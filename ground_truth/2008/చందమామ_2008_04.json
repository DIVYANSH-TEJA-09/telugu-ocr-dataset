{
    "book_id": "చందమామ_2008_04",
    "stories": [
        {
            "title": "విద్యావిధానంలో మార్పు అవసరం",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం (Editorial)",
            "moral": "యువతరం సంక్షేమం కోసం కష్టపడి సాధించిన స్వాతంత్ర్యాన్ని సక్రమంగా ఉపయోగించుకోవలసిన అవసరం ఉన్నది.",
            "keywords": [
                "విద్య",
                "పరీక్షలు",
                "ప్రవర్తన",
                "స్వాతంత్ర్యం",
                "అబ్దుల్ కలాం"
            ],
            "characters": [
                "డా. ఎ.పి.జె. అబ్దుల్ కలాం",
                "విశ్వం"
            ],
            "locations": [],
            "content": "మార్చ్, ఏప్రిల్, మే మాసాలలో విద్యార్థులు బలమైన మానసిక ఒత్తిడికి లోనవుతూ ఉంటారు. సంవత్సరం పొడవునా చదివిన చదువుల విజయాలు సంవత్సరం చివర జరిగే పరీక్షల ఫలితాలుగా వెలువడే సమయం ఇది. పరీక్షలలో విజయం సాధించడానికీ, వీలయితే సహాధ్యాయులను అధిగమించడానికీ ఆశించి ప్రయత్నించడం సహజమే.\n\nఈ పందెంలో విద్యార్థులే కాదు; వారి తల్లిదండ్రులు కూడా పాల్గొంటూ తామూ ఒత్తిడికిలోనై, పిల్లలను మరింత ఒత్తిడికి లోను చేస్తూ ఉంటారు. పర్యవసానంగా అనుకున్నది అందుకోలేనప్పుడు విద్యార్థులు విపరీత చర్యలకు పాల్పడుతూ ఉంటారు. సంవత్సరం చివరి పరీక్షలలో వచ్చే మార్కులను బట్టే విజయం స్థాయి నిర్ణయించబడుతుంది. చదివే ప్రతి పాఠ్యాంశంలో ప్రతి విద్యార్థీ ప్రథమస్థానం సాధించాలంటే సాధ్యమయ్యే పనేనా? ఇది ఆలోచించవలసిన విషయం. ఈ విషయంలో మాజీ రాష్ట్రపతి డా. ఎ.పి.జె. అబ్దుల్ కలాం ఏమంటారో చూద్దాం: \"మార్కులు ఒక నిర్దిష్ట పాఠ్యాంశంలో సముపార్జించిన జ్ఞానాన్ని మాత్రమే సూచిస్తాయి. అవి ప్రవర్తనకు కొలమానాలు కావు. బాధ్యతాయుతమైన పౌరులుగా అభివృద్ధి చెందాలంటే-జ్ఞానానికి ఉన్నతమైన విలువలు, ఉత్తమమైన ప్రవర్తన జత కావాలి.” ఆయన ప్రవర్తనకు ఇచ్చే ప్రాధాన్యతను గమనించారు కదా.\n\nపరీక్షలలో సాధించే మార్కులు చాలా ముఖ్యమే. అయినప్పటికీ, గ్రేడ్లు ఇచ్చేప్పుడు పరిపూర్ణ వ్యక్తిత్వవికాసంలోని ఇతర అంశాలను కూడా పరిగణనలోకి తీసుకోవాలి. విద్యార్థులను బాధ్యతాయుతమైన పౌరులుగా తీర్చిదిద్దడంలో ఉపాధ్యాయుల పాత్ర గురుతరమైనది. ఈ విషయంలో వెనుకంజ వేసినట్టయితే అది మన విద్యావిధానంలోని లోపాన్ని సూచిస్తుంది. అరవైయేళ్ళ స్వాతంత్య్రం తరవాత కూడా మారుతూన్న కాలంతో పాటు మారలేదని తెలుస్తుంది. కష్టపడి సాధించిన స్వాతంత్ర్యాన్ని యువతరం సంక్షేమం కోసం సక్రమంగా ఉపయోగించుకోవలసిన అవసరం ఉన్నది!\nసంపాదకుడు : విశ్వం",
            "book_page_end": 5,
            "story_id": "2008_04_01",
            "raw_genre_backup": "వ్యాసం (Editorial)",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "కథకు పట్టం",
            "book_page_start": 7,
            "pdf_page_start": 7,
            "pdf_page_end": 10,
            "author": "లక్ష్మీగాయత్రి",
            "genre": "జానపద కథ",
            "moral": "కథ చెప్పడంలో నైపుణ్యం, ఆత్మవిశ్వాసం, పట్టుదల ఉంటే ఎంతటి కష్టమైన కార్యాన్ని అయినా సాధించవచ్చు.",
            "keywords": [
                "నైపుణ్యం",
                "ఆత్మవిశ్వాసం",
                "రాజదర్శనం",
                "క్షురకుడు",
                "కథ చెప్పడం"
            ],
            "characters": [
                "కృష్ణభూపతి",
                "జ్యోత్స్నాదేవి",
                "సుందరుడు (క్షురకుడు)",
                "గురన్న",
                "కథకుడు"
            ],
            "locations": [
                "కాకడదేశం",
                "భానుదేశం",
                "గౌడదేశం"
            ],
            "content": "కాకడదేశాన్నేలే కృష్ణభూపతి పట్టపురాణి జ్యోత్స్నాదేవి. రాజదంపతులిరువురూ రాజోచిత విద్యల్లో దాదాపు సమఉజ్జీలుగా ఉండే వారు. భానుదేశాధీశుడి ఏకైక కుమార్తె అయిన జ్యోత్స్నాదేవి అందచందాల్లో, గుణగణాల్లో, మేధస్సులో సాటిలేని మేటి అని విన్న కృష్ణ భూపతి, ఆమెను ఏరి కోరి వివాహం చేసుకు న్నాడు. పట్టపురాణిగా కాకడదేశానికి వచ్చినది మొదలు జ్యోత్స్నాదేవి, పరిపాలనా విష యాల్లో కూడా భర్తకు చక్కని సలహాలు ఇస్తూ ఉండేది. భార్య ప్రోత్సాహంతో రాజు, తరచూ మారువేషంలో వెళ్ళి ప్రజల మంచి చెడ్డలూ, కష్ట సుఖాలూ ప్రత్యక్షంగా తెలుసు కుంటూ ఉండేవాడు. ఒక్కోసారి రాణికూడా మారువేషం వేసుకుని ఆయన వెంట వెళ్ళేది.\n\nఒకసారి కృష్ణభూపతి, నడివయసు పెద్ద మనిషిలా వేషం వేసుకుని నగర సంచారానికి బయలుదేరాడు. ఆయన నగరంలోని ఒక సత్రాన్ని సమీపిస్తూండగా, దాని అరుగుమీద మధ్య వయస్కులైన భార్యాభర్తలిద్దరు కూర్చుని మాట్లాడుకుంటూ కనిపించారు. కృష్ణభూపతి గుర్రం దిగి, వారికి కాస్త ఎడంగా అదే అరుగుమీద కూర్చున్నాడు.\n\n“నగరానికి వచ్చి నాలుగురోజులు దాటింది. వెంట తెచ్చుకున్న రూకలు తరిగిపోతున్నవి గాని, రాజదర్శనం మాత్రం కాలేదు. అయినా నేను చెబుతూనే ఉన్నాను. కథలు చెప్పడం ఏదో పెద్దపాండిత్యమన్నట్టు ఇలా బయలుదేర వద్దని,” అంటున్నది భార్య నిష్ఠూరంగా.\n\nఆ మాటలకు భర్త కోపం తెచ్చుకోకుండా, నవ్వుతూనే, \"నేనూ నీకు చెబుతూనే ఉన్నాను. కథల విలువ ఎవరికి తెలిసినా తెలియక పోయినా, మహారాజు కృష్ణభూపతికి తప్పక తెలుస్తుందని. చెప్పవలసిన విషయాన్ని చెప్పవలసిన రీతిలో కథగా మలిచి చెబితే, అది అద్భుతమైన ఫలితాన్ని సాధిస్తుంది. అందుకు పంచతంత్ర కథలే తార్కాణం! నేనా రీతిలో కథ చెప్పగలనన్న విశ్వాసం నాకు ఉన్నది. నీరసపడిపోకుండా రాజదర్శనం కోసం ప్రయత్నించగల పట్టుదలా అధికం గానే ఉన్నది. ఈ రెండూ ఉంటే సాధించ లేనిది లేదు. కావాలంటే అందుకు ఉదాహర ణగా నాలాగే రాజదర్శనం కోసం వచ్చిన ఒక క్షురకుడి కథ చెబుతాను, విను,” అంటూ కథ చెప్పడం ప్రారంభించాడు. కథకుడి మాటలు రాజు కృష్ణభూపతిలో కుతూహ లాన్ని పెంచాయి. ఆయన కథకుడి ఇల్లాలికంటే ఆసక్తిగా చెవులు రిక్కించి కథ వినసాగాడు:\n\nఒకప్పుడు గౌడదేశంలోని ఒకానొక పల్లెలో సుందరుడు అనే క్షురక యువకుడు ఉండే వాడు. అతడు తక్కిన క్షురకుల్లా ఏదో మొక్కుబడిగా పనిచేసేవాడు కాదు. తన ఎదుట కూర్చున్న వ్యక్తి ముఖంతీరును బట్టి, ఒక శిల్పి శిల్పాన్ని చెక్కుతున్నంత శ్రద్ధగా అతడి తలకట్టును తీర్చిదిద్దేవాడు. వాడిచేత క్షురకర్మచేయించుకున్నవారి ముఖాల్లో కొత్త అందాలు కనిపించేవి. ఇలా వాడు అందరినీ సుందరంగా తీర్చిదిద్దడం వల్ల, వాళ్ళందరూ వాణ్ణి 'సుందరుడు' అని పిలవసాగారు.\n\nఅందరూ తనను మెచ్చుకుంటూవుంటే, సుందరుడిలో చిన్న కోరిక మొలకెత్తి క్రమేణా ప్రగాఢవాంఛగా మారింది. రాజధానికి వెళ్ళి, రాజుగారి తలకట్టును తీర్చిదిద్దాలనీ, ఆయన నుంచి ప్రశంసలు పొందాలనీ కలలు కన సాగాడు. తనపనిలో ఆత్మవిశ్వాసం మెండుగా గల సుందరుడు తన కలను వాస్తవం చేసుకో వాలని నిర్ణయించుకుని, ఒకనాడు సకుటుం బంగా రాజధానికి బయలుదేరాడు.\n\nవెళ్ళాడన్న మాటేగాని, రాజధానిలో సుందరుడి కోరిక అంత సులువుగా తీరేట్టు కనిపించలేదు. \"నేను రాజుగారికి క్షురకర్మ అందంగా చేస్తాను. నన్నొక్కసారి ఆయన దగ్గరకు వెళ్ళనివ్వండి,\" అంటూ సుందరుడు చెప్పిన మాటలు విని, వాణ్ణి భటులు పిచ్చి వాణ్ణి చూసినట్టు చూశారు. కొందరు నెమ్మ దిగా పొమ్మని చెబితే, మరి కొందరు మెడబట్టి గెంటేశారు. ఎన్ని సార్లు ప్రయత్నించినా, ఇలాంటి అనుభవమే ఎదురుకావడంతో వాడు నిరుత్సాహపడుతూన్న సమయంలో ఒక భటుడు, “అయినా, మహారాజుగారి క్షురకర్మ చేయడానికి గురన్న ఉండగా నీ అవసరం ఏమిటి?\" అని అడిగాడు.\n\n\"గురన్నా? అతడి ఇల్లు ఎక్కడ?\" అని అడిగాడు సుందరుడు.\n\n\"జామతోట పక్కన పడమటి వీధిలో ఉంది. అతడు క్షురకర్మలో చాలా నిపు ణుడు,” అన్నాడు భటుడు.\n\nసుందరుడు రాజుగారి వాడుక క్షురకుడైన గురన్న వివరాలు సేకరించాడు. అరవైయేళ్ళ గురన్నకు పిల్లా పాపా లేరు. చాలా మంచి వాడు. సుందరుడు భార్యకు విషయం చెప్పి, ఆమె ఎలా సహకరించాలో వివరించి, ఉత్సా హంతో సకుటుంబంగా గురన్న ఇంటికి వెళ్ళాడు.\n\nగురన్న ఆరుబయట జామచెట్టుకింది తిన్నె మీద కూర్చుని ఉన్నాడు. అతడి భార్య పక్కనే వున్న అరుగు మీద కూర్చుని రాత్రి వంటకు కూరగాయలు తరుక్కుంటున్నది. సుందరుడు, “ఏం బాబాయ్, ఎలా ఉన్నావు?” అని పలకరిస్తూ గురన్న పక్కన కూర్చున్నాడు. వాడి భార్య, గురన్న పెళ్ళాన్ని సమీపిస్తూ, \"అయ్యో! కూరలు కూడా నువ్వే తరుక్కో వాలా, అత్తా! ఏదీ, కత్తిపీట ఇలా తే!\" అంటూ చనువుగా ఆమె దగ్గరినుంచి, కత్తి పీట లాక్కుని చకచకా కూరగాయలు తరగసాగింది.\n\nఅనుకోని అతిథుల్లా వచ్చిన ఈ కొడుకు- కోడలు ఎవరా అని గురన్న దంపతులు ఆశ్చర్యపోతూండగానే, సుందరుడి నాలుగేళ్ళ కొడుకు, అక్కడున్న జామ చెట్టుకు వేలాడు తున్న కాయలను చూసి, తనకు జామకాయ కావాలని యేడ్వసాగాడు.\n\n“ష్, వస్తూనే అలా గొడవ చేయొద్దు. ఆ చెట్టు మనది కాదు,” అంటూ సుందరుడు కొడుకును మందలించబోయాడు..\n\nకాని పసివాడు వినకుండా, “మరెవరిది? ఈ తాతదా?” అంటూ అనుమతి కోసమ న్నట్టు నవ్వుతూ గురన్నవైపు చూశాడు.\n\nపిల్లాపాపా లేని గురన్న దంపతులకు సుందరుడు, పెళ్ళాం కలిపిన వరసలకంటే, పసివాడి ‘తాత' పిలుపు చెప్పలేనంత ఆనం దాన్నిచ్చింది. మరి కాసేపటికల్లా సుందరుడి మంచితనం గురన్ననీ, వాడి భార్య మాట తీరు, పనితనం అతడి భార్యనూ ఎంతగానో ఆకట్టుకున్నాయి.\n\nఆ తరవాత సుందరుడి పని సానుకూల పడటం అంతకష్టం కాలేదు. గురన్న వారసు డిగా కొలువులో ప్రవేశించిన సుందరుడు, వారం తిరక్కుండా రాజును కూడా తన నైపుణ్యంతో ఆకట్టుకున్నాడు. సుందరుడూ, వాడి భార్యా గురన్న దంపతులను కడదాకా కన్నబిడ్డల్లాగే చూసుకుని పదిమంది చేతా భేష్ అనిపించుకున్నారు.\n\nకథ పూర్తి చేసిన కథకుడు, “చూశావా, చదువూ సంధ్యాలేని క్షురకుడే అయినప్పటికీ, ఆత్మవిశ్వాసం, పట్టుదలా ఉన్నకారణంగా సుందరుడు పిన్న వయసులోనే వృద్ధిలోకి వచ్చాడు. నాకూ ఆ రెండూ ఉన్నాయని ముందే చెప్పాను కదా! అందువల్ల సుందరు డికిలాగే నాకూ దైవకృప తోడయితే, రాజదర్శనం లభిస్తుంది,” అంటూ కృష్ణభూపతి వైపు తిరిగి, ఆయన్ను భార్యకు చూపుతూ, “ఎక్కడి దాకానో ఎందుకు? ఇదిగో ఈయన కూడా నీతో పాటు నా కథ వినే ఉంటారు. దేవుడి దయ ఉంటే, ఈయనే మహారాజుగారికి నా గురించి చెప్పవచ్చు,” అన్నాడు.\n\nఅప్పటిదాకా ఆసక్తిగా కథ విన్న రాజు కృష్ణ భూపతి, కథకుడి ఆఖరి మాటలు వింటూనే, అతడికి తను రాజేమోనన్న అనుమానం కలిగిందని గ్రహించాడు. వెంటనే, తలపాగా తీసి పక్కన పెడుతూ, “అంతేనా... దేవుడి దయ ఉంటే నేనే కృష్ణభూపతినై మీ కథలకు పట్టం కట్టినా కట్టవచ్చు!\" అంటూ మంద హాసం చేశాడు.",
            "book_page_end": 10,
            "story_id": "2008_04_02",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "బెత్తం స్వాములు",
            "book_page_start": 12,
            "pdf_page_start": 12,
            "pdf_page_end": 12,
            "author": "మంజుభారతి",
            "genre": "ఆధ్యాత్మికం",
            "moral": "మెలకువ, ఆత్మజ్ఞానం, పరిసరాల స్పృహ ఉన్న మనిషి రానున్న కాలాన్ని గమనించి దానికి అనుగుణంగా తనను తాను మార్చుకుంటే విజయాన్ని సాధించగలడు.",
            "keywords": [
                "బెత్తం",
                "స్వాములు",
                "మెలకువ",
                "ఆత్మజ్ఞానం",
                "విజయఫలాలు"
            ],
            "characters": [
                "నాగరాజు",
                "స్వాములు"
            ],
            "locations": [
                "పాటలాద్రి",
                "స్వాముల ఆశ్రమం"
            ],
            "content": "పాటలాద్రి బెత్తం స్వాముల చేత బెత్తం దెబ్బలు తిన్నవారిని అదృష్టం వరిస్తుందని ప్రతీతి. ఇందులోని రహస్యమేమిటో తెలుసుకోవాలని నాగరాజు అనే యువకుడు స్వాముల ఆశ్రమంలో చేరి ఆయన చెప్పిన పనులన్నీ ఓపిగ్గా చేయసాగాడు.\n\nకొన్నాళ్ళు గడిచాక ఒకనాడు నాగరాజు కిందికి వాలుగా ఉన్న మామిడి చెట్టు నుంచి పళ్ళు కోస్తుండగా వీపు మీద ఠఫీమని బెత్తం దెబ్బ తగిలింది. భరించరాని నొప్పి. నాగరాజు తిరిగి చూశాడు. కొట్టిన గురువు మాట్లాడకుండా వెళ్ళిపోతున్నాడు. మూడు రోజులు గడిచాక నాగరాజు కూరగాయల పాదుల్లో పని చేస్తూండగా ఎవరో వస్తున్నట్టు గమనించి తిరిగి చూసేలోపల స్వాములు బెత్తంతో కొట్టి వెళ్ళిపోయాడు. ఐదో రోజు పువ్వులు సేకరిస్తూండగా అక్కడికి వచ్చిన స్వాములు కొట్టడానికి బెత్తాన్ని ఎత్తగానే, నాగరాజు తిరిగి చూడ్డంతో కొట్టకుండానే వెళ్ళిపోయాడు. ఆ తరవాత స్వాములు కొట్టడానికి ప్రయత్నించినప్పుడల్లా నాగరాజు చూసి నమస్కరించడంతో, ఒక్క దెబ్బకూడా పడలేదు. సంతసించిన స్వాములు, “నాయనా, నువ్వు పట్టిందల్లా బంగారమవుతుంది. ఇక నువ్వు వెళ్ళవచ్చు,\" అన్నాడు.\n\n“అదెలా సాధ్యం?” అన్నట్టు చూసిన నాగరాజు అనుమానాన్ని గ్రహించిన స్వాములు, “మెలకువ ఉన్న మనిషికి లోటు అన్నది రాదు. అది ఇప్పుడు నీలో పరిపూర్ణంగా అభివృద్ధి చెందింది. తనను తాను అర్థం చేసుకుని, పరిసరాల స్పృహతో రానున్న కాలం ఎలా ఉండ గలదో గమనించగల వ్యక్తి దానికి అనుగుణంగా తనను తాను మార్చుకుంటాడు. అందువల్ల కాలం అతనికి విజయఫలాలనే అందిస్తుంది,” అని ఆశీర్వదించాడు మందహాసంతో.",
            "book_page_end": 12,
            "story_id": "2008_04_03",
            "raw_genre_backup": "ఆధ్యాత్మికం",
            "normalized_genre_te": "భక్తి కథ",
            "normalized_genre_code": "DEVOTIONAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ - 32",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "అడ్వెంచర్ / ఫాంటసీ",
            "moral": "విపత్కర పరిస్థితుల్లో తెలివిగా, సమయస్ఫూర్తితో వ్యవహరించి, రక్షణకు ప్రాధాన్యత ఇవ్వాలి.",
            "keywords": [
                "రాకాసిలోయ",
                "గండభేరుండ పక్షి",
                "పులుగురాయుడు",
                "సొరంగమార్గం",
                "అడ్వెంచర్"
            ],
            "characters": [
                "కేశవుడు",
                "జయమల్లు",
                "కోయగోమాంగ్",
                "గణాచారి",
                "బిడాలీ",
                "శ్వానకర్ణి"
            ],
            "locations": [
                "రాకాసిలోయ",
                "కొండ ప్రాంతం"
            ],
            "content": "[మొసళ్ళ మడుగు వద్ద కేశవుడూ అతడి అనుచరులను బిడాలీ, శ్వానకర్జీ రక్షించారు. ఆ తరవాత కేశవుడు మిత్రులిద్దరితో కలిసి, రాకాసిలోయలోకి ప్రవేశించాలని, గుహావాసుల సాయం ద్వారా కొండశిఖరం మీది నుంచి ఒకానొక లోయలోకి దిగాడు. అక్కడ వాళ్ళకు భయంకరపక్షి నొకదాన్ని చేత బట్టుకుని డప్పుల మోతకు అనుగుణంగా గంతులు వేస్తున్న గణాచారిలాటి వాడొకడు కనిపించాడు. -తరవాత]\nలోయలోకి దిగుతూనే తమకు ప్రత్యక్షమైన ఈ వింత దృశ్యం చూసి కేశవుడూ, అతడి అనుచరులూ ఆశ్చర్యపోయారు. జయమల్లు ఎవరికీ కనబడకుండా వుండేందుకు, దాపుల నున్న ఒక మహావృక్షం ఎక్కాడు. ఆ వెంటనే కేశవుడూ, కోయగోమాంగ్ కూడా చెట్టు మీదికి పాకారు.\n\n“వీళ్ళేదో నరమాంస భక్షకుల్లా కనబడుతు న్నారు. ఆ గండభేరుండ పక్షిని చేత బట్టుకుని చిందులు తొక్కేవాడు, వాళ్ళ నాయకుడై ఉంటాడు. మళ్ళీ మనం చిక్కుల్లో పడలేదు గదా!\" అన్నాడు జయమల్లు.\n\nజయమల్లు మాటలకు కేశవుడేదో జవాబు చెప్పబోయేంతలో, గణాచారిలా గంతులు వేస్తున్న వాడు తన అనుచరుల కేసి తిరిగి, పెద్దగా గొంతెత్తి, “మన కష్టాలన్నిటికీ కారణం, శత్రువులు మన గండభేరుండ పక్షి మాతల్ని సంహరించటమే. ఆ పక్షిమాతల్ని మనం కాపాడామో, ఆ మాతలు మనను కాపాడు తవి. గండభేరుండ పక్షి మాతల్ని రక్షించే సాహసం మీలో ఎవరికైనా వున్నదా?” అని ప్రశ్నించాడు.\n\nఆ ప్రశ్నకు జవాబుగా అతడి అనుచరులు ఈటెలు పైకెత్తి, \"గండభేరుండాల్ని పట్టు కుని, వాటి రెక్కలు నరికి ఎత్తుకు పోతున్న వాళ్ళెవరో మాకు తెలుసు. ఈనాటి నుంచి ఆ దుర్మార్గుల్ని ఈ ప్రాంతాల అడుగు పెట్టకుండా చేయగలం. ఇదే మా ప్రతిజ్ఞ!” అన్నారు.\n\n“అలా అయితే, ఇక వెళ్ళండి. రాత్రనక పగలనక, ఆ పక్షిమాతలు నివసించే లోయ ప్రాంతాలను శత్రువుల నుంచి కాపాడండి,\" అంటూ గణాచారి తన చేతిలో వున్న గండ భేరుండపక్షిని వదిలేశాడు.\n\n“ఇదీ సంగతి! పులుగురాయుడి ముఠా వాళ్ళు ఈ ప్రాంతాల వున్న గండభేరుండ పక్షుల్ని పట్టుకుని, వాటి రెక్కలు నరుక్కు పోతున్నారన్న మాట,” అన్నాడు జయమల్లు తలపంకిస్తూ.\n\n“మనం ఈ గణాచారిగాడి అనుచరుల కంటబడితే, మననూ రెక్కల మనుషుల కింద జమకట్టి హత మార్చేందుకు ప్రయత్నిస్తారు,” అన్నాడు కేశవుడు.\n\n“మనకు అడుగడుగునా అవాంతరాలే. వీళ్ళను తప్పుకుని కొండల్లోని ఆ సొరంగ మార్గం తెలుసుకోవటం ఎలా?\" అని ప్రశ్నిం చాడు కోయగోమాంగ్.\n\nఈ విధంగా చెట్టుకొమ్మల్లో దాగి వున్న ఆ ముగ్గురూ ఆలోచిస్తున్నంతలో గణాచారి తన కొద్దిమంది అనుచరుల్ని వెంట బెట్టుకుని వేగంగా వెళ్ళిపోయాడు. కేశవుడూ వాళ్ళు మరికొంతసేపు కొమ్మల్లోనే వుండి, మెల్లిగా చెట్టు దిగి వచ్చారు.\n\n“ప్రస్తుతానికి ఆ గణాచారిముఠా భయం లేదు. కాబట్టి బిడాలీ, శ్వానకర్ణీ చెప్పిన ఆ సొరంగ మార్గమేదో తెలుసుకుంటే రాకాసి లోయకు చేరవచ్చుగదా,” అన్నాడు కోయ గోమాంగ్.\n\nఆ మాటలకు జయమల్లు నవ్వి, \"ఇన్ని కొండలూ, గుట్టలూ వున్న ఈ ప్రదేశంలో మనకు కావలసిన సొరంగమార్గం వెతకటం అంత తేలికకాదు. మనం ముందు ఈ లోయలో నివసించే వాళ్ళ కంటబడకుండా ఎంతో మెలకువతో వుండాలి. అది చాలా ముఖ్యం,” అన్నాడు.\n\nకేశవుడు నిశ్శబ్దంగా చెట్లచాటున నడుస్తూ అల్లంత దూరంలో వున్న కొండల కేసి చేయి చూపి, “మనం ఆ ప్రాంతాలకు ఏ ప్రమాదం లేకుండా చేరగలిగితే, ఆ తరవాత ఆ సొరంగ మేదో కనుక్కోవచ్చు,” అన్నాడు.\n\nఆ తరవాత ముగ్గురూ కొంతదూరం నడిచి ఒక కొండప్రాంతాన్ని సమీపించారు. ఆ కొండ ఎగుడు దిగుడుగా వున్న పెద్ద పెద్ద బండ రాళ్ళతో నిర్జనంగా కనిపించింది. కేశవుడూ వాళ్ళు చెట్ల చాటు నుంచి బయిటికి వచ్చి, కొండను సమీపించబోయారు.\n\nహఠాత్తుగా వాళ్ళకు ఎదురుగా వున్న ఒక ఎత్తయిన ప్రదేశం నుంచి కేకలు వినిపించినై. ముగ్గురూ తలలు ఎత్తి అటుకేసి చూశారు. నలుగు రైదుగురు అడవి మనుషులు వాళ్ళ కేసి ఈటెలు ఊపుతూ, “ఎవరు మీరు? వెనక్కు తిరిగిపోండి. ఒక్క అడుగు ముందుకు వేశారో ప్రాణాలు దక్కవు. గండభేరుండాల రెక్కలు నరుక్కుపోయే మీ దుర్మార్గం ఇక సాగదు,” అని పెద్దగా అరిచారు.\n\nవాళ్ళకు జవాబుగా జయమల్లు, \"మేము గండభేరుండపక్షుల రెక్కలు నరుక్కుపోయేం దుకు వచ్చిన వాళ్ళం కాదు. మా దారిన మమ్మల్ని పోనివ్వండి,\" అని కేకవేశాడు.\n\nజయమల్లు మాట ముగిసేలోపలే కొండ మీది నుంచి పెద్ద పెద్ద రాళ్ళు వేగంగా వచ్చి వాళ్ళు నిలబడిన చోట పడసాగినై. కోయ గోమాంగ్ రాళ్ళు విసిరే వాళ్ళతో ఏదో అన బోయేంతలో జయమల్లు అతడి భుజం పట్టుకుని వెనక్కు లాగుతూ, “నువ్వేమి చెప్పినా, వాళ్ళ నుంచి నీకొచ్చే జవాబు రాళ్ళ వర్షం తప్ప మరేం వుండదు. నీ మాటలు వాళ్ళు నమ్మరు. వెనక్కు తిరిగి వాళ్ళ దెబ్బకు అందకుండా పారిపోవటమే ప్రస్తుతానికి క్షేమం,” అన్నాడు.\n\nజయమల్లు వెనకగా కేశవుడూ అతణ్ణి అనుసరించి కోయగోమాంగ్ కొంతదూరం పరిగెత్తి, అక్కడ వున్న రాళ్ళవెనక కూచు న్నారు. గణాచారి అనుచరులు తమను వెన్నంటి వస్తున్నారేమో అన్న భయంతో, వాళ్ళ అలికిడి కోసం జాగ్రత్తగా కొద్ది సేపు విని, అలాంటిదేమీ లేకపోవటంతో ముగ్గురూ తృప్తిగా ఒక నిట్టూర్పు విడిచారు.\n\n“మనం రాకాసిలోయను చేరేందుకు ఉపయోగపడే సొరంగమార్గం ఎక్కడ వున్నదో నాకు తెలిసిపోయింది,” అన్నాడు జయ మల్లు. కేశవుడూ, గోమాంగ్ అతడి కేసి ఆశ్చ ర్యంగా చూశారు.\n\nజయమల్లు చిరునవ్వు నవ్వుతూ, “ఆశ్చర్య పడకండి. రాకాసిలోయ అనేది ఈ కొండల వెనక ఎక్కడో వున్నదనిగదా, బిడాలీ, శ్వానకర్ణి చెప్పింది. అంటే ఈ కనబడే కొండలు దానికి ఒక వైపున వున్న ఆనకట్టల్లాంటి వన్నమాట. వీటిని ఎక్కిచూస్తే లోయా, అవతల మరొక కొండల సోలుపూ కనబడితే, ఆ మధ్యనున్న లోయ, రాకాసిలోయ!” అన్నాడు.\n\n“అలా అయితే వాళ్ళు చెప్పిన 'ఒకానొక సొరంగం' మాటేమిటి?\" అని అడిగాడు కోయగోమాంగ్.\n\n“ఒకానొక, అనటంలోనే ఆ బిడాలికీ, శ్వానకర్ణికీ ఈ ప్రాంతాల గురించిన వివరాలేవీ బాగా తెలియవని తెలిసిపోతున్నది. ఆ రాకాసిలోయకు వెళ్ళి తిరిగి వచ్చినవాడెవడూ లేడని వాళ్ళే చెప్పారుగనక, ఆ సొరంగం అదీ అంతా పుక్కిటిపురాణం ఎందుక్కాగూడదు?” అన్నాడు జయమల్లు. “అలా అయితే, మనం ఏ విధంగా అయినా గణాచారి అను చరుల కనుగప్పి, వాళ్ళున్న కొండప్రాంతం చేరాలంటావు. అంతేనా, మల్లూ?\" అని అడిగాడు కేశవుడు.\n\nజయమల్లు అవునన్నట్టు తలవూపి, “మనం చీకటిపడ్డ తరవాత బయలుదేరటం మంచిది. అంతవరకు ఇక్కడే దాగి వుండి కాలక్షేపం చేద్దాం. ఇక్కడ శత్రుభయం ఉండదని నా నమ్మకం. ఆకలిగావున్నది. ఏదీ, మనం వెంట తెచ్చుకున్న ఆహారం బయిటికి తీయండి, ” అన్నాడు.\n\nకోయగోమాంగ్ పెద్ద పెద్ద టేకు చెట్టు ఆకులలో కట్టివున్న ఆహారాన్ని కట్లువిప్పి జయమల్లూ, కేశవుడి ముందు పెట్టాడు. ఆ తరవాత ముగ్గురూ తృప్తిగా భుజించి సూర్యా స్తమయం అయ్యేవరకూ అక్కడే కాలం గడిపారు.\n\nసూర్యాస్తమానం అయిన కొద్ది సేపటికి చంద్రోదయ మయింది. కేశవుడూ అతడి మిత్రబృందం కొండ ఎక్కేందుకు ప్రయాణ మయ్యారు. జయమల్లు తన అనుచరుల కేసి తిరిగి, “ఈ వెన్నెల మనకూ, గణాచారి ముఠా వాళ్ళకూ కూడా అనుకూలమైనదే. మనం ఈ ప్రాంతాలకు కొత్త గనక, దారిమార్గం వెతుక్కోవ టానికి ఉపయోగంగా వుంటుంది. శత్రువు లకు కూడా మన చర్యలు గుర్తించటం తేలిక. కనక, సాధ్యమైనంత వరకూ చెట్ల చాటున- చీకటిలో నడవండి,\" అన్నాడు.\n\nముగ్గురూ ఆ విధంగా చీకటి మాటున నడుస్తూ, కొండప్రాంతం కేసి కొంతదూరం వెళ్ళే సరికి, ఎదురుగా ఒక చెట్టుకింద నల్లని ఆకారం ఒకటి కదిలిన సవ్వడి వినిపించింది. ఆ వెంటనే ముగ్గురూ అక్కడ గుబురుగా వున్న పొదల చాటున నక్కి కూచుని, ఆ ఆకారం కేసి పరీక్షగా చూశారు.\n\n“ఒక్కడే ఒక్కడు! కొండ మీదికి వెళ్ళే మార్గాన్ని కాపలాకాచే గణాచారి అనుచరుడై వుంటాడు,” అన్నాడు కోయగోమాంగ్.\n\n“వీడు ఇక్కడ వుండగా మనం ముందుకు వెళ్ళటం అసంభవం. వీణ్ణి కాళ్ళూ చేతులూ కట్టి పడవెయ్యాలి,\" అన్నాడు కేశవుడు.\n\n“అదేపాటి కష్టమయిన పని! నేను ఆ పక్కన వున్న పొదల్లోకి వెళ్ళి కొంచెం అలికిడి చేస్తాను. అదేమిటో చూసేందుకు వాడు బయలుదేరతాడు. మీరు వెనకనుంచి వాణ్ణి పట్టుకుని, అరవకుండా నోరు మూసి, కాళ్ళూ చేతులూ బిగించండి,\" అంటూ కోయ గోమాంగ్ వున్న చోటు నుంచి కదిలి, పిల్లిలా నక్కినక్కి నడుస్తూ పొదల చాటుకు వెళ్ళాడు.\n\nకొద్దిసేపట్లో గోమాంగ్ వెళ్ళిన పొదల వెనక నుంచి చిన్నచిన్న ధ్వనులు బయలుదేరినై. ఆ వెంటనే గణాచారి అనుచరుడు ఈటెను పైకెత్తి, పొదలకేసి నడుస్తూ, “ఏయ్, ఎవరెక్కడ? బయిటికి రండి!” అంటూ కేకపెట్టాడు.\n\nవాడావిధంగా పొదలను సమీపించే లోపల కేశవుడూ, జయమల్లూ నీడల్లా నిశ్శబ్దంగా కదిలి, హఠాత్తుగా వెనక నుంచి వాడి మీద పడ్డారు. కేశవుడు కాపలావాడి చేతులు రెండూ వెనక్కు విరిచి పట్టుకుని, కాళ్ళను తన కాళ్ళతో మెలివేశాడు. జయమల్లు వాడి నోటిని తన చేత్తో గట్టిగా మూసి, మెడను వెనక్కువంచాడు. కాని, ఈ లోపల గణాచారి అనుచరుడు కీచుమంటూ పెద్దగా ఒక కేక పెట్టాడు. ఆ వెంటనే కొండ మీది నుంచి అరుపులు వినబడినై.\n\n“ఇక వీణ్ణి ఆలస్యం కాకుండా కాళ్ళూ చేతులూ కట్టి, నోట్లో ఆకలములు కుక్కండి. వీడు పెట్టిన కేక, కొండ మీద వున్న వీడి మిత్రులు వినటం ఒక విధంగా మనకు ఉప యోగపడవచ్చు,\" అన్నాడు జయమల్లు.\n\nక్షణాల మీద జయమల్లు వాళ్ళు తమ పని ముగించేలోగా అటువేపు నుంచి నలుగు రైదుగురు గణాచారి ముఠా వాళ్ళు పరిగె త్తుకు రావటం కనిపించింది.\n\n“ఆ కొండ మీద కాపలావున్న వాళ్ళంతా తమ అనుచరుడి రక్షణకు ఇటు పరిగెత్తు కొస్తున్నారు. మనం ఏ ఆటంకం లేకుండా కొండ మీదికి చేరవచ్చు. వేగంగా పరిగె త్తండి!\" అంటూ కేశవుడు కొండ కేసి దౌడు తీశాడు.\n\nకేశవుడు ఊహించినట్టు కొండ శిఖరం మీద శత్రువు లెవరూ లేరు. అతడు శిఖరం మీది నుంచి ఆవలి వైపుకు చూసి నిశ్చేష్టుడ య్యాడు. అతడికి అక్కడవెడల్పయిన లోయా, వింత వృక్షాలూ, వాటిమీద పిశాచాల్లారెక్కలు చాచుకు నిలబడి వున్న గండభేరుండాలూ కనిపించినై. “ఇదే, రాకాసిలోయ! అన్నాడు కేశవుడు ఎంతో ఉత్సాహంగా.\n\n\"సందేహం లేదు. కాని, ఈ శిఖరం మీది నుంచి లోయలోకి ప్రవేశించటం ఎట్లా? నిట్టనిలువుగా వున్న ఈ రాళ్ళమీద ఎక్కడా కాస్త కాలు మోపేందుక్కూడా ఆస్కారం లేదే!” అన్నాడు జయమల్లు నిరాశగా.\n\n“ఇదుగో, ఇక్కడేవో అడవి లతల తీగలు వున్నవి. వీటి సాయంతో మనం లోయలోకి దిగవచ్చు,” అన్నాడు కోయగోమాంగ్.\n\nఆ తీగలు తమ బరువును మోసేంత బలంగా వున్నవో లేవో పరీక్షించేందుకు జయ మల్లూ, కేశవుడూ వంగి వాటిని పట్టి చూస్తు న్నంతలో, వెనక నుంచి పెద్ద రణగొణ ధ్వని వినబడింది.\n\n“చూడండి, ఆ దుర్మార్గులు ఇక్కడే వున్నారు. చుట్టుముట్టి ఈటెలతో పొడ వండి!\" అంటూ ఒకడు పెద్దగా అరిచాడు. ఆవెంటనే అయిదారుగురు గణాచారి ముఠా వాళ్ళు పెడబొబ్బలు పెడుతూ శిఖరం పైకి రాసాగారు.\n\n“ఈ అడవి తీగలు పట్టుకుని లోయలోకి దిగటం తప్ప మనకు మార్గాంతరం లేదు. ఊ, రండి!\" అంటూ జయమల్లు బలమైన తీగ నొకదాన్ని పట్టుకుని శిఖరం మీది నుంచి లోయలోకి దిగసాగాడు. కేశవుడూ, గోమాంగ్ అతణ్ణి అనుసరించారు.\n\n\"ఆ తీగ ఎక్కడున్నదో చూసి, రాళ్ళతో దాన్ని నజ్జునజ్జు చేయండి! ఆ ముగ్గురు దుర్మార్గులూ కింది లోయలో రాళ్ళ మీద పడి పచ్చడి అయిపోతారు,” అని గణాచారి ముఠా వాడొకడు కేకపెట్టాడు.",
            "book_page_end": 18,
            "story_id": "2008_04_04",
            "raw_genre_backup": "అడ్వెంచర్ / ఫాంటసీ",
            "normalized_genre_te": "ఫాంటసీ కథ",
            "normalized_genre_code": "FANTASY_STORY",
            "content_type": "STORY",
            "language": "TELUGU"
        },
        {
            "title": "స్వార్థంలో నిస్వార్థం",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "ఫాంటసీ / నీతి కథ",
            "moral": "స్వార్థం, డబ్బుపై ఆశ కంటే నిస్వార్థ సేవ, ఇతరుల పట్ల దయ చూపడం, జ్ఞానాన్ని సక్రమంగా ఉపయోగించడం ముఖ్యం. భార్య విషయంలో ప్రేమ నిస్వార్థంగానే పరిగణించబడుతుంది.",
            "keywords": [
                "నిస్వార్థం",
                "స్వార్థం",
                "వైద్యుడు",
                "మనోరమ",
                "ఆసవుడు"
            ],
            "characters": [
                "విక్రమార్కుడు",
                "బేతాళుడు",
                "సజీవుడు",
                "మనోరమ",
                "సంజయుడు",
                "ఆసవుడు",
                "మహేంద్రుడు"
            ],
            "locations": [
                "శ్మశానం",
                "విరూపదేశం (రసపురం)",
                "బృహదరణ్యం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \"రాజా, భయంకరమైన ఈ శ్మశా నంలో నువ్వు స్వార్థం కోసం ఇలా కష్టపడుతున్నావో, లేక నిస్వార్థ చింత నతో ఇంతగా శ్రమపడుతున్నావో నాకు తెలియదు. అయితే, లోక వ్యవహారా లను నిశితంగా పరిశీలించి చూసినట్ట యితే స్వార్థం కేంద్రబిందువు గానే మానవులందరూ ప్రవర్తిస్తున్నట్టు తెలు స్తుంది. నిస్వార్థం, పరార్థం, పరుల హితం ఇవన్నీ పైపై తొడుగులుగా, అమాయకులను మభ్యపెట్టడానికి నయవంచకులు వాడే మాట లుగా మాత్రమే కనిపిస్తాయి. ఇందుకు ఉదాహరణగా సజీవుడనే వైద్యుడి కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\n\nవిరూపదేశంలోని రసపురమనే చిన్న పట్ట ణంలో ఉండే రత్నాంగుడనే వ్యాపారికి ముగ్గురు కొడుకులు. పెద్దవాళ్ళిద్దరికీ పెళ్ళిళ్ళై వ్యాపా రంలో తండ్రికి చేదోడువాదోడుగా ఉంటు న్నారు. చివరివాడు సజీవుడికి ఇరవైఏళ్ళొచ్చినా వ్యాపారమంటే ఆసక్తిలేదు సరికదా- అడిగిన వారికి లేదనకుండా ధనసాయం చేసేదయా గుణం ఉంది. పిన్నలూ, పెద్దలూ అందరూ అతడితో స్నేహంచేసి నాలుగు మంచి మాటలు చెప్పి డబ్బడిగి తీసుకువెళ్ళేవారు. అది ఇంట్లో ఎవరికీ నచ్చేదికాదు.\n\nకొడుకునెలా మార్చాలా అని రత్నాంగుడు దిగులు పడితే, పెళ్ళి చేస్తే మార్పురావచ్చు నని భార్య చెప్పింది. విషయం తెలిసిన రత్నాంగుడి స్నేహితుడొకడు, “సజీవుడిది జాలిగుండే కాని లోకజ్ఞానం లేదు. నా కూతురు మనోరమకు జాలిగుండె, లోకజ్ఞానంతో పాటు మంచి తెలివితేటలు కూడా ఉన్నాయి. ఆమెతో పెళ్ళి జరిపిస్తే మీవాణ్ణి దారిలో పెడుతుంది,” అన్నాడు.\n\nఆ విధంగా త్వరలోనే మనోరమ సజీవుడి భార్య అయింది. తండ్రి మాటలు నిజం చేస్తూ ఆమెపెళ్ళయిన కొన్ని రోజులకే భర్తను కొంగున ముడేసుకుంది. ఒక రోజున భర్తతో, “నువ్వు మంచి మనసుతో దానాలు చేస్తున్నా, అవి పుచ్చుకున్నవారిలో ఒక్కరు కూడా సంతోషంగా లేరని ఇంట్లో అంతా అంటు న్నారు. అది నిజం కాదని రుజువు చెయ్యి. లేదా నీ పద్ధతి మార్చుకుని ఇంట్లోవారిని సంతోషపరుచు,” అన్నదామె.\n\nసజీవుడది సవాలుగా తీసుకుని, ముందుగా సంజయుడింటికి వెళ్ళాడు. అప్పుడు సంజ యుడు తన ఇంటి అరుగు మీద దిగులుగా కూర్చుని ఉన్నాడు. సజీవుణ్ణి చూడగానే, “నువ్విచ్చిన డబ్బుతో చాలా కాలం తరవాత నిన్ననే మా ఇంట్లో పిండి వంటలు చేసు కున్నాం. మేమంతా బావున్నాం కాని మితి మీరి తిన్న మా నాన్నకూ, నా చిన్న కొడుక్కూ అజీర్ణం చేసింది. వైద్యుడు మందిస్తే అబ్బా యికి నయమయింది కాని, నాన్నకింకా తగ్గ లేదని మూడు రోజులు కటికలంఖణాలు చేయమన్నాడు వైద్యుడు. నాన్న ఉక్రోషంతో డబ్బిచ్చిన నిన్నూ, పిండి వంటలు చేయించిన నన్నూ నోటి కొచ్చినట్టు తిడుతున్నాడు,” అన్నాడు దీనంగా.\n\nఇంట్లో వాళ్ళ మాట నిజమయిందని నిరుత్సాహపడినా, అందరి విషయంలోనూ అలాగే జరగదన్న నమ్మకంతో, సజీవుడు అక్కడి నుంచి సుగ్రీవుడింటికి బయలుదే రాడు. గుమ్మంలోనే ఆ ఇంటివాళ్ళ తిట్లు వినిపించాయి. జరిగిందేమిటంటే-కూతు రికీవేళ పెళ్ళిచూపులని నిన్ననే సుగ్రీవుడతణ్ణి నూరు వరహాలడిగి పట్టుకెళ్ళాడు. ఈ రోజు అతడి కూతురికి ఒళ్ళెరుగని జ్వరం వచ్చింది. చూడ్డానికి వచ్చిన మగపెళ్ళివారు పిల్లరోగిష్టి దని చిరాకు పడి వెళ్ళిపోయారు. సంబంధం మంచిదనీ, సజీవుడి డబ్బు అందిన వేళ అచ్చి రాకనే అది తమకు కాకుండా పోయిందనీ ఇంట్లోవాళ్ళు తిట్టుకుంటున్నారు.\n\nవెనక్కు తిరిగిన సజీవుడు మరో నాలుగి ళ్ళకు వెళితే అన్ని చోట్లా అదే పరిస్థితి. ఏకా రణంవల్లనైతేనేం, తన సాయం పొందిన వారెవ్వరూ సంతోషంగా లేరని గ్రహించి సజీవుడు ఇంటికి వెళ్ళి జరిగింది భార్యకు చెప్పి, “స్నేహితులను సంతోషంగా ఉంచ డానికి నాది సరైన పద్ధతి కాకపోతేనేం? నావల్ల వారి అవసరాలు తీరుతున్నాయి. అంతకంటే మంచి పద్ధతి ఉంటే చెప్పమను. తప్పక అనుసరిస్తాను,” అన్నాడు.\n\nమనోరమ వెంటనే, “అయితే నేను చెప్పి నట్టు చెయ్. మనిషికి నిజమైన సంతోషాన్ని ఇచ్చేది ఆరోగ్యం. ఆరోగ్యం లేనివాడికి ఎన్ని సంపదలున్నా సంతోషముండదు. నీ స్నేహితు లకూ, తెలిసినవారికీ నిజమైన సుఖసంతోషా లివ్వాలనుకుంటే నువ్వు వైద్యం నేర్చుకో. ఉన్నవారివద్ద డబ్బు తీసుకో. లేనివారికి ఉచి తంగా వైద్యం చెయ్,\" అన్నది.\n\n“వైద్యం నేర్చుకోవడానికి చాలా ఏళ్ళు పడుతుందికదా?” అన్నాడు సజీవుడు.\n\n“బృహదరణ్యంలో ఆసవుడనే తపస్వి అర్హతగల శిష్యుడికి ఒక్క సంవత్సరంలో వైద్యం నేర్పగలడట. నువ్వు అక్కడికి వెళితే తొందరగా వైద్యుడివికాగలవు,\" అన్నది మనోరమ.\n\nసజీవుడు అప్పటికప్పుడే బయలుదేరి బృహదరణ్యానికి వెళ్ళి ఆసవుణ్ణి కలుసుకు న్నాడు. ఆయన అతణ్ణి శిష్యుడిగా స్వీకరించి ఏడాదిలో వైద్యశాస్త్ర పారంగతుణ్ణి చేశాడు. విద్యాభ్యాసం పూర్తయ్యాక ఆసవుడతడితో, \"వైద్యశాస్త్రంలో ప్రపంచంలో ఏ వైద్యుడికీ తెలియని చికిత్సావిధానాలు నీకు నేర్పాను. కానీ, మందులకులొంగని జబ్బులింకా కొన్ని ఉన్నాయి. వాటిని నయం చేయగల మంత్రా లను రూపొందించి గ్రంథస్థం చేశాను. సేవా దీక్షతో నిస్వార్థంగా వైద్యం చేసేవాడికే ఆ గ్రంథాన్ని పొందే అర్హత ఉంటుంది. నీకా గ్రంథం పొందే అర్హత ఉన్నదని నా నమ్మకం. అది రుజువైనప్పుడు నీకు ఎవరో ఒకరు నా పిలుపు అందజేస్తారు. అప్పుడు వచ్చావంటే ఆ గ్రంథాన్ని ఇస్తాను,” అన్నాడు.\n\nసజీవుడు గురువుకు పాదాభివందనం చేసి, రసపురానికి తిరిగి వచ్చి జరిగింది భార్యకు చెప్పాడు. ఆమె చెప్పిన ప్రకారం పేదలకు ఉచితంగానూ, కలిగినవారికి హెచ్చుమొత్తం తీసుకుంటూనూ వైద్యం చేయసాగాడు.\n\nఒకసారి ఒక సాధువు సజీవుడి ఇంటి ముందు, “భిక్షాందేహి”, అనబోయి సజీవుడొక పేదరోగిని శ్రద్ధగా పరీక్షించడం గమనించి ఆగాడు. అంతలో ఆ ఇంటి ముందు ఆగిన గుర్రపు బగ్గీలోంచి దిగిన ఒక భాగ్యవంతుడు సజీవుడి వద్దకు వెళ్ళి, “వైద్యోత్తమా, తమరు కోరిన ధనమిస్తాను. ముందు నన్ను పరీక్షిం చండి,” అన్నాడు దర్పంగా.\n\nసజీవుడాయన్ను ఒకసారి తేరిపారజూసి, “కోరిన ధనమివ్వగలిగితే తప్పక తీసుకుంటా నుగానీ, చికిత్సకు ముందు వెనకలు డబ్బుతో కాక, రోగాన్ని బట్టి నిర్ణయించాలి. నీదంత ప్రమాదకరమైన జబ్బు కాదని చూడగానే తెలిసింది. నీవంతు రాగానే నిన్ను నేనే పిలు స్తాను. అంతవరకు ఆ పక్కనే కూర్చో,” అన్నాడు.\n\nభాగ్యవంతుడు వెళ్ళి అరుగు మీద కూర్చుంటూండగా, సజీవుడి దృష్టి ఇంటి ముందు నిలబడ్డ సాధువు మీద పడింది. అతడు సాధువుకు నమస్కరించి, “తమరీ పూట మా ఇంట భోజనం చేసి మమ్మల్ని అనుగ్రహించండి,\" అన్నాడు.\n\nసాధువు చిరునవ్వు నవ్వి, “పనిముగించు కుని లోపలకురా. ఇద్దరం కలిసి భోంచేద్దాం,” అంటూ ఇంట్లోకి వెళ్ళాడు.\n\nసజీవుడు అక్కడున్న రోగులను పరీక్షించి, మందిచ్చి పంపి లోపలకు వెళ్ళేసరికి బాగా ఆలస్యమయింది. అతడు క్షమాపణ కోరితే సాధువు, \"నీలా రోగులపట్ల శ్రద్ధ, డబ్బుకు లొంగని నిస్వార్థం, సాధుజనుల పట్ల ఔదార్యం గల వైద్యులు అరుదు. ఆసవుడి వైద్యమంత్ర గ్రంథం అందుకునే అర్హత నీకున్నది. వెంటనే బృహదరణ్యానికి వెళ్ళు,\" అన్నాడు.\n\nఆయన్ను ఆసవుడే పంపాడని గ్రహించిన సజీవుడు భార్యకు విషయం చెప్పాడు. ఆమె, “బృహదరణ్యానికి వెళ్ళిరావడానికి పట్టే వారం రోజులూ రసపురంలో నీ మీద ఆధార పడ్డ రోగులకు ఇబ్బంది అవుతుంది. రోగులు లేని సమయంలో గురువర్యులను కలుసు కోవడం మంచిది,\" అన్నది.\n\nఆ మాటలేసజీవుడు సాధువుకు చెప్పాడు. ఆయన సరేనని భోజనం చేసి వెళ్ళిపోయాడు.\n\nఇలా ఉండగా ఆ దేశపు రాజు భీమసేనుడి తల్లికి భరించలేని తలనొప్పి వస్తే రాజవైద్యుడి మందులేమీ పనిచేయలేదు. రాజమాతకు నయం చేస్తే కనకాభిషేకం చేస్తానంటూ సజీ వుడి కోసం దూతను పంపాడు రాజు. భార్య సలహా మీద సజీవుడా దూతతో వినయంగా, “నేను కదిలితే ఇక్కడ ఎందరో రోగులకు ఇబ్బంది. ప్రజాహితం కోరే మన రాజది హర్షించరు. చికిత్సకు రాజమాతే ఇక్కడికి రావడం మంచిది,” అని చెప్పిపంపాడు.\n\nఆ మరునాడు సాధువతణ్ణి కలుసుకుని అతడి ధైర్యాన్నీ, నిస్వార్థపరత్వాన్నీ మెచ్చు కుని బృహదరణ్యానికి వెళ్ళి ఆసవుడి వైద్య మంత్ర గ్రంథాన్ని తెచ్చుకోమన్నాడు. కాని సజీవుడు పూర్వంలాగే బదులిచ్చాడు.\n\nమరికొన్నాళ్ళకు రసపురంలోకెల్లా భాగ్య వంతుడైన మహేంద్రుడికి పెద్ద జబ్బు చేసింది. సజీవుడికా రోగలక్షణాలు అంతుబట్టక తిక మకపడుతున్న సమయంలో సాధువు మనో రమను కలుసుకుని, “మహేంద్రుడి జబ్బుకు మంత్రాలే పనిచేస్తాయి. ఇకనైనా నీ భర్తను బృహదరణ్యానికి పంపు,” అన్నాడు.\n\nమనోరమ సరేనని భర్తను వెంటనే బృహ దరణ్యానికి వెళ్ళి రమ్మన్నది. కాని సజీవుడు అందుకు అంగీకరించలేదు. అప్పుడు మనో రమ సాధువు సలహాపై, తనకూ ఏదో వింత జబ్బు వచ్చినట్టు నటించింది. తనేమందిచ్చినా భార్యకు పనిచేయడం లేదన్న దిగులుతో సజీవుడు తన వద్దకు వచ్చే రోగులకు రోగని దానం సరిగ్గా చేయలేక పోతుంటే సాధువతణ్ణి కలుసుకుని, “ఇకనైనా వెళ్ళి ఆసవుడి వైద్య మంత్రగ్రంథం తెచ్చుకో. లేకుంటే నీ భార్య నీకు దక్కదు,” అని హెచ్చరించాడు.\n\nమనోరమ కూడా వెళ్ళిరమ్మని కోరడంతో సజీవుడు బృహదరణ్యానికి వెళ్ళి ఆసవుడి వైద్య మంత్ర గ్రంథాన్ని స్వీకరించి తిరిగి వచ్చాడు. మహేంద్రుడితో పాటు ఎందరికో వైద్యసేవలు అందించి కృతార్థుడయ్యాడు.\n\nబేతాళుడు ఈ కథ చెప్పి, \"రాజా, సాధువు ఎంత చెప్పినా వెళ్ళడానికి నిరాకరించిన సజీవుడు భార్యకు జబ్బు చేయగానే ఆసవుడి వద్దకు వెళ్ళడం స్వార్థం కాదా? తమ వద్ద వైద్యమంత్రగ్రంథం వుంటే మహేంద్రుడు వంటి భాగ్యవంతులకు వైద్యం చేసి ధనం ఆర్జించవచ్చన్న ఆశతో వింత జబ్బు వచ్చినట్టు నటించి భర్తను బృహదరణ్యానికి వెళ్ళిరమ్మని భర్తను ప్రోత్సహించడం మనోరమ స్వార్థంకాక మరేమిటి? ఇలారెండు రకాల స్వార్థంతో వచ్చిన సజీవుడికి ఆసవుడు నిస్వార్థపరులకు మాత్రమే ఇస్తానన్న వైద్యమంత్ర గ్రంథాన్ని ఇవ్వడం నియమభంగం కాదా? ఈ సందేహా లకు సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.\n\nదానికి విక్రమార్కుడు, \"అగ్నిసాక్షిగా పెళ్ళాడిన భార్యను కాపాడవలసిన బాధ్యత భర్తగా సజీవుడికి ఉన్నది. ఆమె వైద్యంకోసం అతడు బృహదరణ్యానికి వెళ్ళడం స్వార్థం అనిపించుకోదు. సజీవుడు పేదసాదలకు వైద్యసేవలు అందించడానికి కారణం మనోరమ. అలాంటి ఆదర్శపత్నికి ధనాశ అనే స్వార్థం అంటగట్టడం సమంజసం కాదు. ఆమె అనారోగ్యం పాలయిందని తెలియగానే, ఇతర రోగులకు సరైన వైద్యం చేయలేక సజీవుడు అవస్థపడ్డాడు. అలాంటిది భార్య జబ్బుముదిరి మంచం పడితే, తట్టుకోలేక వైద్య వృత్తినే మానేసే అపాయం లేకపోలేదు. భార్యకోసమని తెచ్చిన వైద్యగ్రంథం మరెందరికో మెరుగైన వైద్యసేవలు అందించడానికి ఉపయోగ పడింది. అందువల్ల సజీవుడు బృహదరణ్యా నికి వెళ్ళడం నిస్వార్థమే తప్ప, స్వార్థం అని పించుకోదు. అతనికి వైద్యగ్రంథం ఇచ్చి ఆసవుడు నియమభంగం చేశాడనడానికి ఏమాత్రం తావు లేదు,\" అన్నాడు.\n\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 24,
            "story_id": "2008_04_05",
            "raw_genre_backup": "ఫాంటసీ / నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కన్నీటి విలువ",
            "book_page_start": 26,
            "pdf_page_start": 26,
            "pdf_page_end": 29,
            "author": "శ్రీమతి స్వప్నదత్త",
            "genre": "నీతి కథ",
            "moral": "కన్నీరు కేవలం దుఃఖాన్ని మాత్రమే సూచించదు; జీవితంలో సుఖదుఃఖాలు, నవ్వులు, ఏడుపులు కలగలిసి ఉంటాయి. నిస్వార్థమైన తల్లి ప్రేమకు, ప్రజాహితానికి విలువ ఇవ్వాలి.",
            "keywords": [
                "కన్నీరు",
                "వసంతోత్సవం",
                "రాజు",
                "మధురిమాదేవి",
                "బహిష్కరణ"
            ],
            "characters": [
                "మహారాణి మధురిమాదేవి",
                "మహారాజు",
                "యువరాజు (కొడుకు)",
                "అడవి ప్రజలు",
                "సాధువు"
            ],
            "locations": [
                "రాజభవనం",
                "రాజోద్యానం",
                "వనాంతరాలు"
            ],
            "content": "కన్నీళ్ళు ఎల్లప్పుడూ దుఃఖాన్ని మాత్రమే సూచిస్తాయా? కొన్ని సందర్భాల్లో ఆనందాన్ని కూడా సూచిస్తాయి. అందుకే ఆనందబాష్పాలు అంటాం. ఆ మాటకొస్తే కన్నీళ్ళు వెలువరించని భావోద్వేగాలు లేవు. కన్నీటి విలువను తెలియజేసే ఒక కథను మా బొమ్మ నాకు చిన్నప్పుడు చెప్పింది. మీకూ నచ్చగలదనే ఉద్దేశంతో ఆ కథను మీతో పంచుకోవడానికి ఆనందిస్తున్నాను.\n\nఅది ఒక వసంతకాల ఉదయం. ఎక్కడ చూసినా విరబూసిన పసుపు, పచ్చ, ఎరుపు, నీలం, ఊదా అంటూ రంగురంగుల పువ్వులు. పక్షుల కిలకిలారావాలు. సెలయేళ్ళు కూడా పాడుతున్నాయి. ఎటు తిరిగినా ఆనందం తాండవిస్తున్నది.\n\nరాజభవనంలోని మహారాణి మధురిమా దేవి అప్పుడే నిద్రలేచింది. గవాక్షం నుంచి వెలు పలికి చూసింది. రాజోద్యానంలోని రంగురంగుల పువ్వులు ఆమెకు కనులవిందు చేశాయి. వీనుల విందుగా కోయిలపాట, పక్షుల కిలకిలారావాలు వినిపించాయి. ఆమె హృదయం ఆనందంతో ఉప్పొంగింది.\n\nఅప్పుడే అక్కడికి వచ్చిన మహారాజుతో, “ఈ రోజు మనం వనవిహారానికి వెళ్ళి అక్కడ వసంతోత్సవం జరుపుకుందామా?\" అన్నది రాణి మధురిమాదేవి ఉత్సాహంగా.\n\nరాజు మందహాసం చేసి, “నువ్వు చెలికత్తె లతో కలిసి వెళ్ళు. నేను సాయంకాలానికి వచ్చి కలుసుకుంటాను,\" అన్నాడు.\n\nరాణి చెలికత్తెలతో కలిసి సమీపంలోని అడ విని చేరుకున్నది. అక్కడి సెలయేటిలో స్నాన మాడింది. పువ్వులు కోసి మాలలు కట్టింది. సుమధుర ఫలాలను అందుకుని తిన్నది. చెలికత్తెలతో కలిసి సీతాకోక చిలుకలను పట్టు కోవడానికి పరుగులుతీస్తూ, పక్షులతో కలిసి పాడుతూ రోజంతా సమయం గడవడం తెలియ సాగింది. అర్ధరాత్రి సమయంలో అక్కడికి వచ్చిన రాజును చూసి, “ఇంత ఆలస్యానికి కారణం ఏమిటి ప్రభూ?” అని అడిగింది రాణి.\n\n“ప్రజల బాధలు, రాణీ!\" అన్నాడు రాజు.\n\n“బాధలా?” అంటూ ఆశ్చర్యపోయింది రాణి.\n\n“అవును. సమస్యలను పరిష్కరించి వాళ్ళ బాధలు పోగొట్టడం, రాజుగా నా బాధ్యత కదా?” అన్నాడు రాజు.\n\n\"అందమైన రోజును, బాధలు వింటూ వృధా చేశారా?” అంటూ గాఢంగా నిట్టూర్చింది రాణి.\n\nరాజు మరేమీ మాట్లాడకుండా చిన్నగా నవ్వి ఊరుకున్నాడు. మరునాడూ, ఆ మరుసటి రోజూ అలాగే జరిగింది. రాణి రోజంతా వనంలో గడిపినప్పటికీ రాజు అటుకేసి రాలేదు. దాంతో రాణికి అమితమైన ఆగ్రహం కలిగింది. సహనం కోల్పోయి, “నీ రాజ్యంలో ఎందుకిన్ని బాధలు? వనాంతరాలలోని ప్రశాంతత ఇక్కడ మచ్చు కైనా కానరాదు. ఎక్కడ చూసినా ఏడుపులు, పెడబొబ్బలు! నాకిది భరించ శక్యం కాలేదు. నేను సంతోషంగా ఉండాలి. ఎప్పుడూ నవ్వుతూ ఉండాలి. అందరూ నవ్వుతూ కనిపించాలి,” అన్నది రాజుతో.\n\n\"అది సాధ్యం కాదు మధురిమా! మనం ఎంత ప్రయత్నించినా, జీవితం అన్నాక కష్టాలు తప్పవు. వెలుగు చీకట్లు, సుఖదుఃఖాలు, నవ్వులు ఏడుపులు-పడుగూ పేకల్లా కలగలిసి పోయి ఉంటాయి. మనుషులన్నాక రెండిం టినీ ఎదుర్కోవాలి, ఒకదానిని పూర్తిగా బహిష్క రించడం సాధ్యం కాదు,\" అన్నాడు రాజు.\n\n“ప్రయత్నిస్తే సాధ్యం కానిదేదీ లేదు ప్రభూ! మీరు ఈ రాజ్యానికి రాజు. కన్నీళ్ళు కార్చే వాళ్ళను రాజ్యం నుంచి బహిష్కరిస్తామని ప్రకటిం చండి. ఆ తరవాత ఏడ్చే వాళ్ళంటూ ఒక్కరూ ఉండరు!\" అన్నది రాణి.\n\nఆ మాటకు దిగ్భ్రాంతి చెందిన రాజు, \"రాజ్యానికి రాణివైన నువ్వు ప్రజలకు తల్లి లాంటి దానివి. నీ మనసులో ఇలాంటి కఠోర మైన, అసంబద్ధమైన కోరిక ఎలా కలిగింది?” అని అడిగాడు.\n\n“ఇది నా కోరిక. నువ్వు నేను చెప్పినట్టు చెయ్యాలి. అంతే!\" అన్నది రాణి నిష్కర్షగా.\n\n“చేస్తాను కాని, నీ నిర్ణయానికి నువ్వు త్వరలో పశ్చాత్తాప పడగలవు. ఆలోచించుకో!” అని హెచ్చరించాడు రాజు.\n\nఆ మాటకు రాణి హేళనగా నవ్వి, అద్దంవైపు తిరిగి తన అందచందాలు చూసుకోసాగింది.\n\nరాజుగారి చాటింపు విని ప్రజలు దిగ్భ్రాంతి చెందారు. తమ కన్నీళ్ళను సైతం దోచుకునే కఠినాత్ములెవరో తెలియక సతమతమయ్యారు? బాధలలో, కష్టనష్టాలలో, విషాదాలలో కన్నీరు కార్చకుండా ఎలా నవ్వగలరు? సంతోషాన్ని బలవంతంగా పుట్టించగలరా? మరు రోజునుంచే కన్నీళ్ళు కార్చడంతో రాజ్యబహిష్కారానికి గురయ్యేవారి సంఖ్య పెరగసాగింది!\n\nరుతువుల కాలచక్రం తిరగడంతో సంవ త్సరం గడిచిపోయి మళ్ళీ వసంతం వచ్చింది. అరణ్యాలు నూతన శోభను సంతరించుకు న్నాయి. కోయిలలు పాడసాగాయి. అయితే వాటన్నిటినీ చూసి ఆనందించే స్థితిలో రాణి లేదు. ఎందుకంటే ఆమె ఒక్కగొనొక్క బిడ్డకు తీవ్రంగా జబ్బు చేసింది. ఆవేదనతో రాణిగారి గుండె బరువెక్కింది. ఆస్థానవైద్యులే కాక రాజ్యం నలుమూలల నుంచి వైద్యులు వచ్చి చికిత్స చేసినప్పటికీ ఫలితం లేక ఒకనాడు వేకువ జామున యువరాజు శాశ్వతంగా కన్ను మూశాడు. రాణి మధురిమాదేవి కన్నీరు మున్నీరుగా ఏడ్చింది. ఇక తన జీవితంలో నవ్వు అన్నదే లేకుండా పోతుందేమో అన్న పరిస్థితి ఏర్పడింది.\n\nమరునాడు రాజు రాణిని సభకు పిలిపించి, “నీ ఆజ్ఞను నువ్వే అతిక్ర మించావు. రాజ్య బహిష్కరణ శిక్షను నువ్వు అనుభవించాలి!” అన్నాడు.\n\nఆ మాటకు రాణి నివ్వెరపోయింది. \"రాణినే బహిష్కరిస్తారా?\" అన్నది ఆవేశంతో.\n\n“నీ ఆజ్ఞానుసారం చట్టం చేశాను. చట్టం ముందు అందరూ సమానులే. రాజ కుటుంబానికి సైతం అందులో మినహాయింపు ఉండదు,” అన్నాడు రాజు గంభీరంగా.\n\nఅప్పటికప్పుడే రాణి అడవికి వెళ్ళక తప్ప లేదు. ఏ వన్యమృగాలకు ఆహారం కావలసి వస్తుందో కదా అని మౌనంగా విలపిస్తూ అడవి చేరిన ఆమెకు అక్కడ మనుషుల కంఠస్వరాలు వినిపించాయి. రాజ్యంనుంచి బహిష్కరించ బడ్డ అభాగ్యులందరూ అక్కడే ఉన్నారు. వారు రాణిగారికి స్వాగతం పలికారు. ఆమె పుత్ర శోకంలో పాలుపంచుకున్నారు. ఓదార్చారు. ఆమెకని ప్రత్యేకంగా ఒక కుటీరం నిర్మించి ఇచ్చారు. ఆమెను తమలో ఒకరిగా భావించి ఆమె అవసరాలన్నీ సమకూర్చసాగారు.\n\nరోజులు గడిచేకొద్దీ అడవిలోని ప్రజలు రాణి పట్ల గౌరవంతో పాటు ప్రేమను పెంచుకు న్నారు. తమ కష్ట సుఖాలను ఆమెతో చెప్పు కోసాగారు. రాణి కూడా తన పాతవైభవాన్నంతా మరిచిపోయింది. ఆమెలోని అధికార దర్పం, అహంకారం మటుమాయమయ్యాయి. ప్రజ లతో కలిసి పనిపాటులు చేయసాగింది. తనకు నూతన జీవితాన్ని ప్రసాదించిన అక్కడివారి పట్ల కృతజ్ఞత పెంచుకున్నది. ఆఖరికి ప్రజల బాగో గులు చూసుకునే నిజమైన రాణిగా తల్లి మనసును సంతరించుకున్నది.\n\nఒకనాటి ఉదయం వేళ రాజు బంగారు రథంలో వచ్చి అక్కడ దిగాడు. చుట్టుపక్కల కలయచూస్తే-రాణి ఆరోగ్యం బాగాలేని బిడ్డను ఆప్యాయంగా తడుతూ కనిపించింది. బిడ్డ రాణి చేతులను పట్టుకుని ఉన్నది. ఆమె కళ్ళ నిండా నీళ్ళు. రాజును చూడగానే ఆమె తల వంచి నమస్కరించింది.\n\n“మధురిమా! కన్నీటి విలువ ఇప్పుడు తెలిసి వచ్చింది కదా?\" అని అడిగాడు రాజు మృదువుగా.\n\n“తెలుసుకున్నాను, ప్రభూ!\" అన్నది రాణి వినయంగా.\n\n“మరి ఇంకేం. బహిష్కరించబడ్డ ప్రజలం దరితో పాటు, నువ్వూ వెంటనే రాజధానికి బయలు దేరవచ్చు కదా!\" అన్నాడు రాజు గంభీరంగా.",
            "book_page_end": 29,
            "story_id": "2008_04_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "శాస్త్రవేత్త వాక్చాతుర్యం",
            "book_page_start": 30,
            "pdf_page_start": 30,
            "pdf_page_end": 31,
            "author": "చందమామ బృందం",
            "genre": "చరిత్ర / వ్యాసం (Biography)",
            "moral": "సందర్భానికి తగిన విధంగా, మర్యాదపూర్వకంగా తెలివిగా మాట్లాడి ఇబ్బందికరమైన పరిస్థితులను తప్పించుకోవచ్చు.",
            "keywords": [
                "సి.వి. రామన్",
                "రామన్స్ ఎఫెక్ట్",
                "నోబెల్ బహుమతి",
                "వాక్చాతుర్యం",
                "ప్యారీస్"
            ],
            "characters": [
                "సర్ సి.వి. రామన్",
                "మహిళా అతిథి",
                "బేరర్"
            ],
            "locations": [
                "భారతదేశం",
                "కలకత్తా",
                "ప్యారీస్"
            ],
            "content": "సుప్రసిద్ధ భారతీయ విజ్ఞానశాస్త్రవేత్త సర్ సి.వి. రామన్ (1888-1970) పేరు విన గానే విదేశాలలోని మేధావులకు, శాస్త్రవేత్త లకు చాలా వింత గొలిపే ఆత్రుతను రేకిత్తిం చేది. ఎందుకంటే బ్రిటిష్ పాలనలో ఉన్న భారతదేశం ఏ రంగంలోగానీ చెప్పుకోతగ్గ ప్రగతిని సాధించజాలదని ఆ రోజుల్లో భావించే వారు. అయితే, కలకత్తా (కొల్కతా) విశ్వవిద్యాల యంలో భౌతిక శాస్త్ర ఉపన్యాసకులుగా పని చేసిన డా. చంద్రశేఖర వెంకటరామన్, వెలుగు కిరణాల మాలిక్యూలార్ నిర్మాణంలో సంవ త్సరాల తరబడి పరిశోధనలు జరిపి, సరికొత్త 'ఆప్టికల్ ఎఫెక్ట్ ను కనుగొన్నాడు. ఆయనకను గొన్న విషయాలు 1928వసం. లో ప్రచురించ బడ్డాయి. ఆనాటి ప్రముఖ విజ్ఞాన శాస్త్ర వేత్త లకు ఈ పరిశోధనావ్యాసం విస్మయం కలిగిం చింది. ఈ థియరీని నిశితంగా పరీక్షించారు. అది సరైనదే అని రుజువయింది.\n\n1930 లో సర్ సి.వి. రామన్ భౌతిక శాస్త్రంలో నోబెల్ బహుమతి అందుకున్నాడు. ఆయన కనిపెట్టిన థియరీ ‘రామన్స్ ఎఫెక్ట్’ అని ప్రసిద్ధిగాంచింది.\n\nఆయన థియరీ రజతోత్సవ వేడుకలు 1955లో జరిగాయి. అప్పుడు సర్ సి.వి. రామన్ ప్యారీస్ నగరంలో ఉన్నాడు. ఫ్రెంచి విజ్ఞానవేత్తలు, మేధావులు ఆయనకు ఒక అభినందన కార్యక్రమం ఏర్పాటు చేశారు. విందు జరుగుతూన్నప్పుడు, ఒక ట్రేలో మెరు స్తూన్న గ్లాసులలో రకరకాల మద్యాలను బేరర్ తీసుకువచ్చాడు. ఆ ట్రేలో మద్యపానాలు తప్ప, పళ్ళరసాలుగాని, శీతలపానీయాలుగాని లేవని గ్రహించిన రామన్, వెళ్ళమని బేరర్ను మెల్లగా సైగచేశాడు. అయితే, బేరర్ ఆ సూచ నను గమనించినట్టు లేడు. రామన్ ఎక్కడికి వెళితే, ఆయన వెంట అక్కడికి వెళ్ళసాగాడు.\n\nఅయితే, తను మద్యం తీసుకోనన్న విషయం పదిమందికీ తెలియడం ఎందుకులే అను కున్న రామన్, బేరర్ను పట్టించుకోకుండా అక్కడున్న వారితో మాటలు కలపసాగాడు. అయినా, బేరర్ వదిలి పెట్టేలా లేడు. పట్టువిడ వకుండా ఆయన వెంటనే ఉంటూ అక్కడి వారందరి దృష్టి ఆయన మీద పడేలా చేశాడు.\n\nపరిస్థితిని గమనించిన ఒక మహిళ, రామన్ బేరర్ను గమనించలేదనుకున్నది. ఆమె ఆయన దగ్గరికి వచ్చి, బేరర్ పట్టుకున్న ట్రేను చూపించింది. ఇక సర్ సి.వి. రామన్కు, తను ఏరకమైన మద్యాన్నీ తీసుకోనని చెప్పడం తప్ప మరో మార్గం కనిపించలేదు.\n\nఆ మాటవిన్న మహిళ, \"అలాగా, నేను మీకు చక్కని డ్రింక్ తీసి ఇస్తాను. రుచిచూశా రంటే నన్ను తప్పక మెచ్చుకుంటారు, చూడండి,” అంటూ ట్రే నుంచి ఒక గ్లాసును తీసి రామను అందివ్వబోయింది.\n\n“మీ సహాయానికి చాలా కృతజ్ఞతలు! అయితే, నేను మద్యం ముట్టుకోను. క్షమిం చండి!\" అన్నాడు రామన్ ఎంతో సౌమ్యంగా.\n\n“అయితే, నేను మీకీ సాయంచేయడం ద్వారా మీతో పరిచయం పెంచుకోవాలను కుంటున్నాను. ఆ తరవాత ఆ పరిచయాన్ని పురస్కరించుకుని మీరు కనుగొన్న సుప్రసిద్ధ సిద్ధాంతం రామన్స్ ఎఫెక్ట్ గురించి వివరించ మని అడుగుదామనుకుంటున్నాను,” అన్నది మహిళ చిన్నగా నవ్వుతూ.\n\nఅప్పటికే పలువురు అతిథులు వారి సంభాషణలు విని శాస్త్రవేత్త స్పందన ఎలా వుంటుందో చూడాలనుకున్నారు.\n\n“మీరొకసారి నా ప్రయోగశాలకు వస్తే ఆల్కహాల్ మీద రామన్స్ ఎఫెక్ట్ (ప్రభావం) ఏమిటో ప్రత్యక్షంగా చేసి చూపుతాను. అయితే, ఇప్పుడు దయచేసి రామన్ మీద ఆల్కహాల్ ఎఫెక్ట్ (ప్రభావం) ఎలా ఉంటుందో చూప మని అడక్కుండా వదిలి పెట్టండి!\" అన్నాడు సర్ సి.వి. రామన్ చిన్నగా నవ్వుతూ.\n\nచుట్టూ గలగలమని నవ్వులు వినిపించ డంతో ఆ మహిళ కూడా చిన్నగా నవ్వుతూ మరేమీ మాట్లాడకుండా ఊరుకున్నది.",
            "book_page_end": 31,
            "story_id": "2008_04_07",
            "raw_genre_backup": "చరిత్ర / వ్యాసం (Biography)",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "వందకు ఒకటి తక్కువ!",
            "book_page_start": 32,
            "pdf_page_start": 32,
            "pdf_page_end": 35,
            "author": "చందమామ బృందం",
            "genre": "జానపద కథ",
            "moral": "మనిషికి ఎంత సంపద ఉన్నా, అది సరిపోదనే తపన (తొంభైతొమ్మిది శక్తి) ఉన్నంత వరకు సుఖసంతోషాలు ఉండవు. తృప్తి లేకపోవడం కష్టాలకు దారి తీస్తుంది.",
            "keywords": [
                "తొంభైతొమ్మిది శక్తి",
                "అత్యాశ",
                "తృప్తి",
                "చందన్",
                "చారుమతి"
            ],
            "characters": [
                "చందన్ (వర్తకుడు)",
                "పరమేశ్వరి",
                "నందన్",
                "చారుమతి"
            ],
            "locations": [
                "గుజరాత్ (అనుబంధం)"
            ],
            "content": "చందన్, నందన్ ఇరుగుపొరుగున నివసిం చేవారు. చందన్ ధనిక వర్తకుడు. కాని నందన్ పొద్దున లేచి వెళ్ళి కాయకష్టం చేస్తే తప్ప పూట గడవని పేదవాడు. చందనక్కు అన్ని సంపదలూ ఉన్నప్పటికీ అవసరాలకు మించి దమ్మిడీ ఖర్చు పెట్టడు. వాళ్ళ ఇద్దరి మధ్య మంచి స్నేహం ఏర్పడింది.\n\nనందన్ భార్య చారుమతికి బంధుమిత్రు లంటే మహా ప్రీతి. అందువల్ల తరచూ వాళ్ళ ఇల్లు బంధుమిత్రులతో, అతిథులతో కళకళ లాడుతూ ఉండేది. అతిథులకని ఆమె ప్రత్యేక వంటలు తయారు చేసేది కాదు. కాని ఆమె చేసిన వంటలను అందరూ ఇష్టపడి తినేవారు.\n\nనందన్ ఇంట్లో బంధుమిత్రుల సందడి, వాళ్ళు భోజనం చేసేప్పుడు చెప్పుకునే ఉత్సాహపు కబుర్లు విని పొరుగున ఉన్న చందన్, అతడి భార్య పరమేశ్వరి ఆశ్చర్య పడేవారు. నందన్ సంపాదించే తక్కువ డబ్బులతో వాళ్ళెలా అతిథులకు భోజనాలు పెట్టగలుగుతున్నారా అని విస్తుపోయేవారు.\n\nపరమేశ్వరి, చారుమతి కూడా మంచి మిత్రులు. చారుమతి, ఆమె భర్త తక్కువ ఆదాయంతో అంత హాయిగా బంధుమిత్రు లతో ఎలా జీవించగలుగుతున్నారో తెలుసు కోవాలనే ఉత్సాహం పరమేశ్వరిలో కలిగింది. ఒకనాడు మాటల సందర్భంలో ఆ విషయం ప్రస్తావించింది. ఆ మాట వినగానే చారుమతి చిన్నగా నవ్వి, “మా ఆయన వేళకు అంత మంది అతిథులను ఎలా పిలుచుకువస్తాడో నిజానికి నాకూ తెలియదు. ఉన్నట్టుండి భోజనానికి ఎంత మంది వస్తున్నారో చెబు తాడు. ఇంట్లో ఉన్న వాటితో వంట సిద్ధం చేస్తాను. అంతే. అంతకు మించి నాకేమీ తెలియదు. బహుశా తెలివైన వర్తకుడుగనక, మీ ఆయనే నీ ప్రశ్నకు సరైన సమాధానం చెప్పగలడనుకుం టాను,” అన్నది.\n\nపరమేశ్వరి కొన్ని రోజులు ఆగి సరైన సమయం చూసి తనకూ, చారుమతికీ మధ్య జరిగిన సంభాషణ గురించి భర్తకు చెప్పింది. ఆమె ప్రశ్నకు సమాధానం తెలిసిన వాడిలా నవ్విన చందన్, “నీ స్నేహితురాలికీ, ఆమె భర్తకూ తొంభై తొమ్మిది శక్తి అనుభవం లేదు గనక, నిశ్చిం తగా హాయిగా బతికేస్తున్నారు. ఒక్కసారి ఆ అనుభవం కలిగితే చాలు. వాళ్ళ జీవన విధానమే ఎదురు చూడనంతగా మారిపో గలదు,” అన్నాడు.\n\n“తొంభైతొమ్మిది శక్తి అనుభవమా? ఏమి టండీ అది?\" అని అడిగింది పరమేశ్వరి విస్మయంతో.\n\n\"ఇప్పుడు దాన్ని అంతసులభంగా వివరిం చడానికి లేదు. అయితే, ఏం జరుగుతుందో చూసి త్వరలో నువ్వే గ్రహించగలవు,\" అంటూ ఆ విషయాన్ని అంతటితో ముగిం చాడు చందన్.\n\nమహేశ్వరి ఆ తరవాత కొన్నాళ్ళ పాటు పొరుగింటి భార్యాభర్తలను గురించి ఆలోచిం చడం మానేసింది. అయితే, కొన్నాళ్ళుగా పక్క ఇంటి నుంచి అతిథుల సందడి తగ్గిపోవడం గమనించి ఆశ్చర్యపోయింది. పైగా, భార్యా భర్తలు ఎప్పుడు చూసినా తుంగచాపలు అల్లడంలో నిమగ్నులై కని పించారు. అంటే ఎక్కువ డబ్బు సంపాదించాలనే కోరిక వారిలో వేళ్ళూనిందన్న మాట.\n\nఇవన్నీ ఆలోచిస్తూంటే మహేశ్వరి మనసు ఊరుకోవడం లేదు. మామూలుగా మధ్యాహ్న సమయంలో పిచ్చాపాటీ మాట్లాడడానికి వచ్చే చారుమతి ఇప్పుడు రావడం మానేసింది. ఏం జరుగుతుందో తెలుసుకోవాలన్న ఉత్సుక తతో, చందన్ లేని సమయం చూసి ఒక నాటి మధ్యాహ్నం వేళ ఆమె చారుమతిని చూడడా నికి వెళ్ళింది.\n\nపరమేశ్వరిని చూడగానే చారుమతి లేచి వచ్చి ఆప్యాయంగా పలకరించి, తీసుకు వెళ్ళి పక్కన కూర్చోబెట్టుకుని చాప అల్లుతూ మాట్లాడసాగింది. కుశల ప్రశ్నలు అయ్యాక, “అవునూ, మా ఇంటికి రావడం సాంతం మానేశావేమిటి చారుమతీ? నువ్వూ, మీ ఆయనా ఎప్పుడు చూసినా చాపలల్లుతూ ఉన్నారు కదా! మీ ఆయనకు బయట పనులు దొరకడం లేదా ఏం?\" అని అడిగింది పరమేశ్వరి.\n\nచారుమతి తలెత్తి, “అదేం లేదు పరమే శ్వరీ. నేనూ, మా ఆయనా మా జీవన విధా నాన్ని మార్చుకోవాలనుకున్నాం. అంతే,\" అన్నది.\n\nపరమేశ్వరి ఆమె మాటలు నమ్మలేక పోయింది. ఆమె తన నుంచి ఏదో దాచడానికి ప్రయత్నిస్తున్నట్టు అనుమానించింది. “నేనిలా అడుగుతున్నందుకు అపార్థం చేసుకోకు. డబ్బులకు ఇబ్బందిగా ఉంటే చెప్పు, ఇస్తాను. మీ కష్టాలు తీరడానికి నేను సాయపడతాను. ఆ సంగతి మా ఆయనకు తెలియనివ్వను. నువ్వూ మీ ఆయనకు చెప్పనవసరం లేదు,\" అన్నది ఆప్యాయంగా.\n\nతన స్నేహితురాలి నుంచి అంతటి కనిక రాన్ని ఎదురుచూడని చారుమతి, “అలాం టిదేం లేదు, మహేశ్వరీ. మా ఆయనకు కావలసినంత పని దొరుకుతోంది. పైగా, తన సంపాదనను మరింత పెంచుకోవాలనుకుం టున్నాడు,\" అన్నది.\n\n“ఎందుకని? ఆ అవసరం ఎందుకు వచ్చింది?\" అని అడిగింది పరమేశ్వరి.\n\nచారుమతి ఆ మాట విని కొంతసేపు మౌనంగా ఆలోచించి, “సరే, ఆ సంగతి నీకు చెబుతాను. అయితే, దాన్ని నువ్వు మీ ఆయనకు కూడా చెప్పకూడదు. సరేనా,” అన్నది.\n\n“చెప్పను. నిజం!\" అన్నది పరమేశ్వరి.\n\n“కొన్నాళ్ళ క్రితం మా ఆయన పనికి వెళ్ళి తిరిగివస్తూ మా ఇంటి గుమ్మం ముందు మూతి బిగువుగా కట్టిన చిన్న సంచీని చూశాడు. దాన్ని తీసుకుని లోపలికి వచ్చి కిటికీ దగ్గర పెడుతూండగా గలగలమని నాణాల శబ్దం వినిపించింది. మా ఆయన సంచీ మూతివిప్పి నాణాలను నేలపై కుమ్మ రించాడు. అవి నిగనిగలాడే వెండి నాణాలు. లెక్కపెడితే తొంభైతొమ్మిది నాణాలున్నాయి. మళ్ళీ లెక్కపెట్టాడు. ‘చారుమతీ, మొత్తం ఎన్ని ఉన్నాయో చూడు,' అంటూ నన్ను పిలిచాడు. నేను లెక్కపెట్టినా తొంభైతొమ్మిదే ఉన్నాయి. ‘వందకు ఒక్కనాణెం ఎందుకు తగ్గుతున్నది?' అని నన్ను అడిగాడు.\n\n'ఎందుకు తగ్గింది? ఎందుకు ఒక నాణెం తక్కువ? అని కొంత సేపు తర్జన భర్జన పడ్డ మా ఆయన హఠాత్తుగా ఏం చేయాలో నాకు తెలుసు,' అంటూ ఆ రోజు తను సంపాదిం చిన దానిలో నుంచి ఒక నాణెం తీసి ఆ సంచీలో వేసి, మూతి బిగించి, పక్కన పెట్టాడు,” అన్నది చారుమతి.\n\n“ఆ తరవాత ఏమయింది?\" అని అడి గింది పరమేశ్వరి.\n\n“ఆ తరవాత మా ఆయన రోజూ ఒక నాణాన్ని సంచీలో వేయాలని నిర్ణయించాడు. ఆ క్షణమే పొదుపు చేయడం ప్రారంభించాం. కొన్ని రోజులు పనికి వెళ్ళకుండా ఇంటి పట్టునే ఉండి చాపలల్లడంమొదలు పెట్టాడు. ఆ విధంగా మరింత ఆదాయం రాసాగింది. దాన్ని సంచీలోని నాణాలతో చేర్చసాగాము,\" అని ఆగింది చారుమతి.\n\n“బావుంది కానీ, మీ బంధుమిత్రుల హడావుడి ఇప్పుడు కొన్నాళ్ళుగా కనిపించడం లేదే! వాళ్ళకేమయింది?” అని అడిగింది పరమేశ్వరి.\n\n“అదా! వాళ్ళిప్పుడు మా ఇంటికి రావడం లేదు. అందుకు కారణం మేము వారిని పిలవకపోవడం కాదు. కొందరు ఊరు వదిలి వెళ్ళారు. మరి కొందరు మేము ఎప్పుడూ పనుల మీద ఉండడం చూసి ఇటువైపు రావడం తగ్గించారు,” అన్నది చారుమతి.\n\n‘తొంభైతొమ్మిది’ తమ పొరుగు కుటుం బంలో ఎలాంటి మార్పు తీసుకువచ్చిందో పరమేశ్వరికి ఇప్పుడు అర్థమయింది. అయినా, ఆమె తన స్నేహితురాలికి ఇచ్చిన మాటను నిలుపుకుని, ఆ సంగతిని తన భర్తకు చెప్పలేదు. అయినా, అదృష్టవశాత్తు ఆమె భర్తకు పొరుగింటి వారిని గురించి ఆలోచించేటంతటి తీరిక సమయంలేదు. తెలివైనవాడు గనక-తమ పొరుగువారి జీవన విధానంలో మార్పు రావడానికి తనే బాధ్యు డున్న రహస్యాన్ని బయటపెట్ట కూడదని నిర్ణ యించాడు. చందన్ నందన్ మంచి మిత్రు లుగా కొనసాగారు.\n\nచందన్ దాచిన రహస్యం ఏమిటో మీరు ఊహించగలరా?",
            "book_page_end": 35,
            "story_id": "2008_04_08",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "వీరనారి ఝాన్సీరాణి",
            "book_page_start": 36,
            "pdf_page_start": 36,
            "pdf_page_end": 40,
            "author": "చందమామ బృందం",
            "genre": "చరిత్ర / జీవిత చరిత్ర",
            "moral": "మాతృభూమి స్వాతంత్ర్యం కోసం పోరాడటంలో సాటిలేని ధైర్యసాహసాలు, పట్టుదల, దేశభక్తి ప్రదర్శించాలి.",
            "keywords": [
                "ఝాన్సీరాణి",
                "లక్ష్మీబాయి",
                "1857 తిరుగుబాటు",
                "ఆంగ్లేయులు",
                "తాంతియా తోపే"
            ],
            "characters": [
                "లక్ష్మీబాయి (మణి కర్ణిక)",
                "మోరాపంత్ టాంబే",
                "రాజా గంగాధరరావు",
                "దామోదరరావు",
                "సర్ హగ్ రోజ్",
                "తాంతియా తోపే"
            ],
            "locations": [
                "ఝాన్సీ",
                "కల్పీ",
                "గ్వాలియర్"
            ],
            "content": "పరాయి పాలకుల అణచివేతపై తిరుగుబాటు జరిపి మాతృభూమిస్వాతంత్య్రం కోసం ప్రాణా లర్పించడానికిసైతం వెనుకాడకుండా భారత వీరులు పోరాటం ప్రారంభించిన కాలఘట్టం అది. వ్యాపారం కోసమని వచ్చిన ఆంగ్లేయులు తమ ఈస్ట్ ఇండియా కంపెనీ ద్వారా దేశాన్ని వశపరచుకోవడం ప్రారంభించారు. అది 1857వ సంవత్సరం. అంతవరకు లోలోపల రగులుతూన్న తిరుగుబాటు జ్వాల ఒక్కసారిగా అగ్నిపర్వతంలా బద్దలయింది. దురాక్రమణ దారులు స్థానిక సంస్థానాలను ఏదో ఒక నెపం మీద ఆక్రమించుకోసాగారు. అలా వాళ్ళు ఝాన్సీ మీద దాడిని ప్రారంభించారు. అప్పుడు ఝాన్సీ కోట బురుజులపై నుంచి ఒక కంఠస్వరం ఉరుములా ఉరి మింది: “ఝాన్సీని వదులుకోవడమా? అసం భవం! ఎన్నటికీ సాధ్యపడదు. దమ్ములున్న వాడు ప్రయత్నించనీ!”\n\nఅలాంటి దృఢనిర్ణయంతో గర్జించింది ఏ రాజో కాదు. పట్టుమని ఇరవైయేళ్ళు కూడా నిండని ఝాన్సీరాణి లక్ష్మీబాయి!\n\n1830 ప్రాంతంలో మోరాపంత్ టాంబే, భాగీరథీబాయిలకు జన్మించిన ఆమెకు మణి కర్ణిక అని నామకరణం చేశారు. పసిప్రాయం నుంచి ఆమె చదువు సంధ్యలలో, ఆటపాట లలో విలక్షణమైన ప్రతిభను కనబరచింది. ఏడేళ్ళ ప్రాయంలోనే గుర్రపుస్వారీ నేర్చుకున్న ఆమె కత్తిసాము, విలువిద్య మొదలైన యుద్ధ విద్యలలో ఆరితేరింది. మగపిల్లలకు మించిన సామర్థ్యాన్ని కనబరచేది. బాల్యంలో తండ్రి చెప్పినపురాణ కథలనూ, వీరగాథలనూ విని వీరుల లక్షణాలను, ఉదాత్త గుణగణాలను హృదయంలో పదిలపరచుకున్నది.\n\nఅసాధారణమైన ఆ అమ్మాయిని చూసి ముగ్ధులైన ఝాన్సీ వంశరక్షకులైన కొందరు పురోహితులు, రాజా గంగాధరరావుతో ఆమె వివాహం జరిపించారు. ఆ విధంగా మణికర్ణిక ఝాన్సీరాణి లక్ష్మీబాయి అయింది. ఆమెకో మగసంతానం కలిగింది కాని, దురదృష్టవశాత్తు వెంటనే మరణించింది. విషాదగ్రస్తులైన రాజ దంపతులు ఒక మగబిడ్డను దత్తత చేసుకుని అతనికి దామోదరరావు అని పేరు పెట్టారు. మరికొన్నాళ్ళకే రాజా మరణించడంతో లక్ష్మీ బాయి పద్దెనిమిదవ యేటనే వితంతువు అయింది. అయినా ఏమాత్రం జంకకుండా సంస్థాన పాలనా బాధ్యతలు చేపట్టి దక్షతతో నిర్వర్తించసాగింది. తమరాణిని ప్రజలు దేవతలా భావించి గౌరవించేవారు.\n\nభారతీయ సంప్రదాయం ప్రకారం దత్త పుత్రుడు కూడా కన్న బిడ్డకు సమానుడే. అయితే, గవర్నర్ జనరల్ లార్డ్ డల్హౌసీ విచిత్రమైన నిబంధనలు విధించాడు. వారసులు లేని సంస్థా నాన్ని కంపెనీ తమ రాజ్యంలో కలుపుకుం టుందని చెప్పాడు. అందుకు రాణి అంగీక రించకుండా ఎదురుతిరగడంతో ఝాన్సీని జయించడానికి సైన్యాన్ని పంపాడు.\n\nధైర్యవంతులైన సైనికులతో కోట రక్షణకు రాణి తగిన చర్యలు తీసుకుని ఇరవై నాలుగు గంటలూ పర్యవేక్షించసాగింది. తల్లిలాంటి తమ రాణి కోసం, పవిత్రమైన స్వాతంత్య్రం కోసం తమ ప్రాణాలు త్యాగం చేయడానికి వీరులు సంసిద్ధులయ్యారు. ప్రతిబురుజు వద్ద, ద్వారం సమీపంలో తుపాకులతో సైనికులను నిలిపి కోటకు బలమైన రక్షణా ఏర్పాట్లు చేసి స్వయంగా పర్యవేక్షిస్తూ సైనికులలో మరింత స్ఫూర్తిని కలుగ జేసింది. తెల్లటి దుస్తులు ధరించి, తెల్లటి గుర్రం మీద స్వయంగా సేనకు నాయ కత్వం వహించింది. గుర్రం పగ్గాలను నోటితో పట్టుకుని రెండు చేతులతో ఖడ్గాలు తిప్పి శత్రు సేనల తలలను తెగనరికింది. ఆఖరికి శత్రు సేనలు హడలిపోయి వెనుదిరిగి పారిపోయాయి.\n\nకొన్ని నెలలు ప్రశాంతంగా గడిచాయి. ఓట మిని భరించలేని బ్రిటిష్ పాలకులు అప్పటి శక్తివంతుడైన సేనానాయకుడు సర్ హగ్ రోజ్ సాయాన్ని కోరారు. 1858 లో బ్రిటిష్ సైనికులు ఝాన్సీని ముట్టడించారు. వారి వద్ద శక్తివంత మైన తుపాకులు, ఫిరంగులు ఉన్నాయి. వాటితో పాటు టెలిస్కోపుల ద్వారా దూరం నుంచే చూడ గల అదనపు సౌకర్యం ఉన్నది. అయినప్పటికీ బ్రిటిష్ సేనల మీద మెరుపుదాడులు జరిపి, గెలుపు ఓటముల నీడలో కొన్నాళ్ళ పాటు బ్రిటిష్ సేనలను కోట లోకి జొరబడనీయకుండా అడ్డుకున్నది రాణి.\n\nఈ సంఘటన గురించి హగ్ రోజ్ ఆ తర వాత ఇలా రాశాడు: “ధైర్యసాహసాలకు, తెలివి తేటలకు, పట్టుదలకు రాణి ప్రశంసించ తగ్గ వ్యక్తి. ఆమె తన అనుచరుల పట్ల చూపిన దయ ఎల్లలు లేనిది. వీటితో పాటు ఆమె సేనలు కలిసి ఆమెను చాలా ప్రమాదకరమైన తిరుగు బాటు నాయకురాలిగా చేశాయి.”\n\nబ్రిటిష్ వాళ్ళు ఆమెను అసమానమైన ధైర్య శాలిగా పరిగణించారు.\n\nఅయినా, తమ కన్నా శక్తివంతులైన దురాక్ర మణదారులను ఆమె ఎన్నాళ్ళని ఎదుర్కొన గలుగుతుంది? ఆమె సైనిక బలం, ఆయు ధాలు వేగంగా తరిగిపోసాగాయి. అయితే కోట ఉపరితలంలో నిలబడి ఉండగా దూరంలో కనిపించిన దృశ్యం ఆమెకు సంతోషం కలిగిం చింది. ఝాన్సీ కేసి పెద్ద సైన్యం వస్తున్నది. మరాఠా వీరుడు తాంతియా తోపే ఆ సేనలకు నాయకత్వం వహించి నడిపిస్తున్నాడు. నగ రాన్ని ముట్టడి నుంచి కాపాడాలన్న రాణిగారి విజ్ఞప్తిని అందుకుని ఆ స్వాతంత్య్రవీరుడు సాయపడడానికి సేనలతో వస్తున్నాడు. ఆయన బ్రిటిష్ సేనలపై వెనుకనుంచి దాడి చేశాడు. ముందు దీటైన రాణి, వెనక ఇరవై రెండు వేల సైన్యంతో మరాఠాపులి! శత్రుసేనలు దిక్కు తోచక తల్లఢిల్లి పోయాయి.\n\nహడలిపోయి ఉద్రిక్తతకు లోనైన బ్రిటిష్ సేనలు కోట కేసి దూసుకుపోయాయి. ఈ విపత్కర సమయంలో కోట రక్షకుడొకడు లంచానికి ఆశపడి ద్రోహం తలపెట్టాడు. శత్రువు లకు ఒక కోట ద్వారాన్ని తెరిచాడు. హగ్ సేనలు కోటలోకి చొచ్చుకు పోయాయి. వారు పిల్లలు, వృద్ధులు, స్త్రీలు అన్న విచక్షణ చూపకుండా అక్కడున్న అందరినీ హతమార్చారు. సర్వాన్ని దోచుకున్నారు. క్రూరులైన శత్రువుల దురాగ తాలకు లోను కాకుండా వందలాది మంది స్త్రీలు అక్కడున్న లోతైన బావుల్లోకి దూకేశారు. నగరం అగ్నికి ఆహుతయ్యింది. ఆకాశం హాహా కారాలతో ప్రతిధ్వనించింది.\n\nఆ దృశ్యాలను చూసిన రాణి కళ్ళు కన్నీళ్ళతో నిండిపోయాయి. గొంతు మూగ బోయింది. ఒకటి శత్రువులకు లొంగి పోవడం; రెండు తుది శ్వాస ఉన్నంత వరకు పోరాడడం. లేదా అక్కడి నుంచి తప్పించుకుని వెళ్ళి సేనలను సమకూర్చుకుని శత్రువులతో యుద్ధం చేయడం. ఆమె ముందు ఈ మూడు ప్రత్యామ్నాయాలే కనిపించాయి. రాణి మూడవ ప్రత్యామ్నా యాన్నీ ఎన్నుకుని అక్కడి నుంచి బయట పడాలని నిర్ణయించింది.\n\nఅది వెన్నెల రాత్రి. రాణి తప్పించుకో కుండా కోట చుట్టూ శత్రు సైనికుల కాపలా పకట్బందీగా ఉన్నది. భవనాన్ని అనుకుని ఎక్కడో కింద రాణిగారి గుర్రం నిలబడివుంది. రాణి చంటిబిడ్డను వీపుకు కట్టుకుని, తాడు సాయంతో మరో కంటికి తెలియకుండా జారి వచ్చి గుర్రం వీపుపై కూర్చున్నది. ఎవరికీ తెలి యని ద్వారం గుండా వెలుపలికి వచ్చింది. వెలు పల విశ్వాసపాత్రులైన స్త్రీపురుషులు ఆమెతో చేరారు. అందరూ ఏమాత్రం అదురూ బెదురూ లేకుండా, రాణిగారి ఆజ్ఞానుసారం, ఎవరికీ అనుమానం రాకుండా పిచ్చాపాటీ మాట్లాడు కుంటూ, నవ్వుకుంటూ ముందుకు నడిచారు.\n\n“ఎవరు మీరు?\" అని అడిగారు కొందరు బ్రిటిష్ సైనికులు.\n\n\"ఓర్భా నుంచి వస్తూన్న మీ మిత్రులం. మీకు సాయంగా వస్తున్నాం,\" అన్నారు వాళ్ళు.\n\nవాళ్ళ మాటలు మరీ విచార రహితంగా, మామూలుగా ఉండడంతో, పురుషవేషంలో వెళుతూన్న రాణికి అంగరక్షకులుగా వెళుతున్నా రని శత్రువులు అనుమానించలేక పోయారు. అదే సమయంలో రాణి దళనాయకుడు మరోవైపు నాలుగు వందల మంది సైనికులతో పోరాటం కొనసాగిస్తూ వచ్చాడు. తెల్లవారేసరికి అందరూ హతు లయ్యారు.\n\nరాణి కోట నుంచి తప్పించుకున్నదన్న విషయం తెలియడంతో ఆగ్రహోదగ్రుడైన హగ్ రోజ్, ఆమెను తరిమి పట్టుకోమని జనరల్ డౌకర్ను ఆజ్ఞాపించాడు. రాణి సేనలకూ బ్రిటిష్ సేనలకూ మధ్య భీకరసంగ్రామం జరి గింది. హఠాత్తుగా కత్తి దెబ్బతో డౌకర్ను కింద పడగొట్టి రాణీ లక్ష్మీబాయి అక్కడి నుంచి తప్పించుకున్నది. రాయిరప్పలు, బండలు నిండిన మార్గం గుండా వీపుపై శిశువును కట్టు కుని గుర్రం మీద దాదాపు వందమైళ్ళు ప్రయాణం చేసి కల్పీ చేరుకున్నది. గమ్యం చేరగానే గుర్రం నేలకు ఒరిగి ప్రాణాలు విడి చింది. హగ్ రోజ్ కల్పీకి సేనలను నడిపించి యుద్ధం చేసి ఆ రాజ్యాన్ని వశ పరచుకున్నాడు గాని, రాణి జాడ కనుగొన లేక పోయాడు.\n\nరాణి గ్వాలియర్కు చేరింది. ఆంగ్లేయుల అనుచరుడైన అక్కడి పాలకుడు కోటను వదిలి పారిపోయాడు. రాజ్య ప్రజలు ఆనందోత్సాహా లతో రాణికీ, ఆమెతో పాటు దేశభక్తులైన తాంతియాతోపే, రావుసాహెబ్ పీష్వాలకూ మద్దతు తెలియజేశారు. సైన్యాన్ని సమీకరిం చడం జరిగింది.\n\nసర్ హగ్ రోజ్ నాయకత్వంలో దాడి చేసిన బ్రిటిష్ సేనలను రాణి దీటుగా ఎదుర్కొన్నది. కాని క్రమేణా ఆమె పక్షంలోని సైనికులు తరిగిపోసాగారు. వారిని ఉత్సాహపరుస్తూ, తనే స్వయంగా యుద్ధ రంగంలోకి ఉరికి పోరాడ సాగింది. అయినా హగ్ రోజ్ ఒంటెల సైన్యాన్ని తట్టుకోవడం కష్టమనిపించింది.\n\nక్రమంగా బ్రిటిష్ సేనలు అన్ని వైపుల నుంచీ తనను చుట్టుముట్టడం ఆమె గ్రహిం చింది. ఇరవై మంది సైనికులతో, ఇద్దరు పరి చారికలతో శత్రుసైనికుల వలయాన్ని ఛేదించు కుని ఆవలికి వెళ్ళాలి. అంతలో కీచుమనే ఏడుపు వినిపించింది. వెనక్కు తిరిగి చూస్తే తన పరిచారికను ఒక బ్రిటిష్ సైనికుడు కాల్చి నట్టు తెలిసింది. ఆగ్రహించిన రాణి ఒక్క కత్తి వేటుతో ఆ బ్రిటిష్ సైనికుడి తలను తెగనరికి గుర్రంపై ముందుకు వెళ్ళింది. దారిలో ఆమె ఒక చిన్న నదిని దాటవలసివచ్చింది. అయితే, ఎంత అదిలించినప్పటికీ గుర్రం నదిలో దిగ లేదు. అంతలో శత్రుసైనికులు ఆమెను చుట్టు ముట్టారు. ఆమె ఒక్క ఖడ్గం అనేక ఖడ్గాలను వీరోచితంగా ఎదుర్కొన్నది. చాలా మందిని హతమార్చింది. మరెందరినో క్షతగాత్రుల్ని చేసి, గాయపడి నేలకొరిగింది. పురుష వేషంలోని రాణిని ఆమె దళనాయకుడని పొరబడ్డ సైని కులు ఆమెను అక్కడే వదిలి తమ శిబిరాలకు తిరిగి వెళ్ళారు.\n\nవిశ్వాసపాత్రులైన రాణిగారి అనుచరులు కొందరు ఆమెను దాపులనున్న గుడిసెలోకి మోసుకు వెళ్ళారు. తను మరణించిన వెంటనే భౌతికకాయాన్ని శత్రువుల కంటబడకుండా కాల్చివేయమని అనుచరులకు సూచనలిచ్చి, ఆమె తుదిశ్వాస విడిచింది. స్వాతంత్ర్యం కోసం సాటిలేని ధైర్యసాహసాలతో పోరాడి జాతికి స్ఫూర్తినిచ్చిన వీరనారీ శిరోమణి ఝాన్సీ లక్ష్మీబాయి మరణించిన ప్పుడు ఆమె వయసు ఇరవై ఒక్క సంవత్స రాలు మాత్రమే!",
            "book_page_end": 40,
            "story_id": "2008_04_09",
            "raw_genre_backup": "చరిత్ర / జీవిత చరిత్ర",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "న్యాయమైన తీర్పు",
            "book_page_start": 41,
            "pdf_page_start": 41,
            "pdf_page_end": 44,
            "author": "చందమామ బృందం",
            "genre": "హాస్యం / తెలివి కథ",
            "moral": "న్యాయ వ్యవస్థ కేవలం చట్టాలు, న్యాయమూర్తులపై ఆధారపడదు; సమయస్ఫూర్తి, తెలివితేటలతో కూడిన విచక్షణ కూడా అవసరం.",
            "keywords": [
                "బీర్బల్",
                "అక్బర్ చక్రవర్తి",
                "న్యాయం",
                "వాక్చాతుర్యం",
                "ఒప్పందం"
            ],
            "characters": [
                "అక్బర్ చక్రవర్తి",
                "బీర్బల్",
                "అబ్దుల్ రహ్మాన్ (వృద్ధుడు)",
                "యువకుడు (ప్రమోద్ బిహారీ)",
                "సభికులు"
            ],
            "locations": [
                "అక్బర్ ఆస్థానం"
            ],
            "content": "అక్బర్ చక్రవర్తి ఒకనాడు సభను ఉద్దేశించి, “మన న్యాయవ్యవస్థ సక్రమంగా పనిచేస్తు న్నది కదా?” అని అడిగాడు.\n\n“బ్రహ్మాండంగా పనిచేస్తున్నది షహేన్నా! మన న్యాయమూర్తులు న్యాయశాస్త్రాన్ని క్షుణ్ణంగా అభ్యసించినవారు; నిజాయితీ పరులు; పక్షపాతం లేనివారు. వ్యాజ్యాలను అప్పటికప్పుడే పరిష్కరించాలనే శ్రద్ధకలవారు,\" అన్నాడు ఒక సభికుడు.\n\n“మన చట్టాలు న్యాయమైనవి. చట్టం ముందు అందరూ సమానులు!\" అన్నాడు మరొక సభ్యుడు.\n\nతక్కిన సభికులు కూడా అదే అభిప్రాయాన్ని వెలిబుచ్చారు. ఒక్క బీర్బల్ మాత్రం మౌనంగా ఊరుకున్నాడు. దానిని గమనించిన అక్బర్, \"బీర్బల్, నా పాలనలో న్యాయవ్యవస్థ సంతృప్తి కరంగా లేదని నువ్వు భావిస్తున్నావా?\" అని ప్రశ్నించాడు కనుబొమలు ముడిచి.\n\n“అలా భావించేంతవాణ్ణి కాదు గాని, కేవలం మంచి చట్టాలు, న్యాయమూర్తులు ఉన్నంత మాత్రాన న్యాయవ్యవస్థ సజావుగా సాగుతుందని చెప్పలేము కదా ప్రభూ!\" అన్నాడు బీర్బల్ వినయంగా.\n\nఅంతలో ఒక భటుడు సభలోకి వచ్చి చక్ర వర్తికి వంగి నమస్కరించి, \"ఒక వృద్ధుడు, ఒక యువకుడు న్యాయం కోరి తమ దర్శనం కోసం వచ్చారు ప్రభూ!\" అన్నాడు.\n\n“అలాగా! సభకు తీసుకురా!\" అని ఆజ్ఞాపించాడు చక్రవర్తి.\n\nతిరిగి వెళ్ళిన భటుడు కొంత సేపటికి ఒక వృద్ధుణ్ణి, ఒక యువకుణ్ణి వెంటబెట్టుకుని వచ్చాడు. నెరిసిన గడ్డంతో, ముడతలు పడ్డ చర్మంతో ఉన్న ఆ వృద్ధుడి కళ్ళు మాత్రం జ్ఞానంతో మెరుస్తున్నాయి. యువకుడు ఎంతో ఆత్మవిశ్వాసంతో కనిపించాడు. ఇద్దరూ వంగి చక్రవర్తికి సలాం చేశారు.\n\n“ఎవరు మీరు ఏ పనిమీద వచ్చారు?” అని అడిగాడు చక్రవర్తి.\n\n“షహేన్షా! నా పేరు అబ్దుల్ రహ్మాన్. యువ కులకు చట్టం బోధించడం నా వృత్తి. అందుకు వారు చెల్లించే డబ్బుతో జీవయాత్ర సాగిస్తు న్నాను,” అని ఆగాడు వృద్ధుడు.\n\n“మరి ఇప్పుడు నీకు వచ్చిన కష్టం ఏమిటి?\" అని అడిగాడు చక్రవర్తి.\n\n“నేను ప్రమోద్ బిహారీ అనే ఈ యువకు డికి చట్టం బోధించాను. ఇతడు వచ్చి చట్టం బోధించమని అడిగినప్పుడు నాకు చెల్లించ వలసిన డబ్బు గురించి చెప్పాను: నెలకు మూడు మొహరీలు పుచ్చుకుంటాను. ఒక సంవత్సరం పాటు విద్యాబోధన కొనసాగు తుంది. ఇతడు నిరుపేద అనీ, పైకం చెల్లించ లేననీ చెప్పాడు. నేను ఇతడిపై జాలిపడి, మొదట నేను విద్యనేర్పుతాననీ, విద్యముగించి మొదటి వ్యాజ్యంలో గెలుపొందాక నాకు చేరవలసిన ముప్ఫై ఆరు మొహరీలు చెల్లిం చవచ్చనీ చెప్పాను. అందుకు ఇతడు అంగీక రించాడు. చట్టం బోధించాను. చాలా తెలివైన వాడు గనక, చట్టంలోని సూక్ష్మ అంశాలన్నిటినీ సులభంగా గ్రహించగలిగాడు. ఇతణ్ణి చూసి నేనెంతో గర్వ పడ్డాను. మంచి న్యాయవాది కాగలడని సంబరపడ్డాను. విద్య పూర్తిచేసి మొదటి వ్యాజ్యం గెలుపొందిన వెంటనే నాకు చెల్లించవలసిన మొత్తాన్ని చెల్లించగలడని ఆశపడ్డాను,” అని ఆగాడు వృద్ధుడు.\n\n“ఇప్పుడు చెల్లించడానికి నిరాకరిస్తున్నాడు. అంతే కదా?\" అని అడిగాడు చక్రవర్తి.\n\n“లేదు, ప్రభూ, చెల్లించడానికి నిరాకరిం చడం లేదు. మొదటి వ్యాజ్యాన్ని గెలిచిన ప్పుడు చెల్లిస్తానని చెబుతున్నాడు. అది ఎన్న టికీ జరగదేమో అన్నది నా భయం,” అన్నాడు వృద్ధుడు.\n\n“ఎందుకు?” అని అడిగాడు చక్రవర్తి ఆత్రుతగా.\n\n“ఇప్పుడు న్యాయవాద వృత్తిని చేపట్ట నంటున్నాడు. ఇతడు వాదిస్తే తప్ప వ్యాజ్యంలో గెలుపొంద లేడు. గెలుపొందితే తప్ప నాకు రావలసిన మొత్తం రాదు,” అన్నాడు వృద్ధుడు విచారంగా.\n\nచక్రవర్తి యువకుడికేసి తిరిగి, “ఆయన నీకు చట్టం బోధించాడా?” అని అడి గాడు.\n\n“అవును, ప్రభూ.”\n\n“చట్టం నేర్చుకున్న న్నాళ్ళు నువ్వు డబ్బు చెల్లిం చలేదు, అవునా!”\n\n“అవును, ప్రభూ!”\n\n“ఇప్పుడు తొలి వ్యాజ్యంలో గెలుపొంది చెప్పిన మొత్తాన్ని ఆయనకు చెల్లించవచ్చు కదా!”\n\n“నిజమే. చెల్లించవచ్చు. అయితే, న్యాయ వాద వృత్తిని చేపట్టే ఉద్దేశం నాకు లేదు, ప్రభూ!”\n\n“ఎందుకని?”\n\n“ఇటీవల సంపన్నుడైన మా పెదతండ్రి మరణించాడు. ఆయనకు బోలెడు పొలాలు, పళ్ళ తోటలు ఉన్నాయి. ఆయనకు సంతానం లేదు గనక, ఆయన ఆస్తి మొత్తం నాకు సంక్ర మించింది. ఇప్పుడు నేను ధనవంతుణ్ణి. న్యాయవాద వృత్తి చేపట్టవలసిన అవసరం నాకు లేదు. త్వరలో నేను మా పెదనాన్న ఇంటికి వెళ్ళాలనుకుంటున్నాను,” అన్నాడు యువకుడు.\n\n“నువ్వు తొలి వ్యాజ్యంలో గెలుపొందితే గాని, చట్టం నేర్పిన గురువుకు చెల్లించవల సిన పైకం చెల్లించవన్న మాట!”\n\n“అది మేము ఏర్పరచుకున్న ఒప్పందం ప్రభూ!” అన్నాడు యువకుడు.\n\n“అది నిజమా?” అంటూ చక్రవర్తి వృద్ధుడి కేసి తిరిగాడు.\n\n“అవును, షహేన్షా!” అన్నాడు వృద్ధుడు నెమ్మదిగా.\n\n“మరి, ఆ యువకుడి మీద మేమెలా చర్య తీసుకోగలం? నీకెలా సాయపడగలం?” అన్నాడు చక్రవర్తి ఏం చేయడానికీ తోచని అయోమయంతో.\n\n“షహేన్షా,\" అన్నాడు యువకుడు.\n\nఏమిటి అన్నట్టు చూశాడు చక్రవర్తి.\n\n“నేను న్యాయవాద వృత్తిని చేపట్టి తొలి వ్యాజ్యాన్ని గెలుపొందిన మరుక్షణమే మా గురువుగారికి చెల్లించవలసిన సొమ్మును తప్పక చెల్లిస్తాను. ఆయన మంచివారు. చట్టం బోధించ డంలో నిపుణులు. ఆయన కారణంగానే నాకు ఈ మాత్రం చట్ట పరిజ్ఞానం కలిగింది. చట్టం ఎలా పనిచేస్తుందో నాకు బాగా తెలుసు,” అన్నాడు యువకుడు.\n\nచక్రవర్తికి వృద్ధుడి పట్ల సానుభూతి కలి గింది. అయితే, వృద్ధుడికి కావలసింది సాను భూతికాదు. నేర్పిన విద్యకు ప్రతిఫలంగా రావలసిన డబ్బు. దాన్ని ఆ యువకుడి నుంచి వసూలు చేసే మార్గం చక్రవర్తికి అంతుబట్ట లేదు. ఆయన సభికుల కేసి చూశాడు.\n\n“పెద్దాయన వేచి ఉండక తప్పదు. యువ కుడు తొలివ్యాజ్యాన్ని గెలుపొందినప్పుడే ఆయనకు చెందవలసిన పైకం ముట్టజెప్ప గలడు,” అన్నాడు సభికులలో అందరికన్నా వృద్ధుడు.\n\n“అదే న్యాయసమ్మతం!” అన్నారు తక్కిన సభికులు.\n\n“యువకుడు చెప్పడం నిజమే. అతడు తన తొలి వ్యాజ్యం గెలుపొందేంతవరకు, చెల్లించవలసిన అవసరం లేదు,” అన్నాడు బీర్బల్ యువకుడికేసి నవ్వుతూ చూస్తూ.\n\nయువకుడు చిన్నగా నవ్వాడు. తనకు చెందవలసిన డబ్బు తప్పక ముట్టుతుందన్న నమ్మకంతో వచ్చిన వృద్ధుడికి ఆశాభంగమే ఎదురయింది.\n\n\"నీకు డబ్బు ముట్టాలి, నిజమే. అయినా నువ్వు చేసుకున్న ఒప్పందం ప్రకారం యువ కుడు తొలివ్యాజ్యం గెలుపొందేవరకు ఆగక తప్పదు,” అన్నాడు చక్రవర్తి.\n\nఆ మాట విని వృద్ధుడు కళ్ళనీళ్ళ పర్యం తమై పోయాడు. తను చేయగలిగిందేమీ లేక మౌనంగా ఉండిపోయాడు.\n\nయువకుడు వృద్ధుడికేసి హేళనగా చూసి, చక్రవర్తికేసి తిరిగి, “కృతజ్ఞతలు ప్రభూ! న్యాయం నా పక్షంలో ఉందనీ, ప్రభువులు తప్పక న్యాయమైన తీర్పునివ్వగలరనీ నాకు ముందే తెలుసు,\" అన్నాడు.\n\nఆ తరవాత ఆ ఇద్దరూ చక్రవర్తికి వంగి నమస్కరించి సభనుంచి వెలుపలికి నడవసాగారు.\n\n“ఒక్క నిమిషం!\" అన్న బీర్బల్ కంఠస్వరం విని యువకుడు తిరిగి చూశాడు. వృద్ధుడు అలాగే నిలబడ్డాడు.\n\n“నీ మొదటి వ్యాజ్యం గెలుపొందగానే గురువుగారికి చెల్లించవలసిన మొత్తాన్ని చెల్లిస్తానని మాట ఇచ్చావు కదా!\" అన్నాడు బీర్బల్.\n\n“అవును, తప్పక ఆ మాట నిలుపుకుం టాను,” అని బదులిచ్చాడు యువకుడు.\n\n“బావుంది. ఇప్పుడే నువ్వు రాజసభలో నీ వ్యాజ్యం గెలుపొందావు. తొలి వ్యాజ్యం గెలు పొందావు. కాబట్టి....\" అంటూ అర్థంతరంగా ఆగాడు బీర్బల్.\n\nఆ మాటకు ఉలిక్కిపడ్డ యువకుడు గురు వుకు అనుకున్న మొత్తం చెల్లించక తప్పదని గ్రహించాడు. వృద్ధుడు బీర్బలూ, చక్రవర్తికీ న్యాయమైన తీర్పునిచ్చినందుకు కృతజ్ఞతలు చెప్పాడు.\n\n“అద్భుతంగా చెప్పావు బీర్బల్,” అంటూ సింహాసనంపై నుంచి లేచిన అక్బర్ చక్రవర్తి, బీర్బల్ను ఆప్యాయంగా కౌగిలించుకున్నాడు.",
            "book_page_end": 44,
            "story_id": "2008_04_10",
            "raw_genre_backup": "హాస్యం / తెలివి కథ",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "శాంత-విషుపండుగ",
            "book_page_start": 46,
            "pdf_page_start": 46,
            "pdf_page_end": 49,
            "author": "రోప్ని కుట్టి & మాలతి మోహన్",
            "genre": "సాంస్కృతిక కథ",
            "moral": "పండుగల అంతరార్థాన్ని, ప్రకృతితో మానవుడికి ఉన్న సంబంధాన్ని తెలుసుకోవడం ఆనందాన్ని ఇస్తుంది.",
            "keywords": [
                "విషుపండుగ",
                "కేరళ సంప్రదాయం",
                "విషుకని",
                "కృష్ణ విగ్రహం",
                "ప్రకృతి"
            ],
            "characters": [
                "శాంత",
                "శాంత తల్లి",
                "తాతయ్య",
                "చిన్నన్",
                "కణ్ణన్"
            ],
            "locations": [
                "కేరళ (శాంత అమ్మమ్మ గారి ఇల్లు)"
            ],
            "content": "శాంత మనసు ఆనందంతో ఉరకలు వేసింది. ఈ వేసవి సెలవులకు కేరళకు వెళుతూన్న సంతోషకరమైన వార్తను చెబుతూ ఆరోజు తల్లి శాంతను పడక నుంచి లేపింది. మలయాళీలకు చాలా ముఖ్యమైన పండుగ అయిన విషు వేసవి సెలవుల్లోనే కదా వస్తుంది అన్న విషయం గుర్తురావడంతో, “అమ్మా, విషూకు మనం కేరళలో ఉంటామా?\" అని తల్లిని అడిగింది. “అవును, ఈసారి విషూను అమ్మమ్మ, తాతయ్యలతో కలిసి జరుపు కుంటాం,” అన్నది తల్లి చిన్నగా నవ్వుతూ.\n\nసుదీర్ఘమైన రైలు ప్రయాణం తరవాత వాళ్ళు అక్కడికి చేరారు. శాంత పరుగున వెళ్ళి అమ్మమ్మ చేతుల్లోకి చేరుతూ, “విషు ఎప్పుడు అమ్మమ్మా?\" అని అడిగింది ఉత్సా హంగా. “రేపేనమ్మా! మొదట నువ్వు ఇంటి లోపలికి రా,” అన్నాడు తాతయ్య నవ్వుతూ.\n\nవిషూకు కావలసిన వస్తువులను సేకరిం చుకు రమ్మని తాతయ్య ఇంట్లోని చిన్నన్, కణ్ణన్ అనే ఇద్దరు పనిమనుషులను పురమా యిస్తుండడం గమనించిన శాంత, వాళ్ళవెంట వెళ్ళి వస్తానని పట్టుబట్టి బయలుదేరింది.\n\nఆమె చిన్నన్ వెంట పెరటి తోటలోకి వెళ్ళింది. కణ్ణన్ దూరంగా వెళుతూండడం చూసి, “అతడెక్కడికి వెళుతున్నాడు?\" అని అడిగింది చిన్నన్ను. “ఇప్పుడే వస్తాడులే,” అన్నాడు చిన్నన్ ముక్తసరిగా.\n\nదారిలో తనకోసం తాతయ్య కట్టిన ఊయల వేలాడుతూన్న మామిడిచెట్టు కనిపించింది. కొమ్మల నుంచి దోరగా మాగిన మామడిపళ్ళు గుత్తులు గుత్తులుగా కనిపించాయి. చిన్నన్ కొన్నిటిని కోసి పేముబుట్టలో వేసుకున్నాడు. వాటి కమ్మని వాసన శాంతను ఆహ్లాదపరి చింది. “తరవాత ఏమిటి?” అని అడిగింది శాంతచిన్నన్ను.\n\n“చూస్తావుగా. మరీ అంత తొందరెందుకు? నా వెంట రా,\" అంటూ ముందుకు నడిచాడు చిన్నన్.\n\nకొంతసేపటికి ముళ్ళ కంచె గల తోటలోకి వాళ్ళు అడుగుపెట్టారు. కొమ్మలూ, రెమ్మలూ కనిపించనంతగా బంగారు పసుపు రంగు పూలతో విరబూసిన పొడవాటి 'అరళి' చెట్టును చూసి శాంత పరవశం చెందింది. సాయంసంధ్య సూర్యుడి కిరణాలు పడి పువ్వులు బంగారు నాణాల్లా మిలమిలా మెరుస్తున్నాయి. ఈ పూలను రేపు దేవుడి విగ్రహాన్ని అలంకరించడానికి ఉపయోగి స్తారని చిన్నన్ చెప్పాడు. ఆ తరువాత అతడు చెట్టెక్కి జాగ్రత్తగా పూల గుత్తులు కోసి శాంతకు అందించాడు. ఆమె వాటిని బుట్టలో పెడుతూ, “అయిపోయాయా? ఇంకా ఉన్నాయా?” అని అడిగింది.\n\n“లేదు. ఇంకా ఉన్నాయి!\" అంటూ చిన్నన్ ఆమెను ఒక పనస చెట్టు వద్దకు తీసుకువెళ్ళాడు. చెట్టు బోదెకు చాలా పనస పళ్ళు వేళ్ళాళుతున్నాయి. కొన్ని పళ్ళునేలను తాకుతున్నాయి. చిన్నన్ అడుగున ఉన్న పనసపండు తొడిమను కత్తితో కోసి పండును పక్కన పెట్టి బుట్ట పక్కన కూర్చుంటూ, “నేను వీటిని ఇంటికి చేర్చివస్తాను. నువ్వు ఇక్కడే ఉండు,\" అన్నాడు.\n\n“ఎందుకు చిన్నన్?” అని అడిగింది శాంత.\n\n“కణ్ణన్ నిన్ను ఇక్కడి నుంచి తీసుకు వెళతాడు,” అంటూండగానే కణ్ణన్ అక్కడికి వచ్చాడు.\n\nచిన్నన్ పళ్ళబుట్టను తీసుకుని బయలు దేరాక, కణ్ణన్ శాంతను వెంటబెట్టుకుని కాయగూరల తోట కేసి నడుస్తూ, “ఇక్కడే మీ అమ్మమ్మ రకరకాల కాయగూరలు పండి స్తుంది. నేనూ, చిన్నన్ ఆమె చెప్పినట్టు విత్తనాలు నాటడం, నీళ్ళు పోయడం, కాయలు కోయడంలాంటి పనులు చేస్తూంటాం,” అన్నాడు.\n\n“అది సరే. మనం ఇక్కడికి ఎందుకు వచ్చినట్టు?” అని అడిగింది శాంత.\n\n“విషుకనికి కావలసిన కూరగాయలను కోసుకోవడానికి,\" అంటూ అతడు ఇంకాస్త ముందుకు వెళ్ళాడు. శాంత అతణ్ణి మౌనంగా అనుసరించింది. ఇద్దరూ తీగలు అల్లుకున్న పాదుల్లోకి వెళ్ళారు. కొన్ని తీగలకు దోస కాయలు కనిపించాయి. అల్లి బిల్లిగా అల్లు కున్న తీగలకు పిందెలు, కాయలు, చిన్నవీ, పెద్దవీ ఉండడం చూసి శాంత సంతోషిం చింది. కన్నన్ వాటిలో కొన్నిటిని కోసుకు న్నాడు. ఇంటికి తిరిగి వచ్చి భోజనం ముగిం చాక శాంత తాతయ్య విషుకనిని అమర్చడం ఆసక్తిగా చూసి వెళ్ళి పడుకున్నది.\n\nమరునాడు తెల్లవారుతూం డగా రెండు చల్లని చేతులు శాంత కళ్ళను మూసుకున్నాయి.\n\n“శాంతా, ఈ రోజు విషూ కదా. లే... నేను చెప్పేంతవరకు కళ్ళు తెరవద్దు,” అంటూ శాంత తల్లి ఆమెను పూజగదికేసి నడిపిం చింది. గదిలోకి అడుగు పెట్టాక, “ఇప్పుడు కళ్ళు తెరువు,” అన్నది తల్లి.\n\nశాంత కళ్ళు తెరిచింది. ఎదురుగుండా బంగారు రంగు పువ్వులతో అందంగా అలంక రించబడిన కృష్ణ విగ్రహం. విగ్రహానికి రెండు వైపులా రెండు దీపాలు. విగ్రహానికి ఎదుట ఇత్తడి పాత్ర. బియ్యం, పెసలు, చిక్కుడు, దోస మొదలైన కూరగాయలు, మామిడి, అరటి పళ్ళు ఆ పాత్ర నిండుగా అమర్చ బడ్డాయి. పక్కనే పనస పండు. రెండు చిప్ప లుగా కొట్టిన కొబ్బరికాయి. వాటిలో వెండి నాణాలు. పాత్రకు మరోవైపు చేనేత బట్టలో చుట్టిన బంగారు ఆభరణాలు.\n\nఎదురుగా ఉన్న రాగిచట్రం గల పెద్ద అద్దంలో శాంత తన ప్రతిబింబాన్ని-పాత్ర పూలు, పళ్ళు, కాయగూరలు, వెండి, బంగారం కొబ్బరికాయల మధ్య-చూసుకుని మురిసి పోయింది. ఎందుకిలా చేస్తారు? వీటి అర్థం ఏమిటి? అన్న ప్రశ్నలు ఆమె మనసులో కదలాడసాగాయి.\n\nస్నానం ముగించి ఈ ప్రశ్నలన్నిటినీ అడగాలని తాతయ్య వద్దకు పరిగెత్తింది.\n\n“ఆగు,” అంటూ తాతయ్య తమలపాకులు పచ్చివక్క, ఒక రూపాయి నాణెం ఆమె చేతిలో పెట్టాడు. “ఇదేమిటి తాతయ్యా?” అంటూ తన మొదటి ప్రశ్నను అడిగింది శాంత.\n\n“ఈ రోజు విషు. అంటే మనకు కొత్త సంవత్సరరాది. ఈ రోజు డబ్బు ఇవ్వడం, పుచ్చుకోవడం చేస్తే సంవత్సరమంతా సంప దలు వస్తూంటాయన్నది నమ్మకం. అది సరే, ఈ రోజు మొట్టమొదట విషుకనిని ఎందుకు చూస్తామో తెలుసా?” అని ఆగాడు తాతయ్య.\n\n“తెలియదు, ఎందుకో చెప్పు తాతయ్యా,” అన్నది శాంత.\n\n“సాధారణంగా చాలా పండుగలలో మనం పంటలకు ప్రాముఖ్యతనిస్తాం. విషు కూడా అలాంటిదే. ఈ రుతువులో మాత్రమే పూచే ‘అరళి’ని, ఈ కాలఘట్టంలో కాచే కాయగూరలను, పళ్ళను, విషుకనిలో అమ ర్చుతాం. పూలూ, పళ్ళూ, కాయగూరలూ, వెండీ, బంగారం చుట్టూగల అద్దంలో మొట్టమొదట మన ప్రతిబింబాన్ని చూడ్డం వల్ల సంవత్సరమంతా సకల ఐశ్వర్యాలు వచ్చి చేరుతాయనీ, అన్నీ శుభాలే జరుగుతాయనీ ఒక విశ్వాసం. పైగా ఇలా చేయడం వల్ల మనం చెట్టు చేమలు, జంతు జాలం నిండిన ప్రకృతిలో అంతర్భాగమనే సత్యాన్ని కూడా గ్రహించకలుగుతామన్న మాట. మొత్తం ప్రకృ తిలో మనం ఒక భాగమని విషుకని గుర్తు చేస్తుంది,\" అని వివరించాడు తాతయ్య.\n\nమధ్యాహ్నం విందు భోజనంతో విషుకనిలో ఉంచిన బియ్యం, పప్పులతో పొంగల్ తయారు చేశారు. దానికి తోడు రకరకాల కూరగాయలు. కొత్తగా కోసిన పనస పండు తొనలుచివరగా.\n\nవిందు భోజనం ముగించి చుట్టు పక్కల తన ఈడు పిల్లలతో కలిసి శాంత కొంతసేపు ఉయ్యాలలూగింది. ఆమె మనసులో ఒక వింత ఆనందం. ఈ పండుగల వెనక ఉన్న అంతరార్థం తెలుసుకున్న సంతోషం; ప్రకృతి మాత ఒడిలో భద్రంగా ఉన్నాను అన్న తృప్తి ఆమెకు కలిగాయి.",
            "book_page_end": 49,
            "story_id": "2008_04_11",
            "raw_genre_backup": "సాంస్కృతిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 11,
        "author_counts": {
            "విశ్వం": 1,
            "లక్ష్మీగాయత్రి": 1,
            "మంజుభారతి": 1,
            "చందమామ బృందం": 6,
            "శ్రీమతి స్వప్నదత్త": 1,
            "రోప్ని కుట్టి & మాలతి మోహన్": 1
        },
        "genre_counts": {
            "వ్యాసం (Editorial)": 1,
            "జానపద కథ": 2,
            "ఆధ్యాత్మికం": 1,
            "అడ్వెంచర్ / ఫాంటసీ": 1,
            "ఫాంటసీ / నీతి కథ": 1,
            "నీతి కథ": 1,
            "చరిత్ర / వ్యాసం (Biography)": 1,
            "చరిత్ర / జీవిత చరిత్ర": 1,
            "హాస్యం / తెలివి కథ": 1,
            "సాంస్కృతిక కథ": 1
        }
    }
}