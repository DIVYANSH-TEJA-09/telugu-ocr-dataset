{
    "book_id": "చందమామ_2008_01",
    "stories": [
        {
            "title": "నూతన శకారంభం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "చందమామ తన పాఠకుల ప్రేమాభిమానాలను గౌరవిస్తూ, కొత్త సాంకేతికతతో మరింత నాణ్యతను పెంచుతున్నది.",
            "keywords": [
                "చందమామ",
                "సంపాదకీయం",
                "నూతన శకారంభం",
                "డిజిటల్",
                "సాంకేతికత"
            ],
            "characters": [
                "సంపాదకుడు",
                "పాఠకులు"
            ],
            "locations": [
                "భారతదేశం"
            ],
            "content": "పన్నెండు భాషలలో అరవైయేళ్ళకుపైగా ఒక పత్రిక వెలువడడం అన్నది అసాధారణమైన\nవిషయం అని మన పాఠకులు తరచూ ఉత్తరాల ద్వారా అభినందనలు తెలియజేస్తూ ఉన్నారు.\nఈ విలక్షణమైన విజయానికి మూడు తరాల పాఠకుల తరగని ప్రేమాభిమానాలే కారణం\nఅన్నది చందమామ దృఢ అభిప్రాయం.\nవైజ్ఞానిక ప్రపంచంలో సాంకేతికరంగం సాధిస్తూన్న ప్రగతి దృష్ట్యా, మరో అడుగు\nముందుకు వేసి-డిజిటల్ రంగప్రవేశం చేసి ప్రపంచ వ్యాప్తంగా ఉన్న లక్షలాది పాఠకులకు\nవిజ్ఞానాత్మకమైన వినోదాన్ని 'యాక్టివిటీ ఓరియంటెడ్ వెబ్సైట్' ద్వారా సమకూర్చనున్నామని\nలోగడే తెలియజేశాం.\nగత అరవైయేళ్ళ కథలు, చిత్రాలు కావాలని పలువురు పాఠకులు ఉత్సాహం కనబరుస్తు\nన్నారు. అలాంటి అభిమానుల కోరికను ‘చందమామ. కామ్' ద్వారా నెరవేర్చగలమని మాట\nఇచ్చాం.\nచందమామకే ప్రత్యేకమైన కనులవిందు చేసే వర్ణచిత్రాలతో కమ్మని కథలను పుస్తకాలుగానే\nచదవాలని ఆసక్తి కనబరుస్తూన్న అసంఖ్యాక పాఠకుల కోసం పాత సంచికల నుంచి సేకరించిన\nఉత్తమ కథాసంకలనాలు తీసుకురాగలమని కూడా ప్రకటించాం.\nఇలా చేసిన వాగ్దానాలన్నీ పవిత్రమైనవి; వాటిని ఒక్కొక్కటిగా నెరవేర్చ వలసిన గురుతర\nబాధ్యత మాకు ఉన్నది. అవన్నీ కూడా కార్యరూపం దాల్చే సమయం ఆసన్నమవుతున్నది.\nఅందువల్ల 2008వ సం. చందమాను నూతన శకానికి నాంది పలుకుతుందనడంలో\nసందేహం లేదు.\nఅభిమాన పాఠకులకూ, శ్రేయోభిలాషులకూ అందరికీ నూతన సంవత్సర శుభాకాంక్షలు\nతెలియజేస్తున్నాం.",
            "book_page_end": 5,
            "story_id": "2008_01_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "పాఠకుల అభిప్రాయాలు",
            "moral": "చందమామ భారతీయ సంస్కృతీ సంప్రదాయాలను, నీతిని విలువైన కథల ద్వారా మూడు తరాలకు అందిస్తున్నది.",
            "keywords": [
                "చందమామ",
                "పాఠకుల లేఖలు",
                "భారతీయ సంస్కృతి",
                "నైతిక విలువలు",
                "సామాజిక స్పృహ"
            ],
            "characters": [
                "గునుపాటి భోగీశ్వరం",
                "పులిజాల రవీందర్ రావు"
            ],
            "locations": [
                "రేణిగుంట",
                "చిత్తూరు జిల్లా",
                "హైదరాబాద్"
            ],
            "content": "రూ. 250/- బహుమతి పొందిన లేఖ\nగత 50 ఏళ్ళుగా నేను 'చందమామ' నిరంతర పాఠకుడిగా\nకొనసాగటమేగాక, 30 ఏళ్ళ మా అబ్బాయి, 10 ఏళ్ళ మా\nమనవడు అంటే మా మూడు తరాలూ 'చందమామ' అభిమాన\nపాఠకులమేనని సగర్వంగా చెప్పుకుంటున్నాం. తరాలు మారుతున్నా,\nఎన్నో వినోద మాధ్యమాలు వస్తున్నా, భారతీయ సంస్కృతీ సంప్రదాయాల\nవిలువలను చాటడంలో 'చందమామ'లో ఎలాంటి మార్పూ లేదు.\nమురిపించే కథలకు, ముద్దోచ్చే బొమ్మలకు 'చందమామ'కు సాటిలేదనుట\nఅతిశయోక్తి కాదు. ఇది నావంటి వయోవృద్ద పాఠకులందరి దీర్ఘకాల\nఅనుభవైకవేద్య స్పందన!\nనవంబర్ సంచికను స్థూలంగా పరికిస్తే కథల్లో సమకాలీన సమస్యా\nపరిష్కార సూచి వైఖరి స్ఫురించటం గమనార్హం. 'రాజుగారి కోతి' కథ\nమూగప్రాణుల రక్షణకు 'పట్టుబడిన పగడాల దొంగలు' కథ పర్యావరణ\nపరిరక్షణ ఆవశ్యకతకు ఆలంబనలుగా విలిచాయి. “విశ్వశాంతికి భంగకర\nమైన ప్రచ్ఛన్న ద్రోహులను తుదముట్టించాల”ని 25 ఏళ్ళనాడే ‘పాతాళ\nరాక్షసుడు' కథలో హెచ్చరించడం 'చందమామ'కు నాటి నుండేగల ‘సమాజ\nహితైక దృష్టి' సుస్పష్టమగుచున్నది. “హైందవ సంస్కృతికి మూలపురుషుడు\nశ్రీరాముడి ఉనికిని సందేహించి వ్యర్థవాదన చేయటం అమానుషం”\nఅంటూ సునిశిత హెచ్చరికతో కూడిన 'సంపాదకీయం' చందమామకు గల\n'భారతీయ సంస్కృతీ విలువల సంరక్షణాస్ఫూర్తి’ని ప్రతిబంబిస్తోంది.\nబాలల ప్రశ్నలకు సమాధాన రూపంలో “ప్రముఖులతో ముఖాముఖీ”\nమరియు పాఠకులను 'ఇన్వాల్వ్' చేసే ప్రత్యేక శీర్షికలనందిస్తే బాగుం\nటుందని నా సూచన!\n-గునుపాటి భోగీశ్వరం, రేణిగుంట, చిత్తూరు జిల్లా\nఅరవై ఏళ్ళనుంచి చందమామ అందరినీ ఆకట్టుకుంటున్నదంటే\nముందుగా సంపాదకులు, అక్కడి ఉద్యోగులు, ముఖ్యంగా కథలను పంపే\nరచయితలకు ధన్యవాదాలు తెలుపుకుంటున్నాను.\nచందమామలోని ప్రతి కథలో ఏదో నీతి కనిపిస్తుంది. ఫలానా కథ\nబాగుంది అనలేను. ప్రతి పేజీ పిల్లలకు విజ్ఞానదాయకమే. ముఖ్యంగా\nప్రాచీన బీర్బల్ కథలలో తీర్పు బాగుంటుంది. ఇక రామాయణం, బేతాళ\nకథలు ఎంతో ఆసక్తికరం.\nచందమామ కబుర్లు, భారతదర్శిని, క్విజ్, వ్యాఖ్యల పోటీ మేధస్సును\nపెంచుతున్నాయి. అప్పుడప్పుడు పిల్లలకు 'కార్డు కవిత్వం' ప్రవేశపెట్టి\nవారిలోని పరిజ్ఞానాన్ని వెలికితీయడం బావుంటుందని భావిస్తున్నాను.\n-పులిజాల రవీందర్ రావు, హైదరాబాద్-500 065",
            "book_page_end": 6,
            "story_id": "2008_01_02",
            "raw_genre_backup": "పాఠకుల అభిప్రాయాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పరుసవేది",
            "book_page_start": 7,
            "pdf_page_start": 7,
            "pdf_page_end": 10,
            "author": "టి. విశాలాక్షి",
            "genre": "నీతి కథ",
            "moral": "కేవలం ధనం సంపాదించడం కాదు, జ్ఞానార్జన, పట్టుదల, స్వయంకృషి ద్వారా పొందే ఆత్మవిశ్వాసం, మంచి మార్పు నిజమైన పరుసవేది.",
            "keywords": [
                "పరుసవేది",
                "స్వయంకృషి",
                "ఆత్మవిశ్వాసం",
                "జ్ఞానం",
                "బైరాగి"
            ],
            "characters": [
                "చంద్రం",
                "రంగమ్మ",
                "భూషయ్య",
                "నారాయణ (బైరాగి)"
            ],
            "locations": [
                "గ్రామం"
            ],
            "content": "భూషయ్య, రంగమ్మల ఒక్కగానొక్క కొడు\nకైన చంద్రం చాలా తెలివైనవాడేగాక, చురుకైన\nవాడు కూడా. తండ్రి భూషయ్య మంచి మని\nషిగా పేరుతెచ్చుకున్న బట్టల వ్యాపారి. ఆయన\nతీసుకున్న కొన్ని నిర్ణయాలు, భాగస్వాముల\nద్రోహం కారణంగా వ్యాపారంలో పెద్ద నష్టం\nవాటిల్లింది. ఆ విచారంతో మంచం పట్టిన\nభూషయ్య కోలుకోలేక రెండేళ్ళ క్రితం\nమరణించాడు. మిగిలివున్న కొద్దిపాటి ఆస్తిని,\nఆయన చేసిన అప్పులు తీర్చడానికి అమ్మ\nవలసి వచ్చింది. దాంతో మరో మార్గం కనిపిం\nచక రంగమ్మ అప్పటి నుంచి బతుకుతెరువు\nకోసం ధనికుల ఇళ్ళల్లో పాచిపనులు చేయ\nవలసి వచ్చింది. కొడుకు చంద్రాన్ని బాగా\nచదివించి ప్రయోజకుణ్ణి చేయాలన్నదే ఆమె\nలక్ష్యం. అయితే, పదమూడవయేట అడుగు\nపెట్టిన చంద్రానికి తన తల్లి ఇతరుల ఇళ్ళల్లో\nపనిచేయడం చిన్నతనంగానూ, తీరని అవ\nమానంగానూ తోచింది.\nఈ విషయంగా అతడు తల్లితో తరచూ\nతగవులాడుతూ, ఆమెకు మనశ్శాంతి లేకుండా\nచేసేవాడు. తనకు తండ్రిలేకపోవడం, గౌర\nవంగా బతకడానికి తగినంత డబ్బులేక\nపోవడం పెద్ద లోటుగా భావించి బాధపడే\nవాడు. అప్పటికప్పుడు ధనవంతుడై పోవడా\nనికి మార్గమేదైనా ఉందా అని ఎప్పుడూ ఆలో\nచిస్తూ ఉండేవాడు.\nఇలా ఉండగా ఇనుము, ఇత్తడి వంటి\nలోహాలను బంగారంగా మార్చవచ్చుననీ,\nదానిని పరుసవేది అంటారనీ ఆ విద్య బైరాగు\nలకూ, యోగులకూ తెలుసుననీ ఎవరో\nఅనుకుంటూండగా విన్నాడు. ఆ క్షణం నుంచి\nఎలాగైనా ఆ పరుసవేది విద్యను నేర్చుకుని\nతాను అప్పటికప్పుడే ధనవంతుడైపోవాలనే\nకోరిక చంద్రం పసిమనసులో గాఢంగా\nనాటుకున్నది.\nఅప్పటి నుంచి ఊరికి ఎవరైనా సాధు\nసన్యాసులు వస్తే బడి మానేసి వాళ్ళవెంట\nతిరిగేవాడు. కానీ వాళ్ళెవరూ పరుసవేది తెలి\nసినవాళ్ళు కారు. కొంతమంది సాధువులు\nతాము అన్నీ త్యజించినవాళ్ళమనీ తమకు\nబంగారంతో పని ఏముందనీ ఎదురు ప్రశ్న\nవేసేవారు చంద్రాన్ని. మరి కొంతమంది అటు\nవంటి విద్యలు లేవనీ, అయినా చిన్న పిల్లలు\nవాటిని గురించి ఆలోచించకూడదనీ మంద\nలించేవారు. ఎవరెన్ని చెప్పినా చంద్రంలో\nమార్పురాలేదు. రంగమ్మకు కొడుకు విషయం\nఅంతుపట్టకుండా పోయింది.\nఒకనాడు రాత్రి భోజనానికి కూర్చున్న\nచంద్రానికి కంచంలో అన్నం పెడుతూ, “ఈ\nరోజు బడికి రాలేదని పంతులుగారు చెప్పారు.\nఎక్కడికి వెళ్ళావేంటి?” అని అడిగింది\nరంగమ్మ. చంద్రం సమాధానం చెప్పకపోయే\nసరికి, రంగమ్మమళ్ళీ ఒకసారి అదే ప్రశ్న అడి\nగింది. దాంతో కోపగించుకున్న చంద్రం చివా\nలున లేచి, చేయికడుక్కుని ఇంటి నుంచి\nవెలుపలికి నడిచాడు. ఏం చెప్పడానికీ తోచక\nరంగమ్మ లోలోపల దిగులుతో కుమిలిపో\nసాగింది.\nచంద్రం కొంతసేపు అటూ ఇటూ తిరిగి,\nగ్రామదేవత ఆలయం అరుగు మీద పడు\nకుని, కొంతసేపటికి అలాగే నిద్రపోయాడు.\nఅర్ధరాత్రి సమయంలో ఏవో మాటలు విని\nపించడంతో చంద్రం మేలుకుని పక్కకు\nతిరిగి చూశాడు. ఒక బైరాగి పద్మాసనం\nవేసుకుని కూర్చుని, ఏవో మంత్రాలు పైకి\nవినిపించేలా ఉచ్ఛరిస్తున్నాడు. చంద్రం లేచి\nమెల్లగా వెళ్ళి ఆయన పక్కన కూర్చున్నాడు.\nకళ్ళు తెరిచిన బైరాగి, “నువ్వు చంద్రానివి\nకదూ,\" అంటూ పలకరించి, వాణ్ణి గురిం\nచిన అన్ని విషయాలూ చెప్పాడు. చంద్రానికి\nఆశ్చర్యం వేసింది. వాడు అందరు సాధువు\nలను అడిగినట్టే బైరాగిని కూడా, “మీకు\nపరుసవేది తెలుసా?\" అని అడిగాడు.\nబైరాగి తెలుసు అన్నట్టు తల ఊపాడు.\nచంద్రానికి పట్టరాని సంతోషం కలిగింది.\nతాను కూడా వెంటవస్తాననీ, తనకు పరుస\nవేదిని నేర్పమనీ బైరాగిని ప్రార్థించాడు.\nఅందుకు బైరాగి, “నాయనా, చంద్రం!\nపరుసవేది అంటే రసశిల. అది సోకితే ఏలోహ\nమైనా బంగారంగా మారుతుంది. అది రస\nవిద్యకు సంబంధించినది. చాలా రహస్యమై\nనది. దానిని నీకు నేర్పడానికి నాకెలాంటి\nఅభ్యంతరమూ లేదు. అయితే...” అంటూ\nఆగాడు.\n“ఏమిటి స్వామీ?\" అని అడిగాడు\nచంద్రం.\n“ఆ రసవిద్యను సాధించడానికి ఎంతో\nజ్ఞానమూ, పట్టుదలా కావాలి. చాలా శ్రమిం\nచాలి,” అన్నాడు బైరాగి.\n“అందుకు నేనేం చేయాలో సెలవి\nవ్వండి,” అన్నాడు చంద్రం.\n“జ్ఞానార్జనకు చదువు మీద శ్రద్ధ, పట్టుదల\nపెంచుకోవాలి. అందివచ్చిన ప్రతి మంచి\nఅవకాశాన్నీ శ్రద్ధాసక్తులతో వినియోగించు\nకోవాలి. నిన్ను నువ్వు తక్కువ చేసుకోకూడదు.\nఅన్నిటికీ మించి అహర్నిశలు నీకోసమే శ్రమి\nస్తూన్న మీ తల్లికి సాయపడాలి. రసవిద్యను\nసాధించడానికి ఎన్నో ఆటుపోట్లను తట్టు\nకోవలసి ఉంటుంది గనక, దీక్షతో శారీరక\nదారుఢ్యాన్ని కూడా పెంచుకోవాలి. క్రమశిక్షణ\nకావాలి. నేను ఒక సంవత్సరం తరవాత వచ్చి,\nనువ్వు సమర్థుడవని అనిపించినప్పుడు నిన్ను\nవెంటబెట్టుకు వెళ్ళి పరుసవేది విద్యను నేర్పు\nతాను,\" అని చెప్పి వెళ్ళిపోయాడు బైరాగి.\nతెల్లవారేసరికి చంద్రం ఒక నిర్ణయానికి\nవచ్చాడు. తల్లి వచ్చేసరికి బడికి వెళ్ళడానికి\nసిద్ధమయ్యాడు. రంగమ్మ ఆనందానికి అవ\nధులు లేవు. చంద్రానికి మొదట్లో కొంచెం\nకష్టమనిపించినా క్రమక్రమంగా చదువు మీద\nశ్రద్ధ పెరిగింది. వాడి ధ్యాసంతా చదువు మీదే.\nతల్లి, బడిపంతులు, సహవిద్యార్థులు అందరూ\nఅతణ్ణి మెచ్చుకోసాగారు. చంద్రం మనసులో\nస్వశక్తితో అన్నీ సాధించవచ్చునన్న ఆత్మ\nవిశ్వాసం వేళ్ళూనింది. అతడిప్పుడు ఎంతో\nసంతోషంగా ఉన్నాడు.\nఅనుకున్నట్టే సంవత్సరం తిరిగేసరికి ఒక\nరోజు పట్టపగలే చంద్రం ఇంటికి వచ్చిన\nబైరాగి, “పరుసవేది నేర్పుతాను, నాతో రా,\"\nఅన్నాడు.\n“నాకిప్పుడు పరుసవేది మీద ఆసక్తిలేదు,\"\nఅన్నాడు చంద్రం వినయంగా.\nఅయితే బైరాగి, “ఇంతకాలం నీకోసమే\nకాచుకున్నాను. ఇప్పుడు రానంటే ఎలా?\"\nఅని గద్దించాడు.\n“క్షమించండి. నేను రాలేను,” అన్నాడు\nచంద్రం దృఢమైన కంఠస్వరంతో.\nబైరాగి మందహాసం చేసి, \"నాయనా\nచంద్రం! నీలో విద్యార్జన పట్ల శ్రద్ధాసక్తులు\nపెరిగాయి. ఆత్మవిశ్వాసం ఏర్పడింది. కను\nకనే పరుసవేదిని వద్దంటున్నావు. నీలో\nఇలాంటి మంచి మార్పు రావాలనే, నేను\nఆశించాను. విద్యకన్నా మించిన ధనం లేదు.\nస్వయంకృషితో సాధించుకున్నదాని విలువ\nచాలా గొప్పది. ప్రతి మనిషిలో మామూలు\nలోహాల్లా ఎన్నో శక్తులు ప్రకాశించకుండా\nఉంటాయి. వాటిలో మంచివాటిని గుర్తించి,\nసానబెట్టి మెరిసే బంగారంలా చేసుకోవాలి.\nపట్టుదల ఏకాగ్రత ఉంటే సాధించలేనిది\nఏదీ లేదు. నాకు తెలిసిన పరుసవేది అదే.\nమీ నాన్నగారి బాల్యమిత్రుడిగా నేను నీలో\nకోరుకున్నది కూడా ఈ మంచి మార్పే. మీ\nనాన్న బాగా బతికినకాలంలో ఆయన సాయం\nపొందినవాళ్ళల్లో నేనూ ఒకణ్ణి. గత రెండే\nళ్ళుగా నీ ప్రవర్తనను గమనిస్తూ ఉన్నాను.\nనిన్ను సరైన మార్గంలో పెట్టడం నా బాధ్యతగా\nభావించి బైరాగి వేషం వేశాను,\" అన్నాడు\nపెట్టుడుగడ్డాన్నీ, జడలజుట్టునూ తీసి పక్కన\nపెడుతూ.\nచంద్రం ఆనందాశ్చర్యాలతో ఆయనకేసి\nచూస్తూండగా, అతడి తల్లి లోపలికి వచ్చి,\nతన బిడ్డను మంచి మార్గంలో పెట్టిన తన భర్త\nస్నేహితుడు నారాయణకు కృతజ్ఞతతో నమస్క\nరించింది.",
            "book_page_end": 10,
            "story_id": "2008_01_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాములమ్మ",
            "book_page_start": 11,
            "pdf_page_start": 11,
            "pdf_page_end": 12,
            "author": "జి.సి. జీవి",
            "genre": "సంఘ సంస్కరణ కథ",
            "moral": "మూఢనమ్మకాలు, అపరిశుభ్రత కన్నా పెద్ద రోగాలు లేవు. పరిశుభ్రత పాటించడం, మానవత్వాన్ని చూపడం ముఖ్యం.",
            "keywords": [
                "మూఢనమ్మకాలు",
                "పరిశుభ్రత",
                "మహమ్మారి",
                "సూర్యం",
                "రాములమ్మ"
            ],
            "characters": [
                "రాములమ్మ",
                "ముత్యాలమ్మ",
                "సూర్యం (బడిపంతులు)",
                "గణాచారి",
                "వృద్ధుడు"
            ],
            "locations": [
                "రామాపురం"
            ],
            "content": "హఠాత్తుగా భర్త మరణించడంతో రాములమ్మ\nదిక్కులేనిదయింది. సంతానం లేని రాము\nలమ్మ, తన దగ్గర మిగిలిన కొంచెం డబ్బుతో\nబతుకుతెరువు కోసం ఉన్న ఊరొదిలి అక్క\nడికి కొంత దూరానవున్న రామాపురం చేరింది.\nరామాపురం చిన్న గ్రామం. ఊరి మధ్య చిన్న\nబడి. ఆ బడి ఎదుట చిన్న బడ్డీకొట్టులో పిల్లలు\nఇష్టపడే వేరుశనగలు, బఠానీలు, కొబ్బరి\nమిఠాయిలు మొదలైన తినుబండారాలు\nఅమ్ముకుంటూ కాలంగడపసాగింది.\nఅరవైయేళ్ళు దాటిన రాములమ్మ ముగ్గు\nబుట్టలాంటి తల, నిమ్మపండురంగు శరీ\nరంతో, కీచుమనే కంఠస్వరంతో వింతగా కనిపిం\nచేది. ఎవరితోనూ ఎక్కువగా మాట్లాడేది కాదు.\nఆమె ఆ ఊరికి వచ్చిన మూడో నెలకల్లా\nరామాపురంలో మహమ్మారి సోకింది. పిల్లలకు\nవాంతులు, విరేచనాలు పట్టుకున్నాయి. పెద్ద\nవారికి విషజ్వరాలు సోకి కొందరు మరణిం\nచారు. దీనికంతటికీ కారణం కొత్తగా వచ్చి\nచేరిన బడ్డీ కొట్టు రాములమ్మే అనీ, ఆ ముస\nలిది మంత్రగత్తె అనీ రామాపురంలో వదంతి\nబయలుదేరింది. ఆ వదంతిని పుట్టించింది\nముత్యాలమ్మ. బడి పక్కనే చిరుతిళ్ళు అమ్మే\nఅంగడి ఆమెకు ఉన్నది. రాములమ్మ బడ్డీ\nకొట్టు పెట్టాక ఆమె తయారుచేసే తినుబండా\nరాలు రుచిగా, శుచిగా ఉండడంతో పిల్లలం\nదరూ అక్కడే కొనుక్కోసాగారు. ముత్యాలమ్మ\nదుకాణం సరిగా సాగడంలేదు. అందువల్ల\nఆమె ఎలాగైనా రాములమ్మ అంతుచూడా\nలని ఆలోచించసాగింది.\nఒకనాడు తమ కష్టాలు తొలగించమని\nఊరి జనం గ్రామదేవతకు పొంగళ్ళు పెట్టి\nప్రత్యేక పూజలు చేయించారు. అప్పుడు\nగణాచారికి పూనకం వచ్చి, “ఒరే, మీ కష్టా\nలన్నీ ఆ మంత్రగత్తె రాములమ్మవల్లే. అదిఈ\nఊళ్ళో ఉండడం అరిష్టం. దాన్ని ఊరి నుంచి\nతరుమగొట్టండి. మీ రోగాలు తొలగిపో\nతాయి,” అని చెప్పాడు.\nదాంతో రెచ్చిపోయిన జనం, రాములమ్మ\nబడ్డీకొట్టును ధ్వసం చేశారు. ఒకరిద్దరయితే,\nఆమె మీదకు రాళ్ళు రువ్వారు. రాములమ్మ\nకుయ్ కయ్ మనలేదు. తలకు గాయాలై\nనెత్తురు కారుతున్నా సహించింది. ఆ సమ\nయంలో అటుగా వచ్చిన యువకుడైన బడిపం\nతులు సూర్యం ఆ దృశ్యాన్ని చూసి జనం\nమధ్యకు వెళ్ళి, “ఆగండి. ఏమిటి మీరు\nచేస్తున్నపని? దిక్కూమొక్కూ లేని ముసలావి\nడను అలా కొడుతున్నారెందుకు? ఒక్క\nనిమిషం ఆగి, నా మాట వినండి,\" అన్నాడు.\n“ఏమిటి నీ మాట వినేది? మన బాధలూ\nరోగాలన్నీ ఎక్కడి నుంచో వచ్చిన ఆ ముసలి\nమంత్రగత్తెవల్లే. గణాచారి కూడా చెప్పాడు,\"\nఅన్నాడు ఒక వృద్ధుడు.\n“ఏమిటీ! ఈ దీనురాలు మంత్రగత్తా?\nనిజంగా ఆమెకు అంత శక్తే గనక ఉంటే,\nమీరు కొడుతూ ఉంటే ఊరుకుంటుందా?\nఆమె మీది పగకొద్దీ గణాచారికి డబ్బు ఆశ\nచూపి అలా చెప్పమన్నది ముత్యాలమ్మ.\nఅతనికి ఆమె డబ్బులివ్వడం నేనే చూశాను.\nఅయినా, మన రోగాలకు మూలకారణాన్ని\nమనమే పెంచిపోషిస్తున్నాం. తాగునీటి కొల\nనులో గేదెలను కడుగుతున్నాం. దీనికి తోడు\nఊళ్ళో చెత్తా చెదారం కుప్పలు కుప్పలుగా\nపేరుకుపోయాయి. వర్షాకాలం రావడంతో\nదోమలు, ఈగలు పెరిగి పోయాయి. వాటి\nఫలితమే ఈ రోగాలు. అలాగే మూఢనమ్మకా\nలనే మానసిక కాలుష్యం కూడా మనకు చెప్ప\nరాని కీడు కలిగిస్తుంది. ఈరెండు కాలుష్యాల\nనుంచి బయటపడితేనే ఆరోగ్యం, అభివృద్ధి\nసాధ్యం కాగలదు. మొదట మన ఊరిని కలు\nషిత వాతావరణం నుంచి కాపాడుకుందాం.\nరోగాలు తప్పక తగ్గుముఖం పడతాయి. ఈ\nవిషయంగా గ్రామాధికారితో మాట్లాడదాం\nరండి,” అన్నాడు సూర్యం.\nజనానికి అతడి మాటల్లోని నిజం అర్థ\nమయింది. రాములమ్మకు క్షమాపణలు\nచెప్పుకున్నారు. ఆమె వారికి చేతులెత్తి\nమొక్కింది. ఆ తరవాత పరిశుభ్రతా చర్యలు\nచేపట్టడంతో రామాపురంలో రోగాలు క్రమంగా\nతగ్గుముఖం పట్టాయి.",
            "book_page_end": 12,
            "story_id": "2008_01_04",
            "raw_genre_backup": "సంఘ సంస్కరణ కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ (29)",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక/సాహసం",
            "moral": "నిజమైన సాహసం, ద్రోహం, మరియు అధికారం కోసం పోరాటం.",
            "keywords": [
                "మాంత్రికుడు",
                "కేశవుడు",
                "పులుగురాయుడు",
                "బ్రహ్మదండి",
                "సాహసం"
            ],
            "characters": [
                "కేశవుడు",
                "బ్రహ్మదండి",
                "స్థూలకాయుడు",
                "పులుగురాయుడు",
                "జిత",
                "శక్తివర్మ",
                "జయమల్లు",
                "కోయగోమాంగ్",
                "బిడాలి",
                "శ్వానకర్ణి"
            ],
            "locations": [
                "రాకాసిలోయ",
                "గుహ"
            ],
            "content": "[కేశవుడూ అతడి అనుచరులను పట్టుకునేందుకు, బ్రహ్మదండి మాంత్రికుడు స్థూలకాయుడి\nసాయంతో చేసిన తంత్రం పారింది. బ్రహ్మదండీ, పులుగురాయుడూ తమ అనుచరులతో, కేశవుణీ\nఅతడి స్నేహితులిద్దర్నీ హఠాత్తుగా చుట్టు ముట్టారు. బ్రహ్మదండి కేశవుణ్ణి ప్రాణాలతో పట్టుకుని,\nతతిమ్మా ఇద్దర్నీ నిలువునా నరికి వేయమని గట్టిగా కేకపెట్టాడు.\n-తరవాత]\nబ్రహ్మదండి మాంత్రికుడి కేక వింటూనే\nకేశవుడు, ఆ ధ్వని వచ్చిన వైపుకు తల తిప్పాడు.\nతనకు అడ్డంగా వున్న రెక్కల మనుషులను\nపక్కకు తొలగతోస్తూ, మాంత్రికుడు ముందుకు\nవచ్చాడు. అతడికి ఇరువైపులా జిత, శక్తి\nవర్మలు కత్తులు దూసి నిలబడి వున్నారు.\nబ్రహ్మదండిని చూస్తూనే కేశవుడు కళ్ళెర్ర చేసి\nముందుకు ఉరకబోయాడు. కాని, అంతలో\nనలుగురైదుగురు రెక్కలమనుషులు అతడి\nమీద పడి ఆయుధాలన్నీ లాగి వేశారు. ఆ\nతరవాత జయమల్లూ, కోయగోమాంగ్ కూడా\nనిరాయుధులుగా చేయబడ్డారు.\nనిస్సహాయంగా నిలబడి వున్న ఆ ముగ్గురి\nకేసీ చూసి, జిత, శక్తివర్మలు వికటంగా ఒక\nపెద్ద నవ్వు నవ్వి, కత్తులు పైకెత్తుతూ, “ఆహా,\nకత్తుల్ని ఇంతకు ముందే బాగా సానపట్టి\nవుంచటం మంచిదయింది. ఒక్క వేటుతో\nరెండు తుండేలు చేయగలం!\" అంటూ\nముందుకు రాబోయారు. కాని, అంతలో\nస్థూలకాయుడు తన కొరడాను పైకెత్తి పెద్దగా\nరంకె పెట్టి, వాళ్ళ కత్తుల్ని కొరడాతో చుట్ట\nబెడుతూ, \"ఏయ్, జితా, శక్తీ! ఆగండి.\nవాళ్ళను చంపేందుకు వీలులేదు. వాళ్ళు\nఒకప్పుడు నా బానిసలు. అరవై బంగారు\nకాసుల విలువ చేస్తారు. ఆ డబ్బు ముందు\nనా కిచ్చి, తరవాత మీ ఇష్టం వచ్చినట్టు చంపు\nకోండి,” అన్నాడు.\nస్థూలకాయుడి మాటలకు జితవర్మతోక\nతొక్కిన తాచులా లేచి, “ఓయ్, మాంసం\nపోగూ! ముందు నువ్వు ఆ కొరడాను నా కత్తికి\nఅడ్డం తియ్యి. వాళ్ళిప్పుడు నీ బానిసలు\nకారు. వాళ్ళనెప్పుడో అమ్ముకున్నావ్. ఆ కొన్న\nవర్తకులు చచ్చారు కూడా!\" అన్నాడు.\n“ఆ వర్తకులు చచ్చారు గనకే, నా వస్తు\nవులు తిరిగి నా పరం అయినై. నీకీపాటి వ్యవ\nహార జ్ఞానం కూడా లేదా? అయ్యో, అనాగరిక\nమానవుడా!\" అన్నాడు స్థూలకాయుడు.\nజిత, శక్తివర్మలు రెచ్చిపోయి, కత్తులు జార\nవిడిచి స్థూలకాయుడి మీద కలియబడ్డారు.\nస్థూలకాయుడు వాళ్ళను ఒడుపుగా పట్టు\nకుని నేలకేసి కొట్టాడు.\nఅంతవరకూ వినోదం చూస్తున్న వాడిలా\nనిలబడిన బ్రహ్మదండి మాంత్రికుడు, పులు\nగురాయుడికేసి తల తిప్పి, “పులుగేశా! ఇక\nమనం చూస్తూ ఊరుకుని లాభంలేదు. ఈ\nమతిలేని వెధవలు ముగ్గురూ కుక్కల్లా కాట్లా\nడుకుని, ఆ కేశవుణ్ణి కూడా చంపటమో, లేక\nవాడు తన అనుచరులతో పారిపోయేందుకు\nఅవకాశం కలిగించటమో చేస్తారు. ముందు\nఆ కాట్ల కుక్కల్ని విడదీయండి,” అన్నాడు.\nపులుగురాయుడు తన చేతిలో వున్న\nఈటెను పోట్లాడుకుంటున్న వాళ్ళ కేసి గురి\nపెట్టి, \"జితా, శక్తీ! మీరిక ఆ ఎనుబోతుగాణ్ణి\nవదలండి. ఈ దొరికిన ముగ్గురూ నా వాళ్ళు.\nవాళ్ళను పట్టుకున్నది, నేను. తెలిసిందా?”\nఅన్నాడు రౌద్రంగా.\nపులుగురాయుడి హెచ్చరిక వింటూనే\nజిత, శక్తివర్మలు స్థూలకాయుడి పట్టు విడిపిం\nచుకుని, కింద పడి వున్న తమ కత్తుల్ని తీసు\nకుని, దూరంగాపోయి నిలబడ్డారు.\nస్థూలకాయుడు రొప్పుతూ తన కొరడా\nభుజాన వేసుకుని బ్రహ్మదండి మాంత్రికుడి\nకేసి గుడ్లురుముతూ చూశాడు.\nబ్రహ్మదండి కేశవుణ్ణి సమీపించి అతడి\nభుజం పట్టుకుని కుదుపుతూ, “వత్సా,\nకేశవా! నీ మేలుకోరే నన్ను, నా శిష్యద్రోహి\nజయమల్లు చెప్పుడు మాటలు విని ఎంత\nఅపార్థం చేసుకున్నావో, ఆలోచిస్తూంటే నా\nఆత్మ గిలగిల కొట్టుకుంటున్నది. నిన్ను\nకోటీశ్వరుణ్ణి చేయటమేగాక, లోకానికే అధి\nపతిని చేద్దామనుకున్నాను. ఇది, నా కోర్కె\nమాత్రమే కాదు; ఆ ఉపాసకుల ఊడల\nమర్రి కాలభైరవుడి ఆజ్ఞ! ఆ శత్రుల పాలిటి\nబ్రహ్మజెముడే నిన్ను తిరిగి నా పరం చేశాడు.\nమన ఇద్దరం ఏకమవటం అంటే అగ్నికి\nవాయువు తోడైనట్టే. ఆ తరవాత మన దెబ్బకు\nతిరుగు వుండదు. ఏమంటావ్?\" అని\nప్రశ్నించాడు.\nబ్రహ్మదండి మాటలు వింటూంటే కేశవు\nడికి ఒళ్ళు మండిపోయింది. “బ్రహ్మదండీ,\nనీ కల్లబొల్లి మాటలు నేను నమ్ముతానను\nకోకు. నీవేపాటి మంత్రశక్తి గలవాడవో నాకు\nతెలుసు!\" అన్నాడు ఉద్రేకంగా.\nబ్రహ్మదండి, “కేశవా, ఈ ఒక్కసారికీ నీ\nఈసడింపు మాటలను సహించాను. మరోసారి\nనా మంత్రశక్తిని కించపరుస్తూ మాట్టాడావో,\nనిన్ను నిలువునా బూడిద చేసి, దాన్ని శరీరానికి\nరాసుకుని ఆ కనబడే మొసళ్ళ మడుగులో\nస్నానం చేసి, నా కాలభైరవుడి దగ్గిరకు వెళ్ళి\nపోతాను. ఈ జయమల్లు శుంఠకు ఒక్క\nచారల గాడిద వేషం వేసే మంత్రం తప్ప మరేం\nతెలుసు?\" అంటూ జయమల్లు కేసి తిరిగి,\n“ఈ ద్రోహినీ, ఆ కోయవెధవనూ ఈటెలతో\nశరీరాలు తూట్లు తూట్లుగా పొడిచి, గద్దలకు\nఆహారంగా వెయ్యండి,” అన్నాడు.\nబ్రహ్మదండి మాంత్రికుడు మాట ముగించే\nలోపలే జిత, శక్తివర్మలు కత్తులెత్తి జయ\nమల్లునూ, కోయగోమాంగ్నూ పొడవ బోయేం\nతలో, పులుగురాయుడు తన ఈటెతో వాళ్ళ\nకత్తులను కింద పడేలా కొట్టి, “ఆగండి,\nఆగండి! 'గద్దలకు ఆహారం' అన్న మాట\nవింటూనే నాకో ఆలోచన వచ్చింది. వీళ్ళిద్దరి\nరూపురేఖలూ చూస్తూంటే వీళ్ళు గద్ద జాతి\nమానవుల్లా కనిపిస్తున్నారు. మా గరుడజాతి\nవాళ్ళకు, గద్దజాతి వాళ్ళు సర్వ కాలాల్లో\nసేవకావృత్తి చేసి బతకాలని శాస్త్రం వున్నట్టు\nవిన్నాను. కనక, వీళ్ళిద్దరూ నా సేవకులు,”\nఅంటూ తన అనుచరుల కేసి తిరిగి, “ఒరేయ్,\nవీళ్ళను నా గృహానికి తీసుకు వెళ్ళండి. నా\nఉడుపులూ అవీ చెదలు పట్టకుండా దులిపి\nఎండవేసే పని నేర్పండి. వాళ్ళు పారిపోయారో,\nమీ ప్రాణాలు తీస్తాను,” అన్నాడు.\nపులుగురాయుడి అనుచరులు జయ\nమల్లునూ, కోయగోమాంగ్నూ భుజాలు\nపట్టుకుని ఈడ్చుకు పోబోయేంతలో, బ్రహ్మ\nదండి వాళ్ళకు అడ్డుపడి, పులుగురాయు\nడితో, “పులుగు ప్రభో! మీరు అతిగా తొందర\nపడకండి. వీళ్ళ సంగతి మీకు ఆవగింజంత\nకూడా తెలీదు. వీళ్ళు పారిపోతారనే భయం\nమీ కొద్దు. వాళ్ళు పారిపోదలిస్తే, మీ ప్రాణాలు\nతీసిం తరవాతే పారిపోతారు. నా మాట విని,\nవీళ్ళ నిక్కడే ముక్కలు ముక్కలుగా నరికించి\nకాకులకు మేతగా వేయండి,\" అన్నాడు.\nబ్రహ్మదండి ఇలా అనగానే పులుగు\nరాయుడు చీదరించుకుంటున్న వాడిలా\nముఖం పెట్టి, “ఏం, బ్రహ్మదండీ! ప్రతి\nస్వల్పానికీ నువ్వు కనబరచే భయం, చేసే\nగోలా చూస్తూంటే, నువ్వు కాకి జాతి మానవు\nడిలా కనిపిస్తున్నావు. గద్ద జాతి మానవులకు,\nకాకి జాతి మానవులు ఊడిగం చేస్తూ జీవిం\nచాలని శాస్త్ర పుస్తకాల్లో వుంది. కనక నిన్ను\nఈ ఇద్దరికీ సేవకుడిగా నియమిస్తున్నాను,\"\nఅన్నాడు.\nపులుగురాయుడి మాటలతో బ్రహ్మదండి\nశివమెత్తిన వాడిలా అయిపోయి, మంత్ర\nదండాన్ని గిర్రున తిప్పుతూ, “పులుగు దొరా,\nఈ కాలభైరవోపాసకుణ్ణి ఎంత మాటన్నారు!\nసరే, నేను నా కేశవుణ్ణి వెంటబెట్టుకుని రాకా\nసిలోయకు వెళ్ళిపోతాను. మీకు వాగ్దానం\nచేసిన విధంగా, మీ దేవతకు బలి మనుషుల్ని\nతప్పక పంపుతాను. రేపు సూర్యోదయంతోనే,\nనా ప్రయాణం,” అన్నాడు.\n“అందుకు నా అభ్యంతరం ఏమీ లేదు.\nఇక కదలండి,” అంటూ పులుగురాయుడు\nబయలుదేరాడు. అతడి వెంట అందరూ\nకదిలారు. కేశవుణ్ణి, జయమల్లునూ, కోయ\nగోమాంగ్నూ పది మంది రెక్కల మనుషులు\nముందూ వెనకా కాపుండి నడిపించారు.\nబ్రహ్మదండి, స్థూలకాయుడికి సౌంజ్ఞ చేసి\nగుంపు నుంచి పక్కకు తీసుకుపోయి రహ\nస్యంగా, “వీర చూడామణీ! నేచెప్పేది శ్రద్ధగా\nవిను. ఇక మనం ఈ పక్షిముఖం వెధవ దగ్గిర\nవుండటం ప్రమాదకరం. రేపు తెల్లవారుతూనే,\nనేనూ, జిత, శక్తివర్మలూ, నువ్వూ కలిసి, ఆ\nకేశవుణ్ణి తీసుకుని రాకాసిలోయకు వెళ్ళి\nపోదాం. ఆ కేశవుడు పారిపోకుండా జాగ్రత్త\nపడ్డామంటే, రాకాసిలోయలోని ధనరాసులన్నీ\nమనవే. వాడు వెంట లేకుండా అక్కడ మనం\nగుడ్డిగవ్వకు కొరగాం. అదీ సంగతి,” అన్నాడు.\n“ఆ వెధవ కుర్రకుంకను గురించి నువ్వం\nతగా వాపోవటం ఏం బాగా లేదు. నా లెక్కన\nవాడు ఇరవై బంగారు కాసులకన్న ఎక్కువ\nవిలువచెయ్యడు,” అన్నాడు స్థూలకాయుడు\nపెదాలు చప్పరిస్తూ.\n“అన్నన్నా, ఎంత మాట! ఆ కేశవుడు\nసామాన్యుడనుకున్నావా? వాడు రాజయోగాన్ని\nభుజాన వేసుకుని పుట్టాడు. వాడి మూపు\nమీద పడగ విప్పిన పాము ఆకారం గల మచ్చ\nచూస్తే, నువ్విలా మాట్టాడవు. దాన్ని స్వయంగా\nఆ కాలభైరవుడే అచ్చుగుద్దాడు, తెలిసిందా?”\nఅంటూ బ్రహ్మదండి మాంత్రికుడు చెంపలు\nవేసుకున్నాడు.\n“వాడు బ్రహ్మపురానికి రాజైన నాడు గాని,\nనువ్వు చెప్పేది నేను నమ్మను. ఏదెలా అయితే\nనాకేం? నాకు చేసిన వాగ్దానం మాట మర\nవకు,” అన్నాడు స్థూలకాయుడు.\nబ్రహ్మదండీ, స్థూలకాయుడూ మాట్టాడు\nకోవటాన్నేగాక, అంతకు ముందు జరిగిన\nసంఘటనలన్నీ కూడా బిడాలి, శ్వానకర్ణి\nనియమించిన వేగుల వాళ్ళు, కొండ రాళ్ళ\nచాటు నుంచి గమనించారు. వాళ్ళు కేశవుడూ,\nఅతడి అనుచరులూ పులుగురాయుడికి\nపట్టు బడటం దగ్గిర నుంచి సర్వం తమ\nనాయకులకు తెలియపరుస్తూనే వున్నారు.\nకేశవుడూ వాళ్ళు గుహలో ప్రవేశించిన\nతరవాత నిప్పులు కక్కే సింహం పారిపోవ\nటాన్ని గురించి విన్న బిడాలీ, శ్వానకర్ణీ ఇక\nతమకు వచ్చిన ప్రమాదం ఏమీ లేదని నిశ్చ\nయించుకుని, గుహలో ప్రవేశించి, కోయగో\nమాంగ్ వదిలిపోయిన రాతి గదను చూశారు.\nఆ తరవాత వాళ్ళు కాలి గుర్తులను అనుసరిస్తూ\nనడిచి, సొరంగం పైన వున్న కంత నుంచి\nబయట జరుగుతున్నదంతా గమనించారు.\n“ఇంత మంది దుర్మార్గుల్ని వాళ్ళ స్వస్థ\nలంలో ఎదిరించి గెలవటం కష్టం. పైగా, ఈ\nలోపల వాళ్ళు కేశవుణ్ణి, అతడి స్నేహితులనూ\nచంప వచ్చు, ” అన్నాడు బిడాలి.\nశ్వానకర్ణి తన మూలపురుషుడి రాతి గదను\nకళ్ళకద్దుకుని, \"ఇక, నా ముఠాకు అపజయ\nభయం లేదు. మన మిత్రులైన ఆ ముగ్గుర్నీ\nరక్షించే భారం నాది. తరవాత, వాళ్ళ సాయం\nకూడా తీసుకుని, మొత్తం ఈ రెక్కల పక్షి\nగాళ్ళను దుంపనాశం చేస్తాను,” అన్నాడు.\n'వాళ్ళను రక్షించే భారం నా మీద కూడా\nకొంత వున్నది. రెక్కల మనుషుల దేవతకు\nబలికానున్న నా ముఠావాళ్ళను ఆ ముగ్గురూ\nరక్షించారు. ఇంతకూ నీ ఆలోచన ఏమిటి?”\nఅని అడిగాడు బిడాలి.\nబిడాలి అలా ప్రశ్నించగానే శ్వానకర్ణి తల\nపంకిస్తూ కాసేపు వూరుకుని, తరవాత అంత\nదూరంలో వున్న తన ముఠా వాళ్ళలో ఇద్దర్ని\nదగ్గిరకు పిలిచి, “మీరు చీకటి పడుతూనే,\nపక్షి రెక్కలు తగిలించుకుని, రెక్కల మను\nషుల్లా నటిస్తూ, పులుగురాయుడు నివసించే\nప్రాంతాలకు వెళ్ళి, కేశవుడూ వాళ్ళ స్థితి\nఎలా వున్నదో తెలుసుకు రావాలి,” అని\nఆజ్ఞాపించాడు.\n\"ఎత్తుగడ బాగానే వుంది. నీ ముఠా\nవాణ్ణాకణ్ణి, నా ముఠావాణ్ణాకణ్ణి పంపుదాం.\nఅది న్యాయంగా వుంటుంది,” అన్నాడు\nబిడాలి. ఇందుకు శ్వానకర్ణి అంగీకరించాడు.\nతరవాత కొంతసేపటికి సూర్యాస్తమానమై\nక్రమంగా చీకటి పడింది. శ్వానకర్ణి బిడాలి\nముఠాల అడవిమనుషులిద్దరూ సొరంగా\nన్నుంచి బయిటికి పాకిపోయి, అక్కడ పడివున్న\nపక్షిరెక్కల్లో తమకు కావలసినవి ఏరుకుని,\nచేతులకు తగిలించుకుని పులుగురాయుడు\nనివసించే ప్రాంతాలకు వెళ్ళారు.\nదారిలో ఆ ఇద్దర్నీ ఎవరూ అనుమానించి\nఅటకాయించ లేదు. వాళ్ళు ఒక్కొక్క గుడా\nరాన్నే దాటిపోతూ, చివరకు బ్రహ్మదండీ,\nస్థూలకాయుడూ వున్న గుడారం ముందు\nనుంచి వెళ్ళేటప్పుడు, కాగడాల వెలుగులో\nవాళ్ళిద్దర్నీ గుర్తించి, ఆ పక్కనే కేశవుడూ\nఅతడి అనుచరులుండవచ్చని ఊహించారు.\nతరవాత నాలుగడుగులు ముందుకు వెళ్ళే\nసరికి వాళ్ళు ఊహించినది నిజమని తేలి\nపోయింది. ఒక గుడారం ముందు జిత, శక్తి\nవర్మలు కత్తులు పట్టుకుని కాపలా కాస్తు\nన్నారు. లోపల కేశవుడూ, జయమల్లూ, కోయ\nగోమాంగ్ చాపల మీద కూచుని మాట్టాడు\nకుంటున్నారు.\nఅడవిమనుషులిద్దరూ జంటగా జిత,\nశక్తివర్మలను సమీపించి, “దారి తొలగండి!\nలోపల వున్న ఆ ముగ్గురు దుర్మార్గుల్నీ తన\nవద్దకు తీసుకు రమ్మని పులుగుదొర ఆజ్ఞ\nఅయింది,” అన్నారు.\nజిత, శక్తివర్మలు దారి ఇచ్చారు. కాని,\nఅంతలో జితవర్మ కేదో అనుమానం తగిలి,\n“వీళ్ళు రెక్కల మనుషుల జాతి వాళ్ళలా\nలేరు, అడవి మనుషుల ముఖలక్షణాలు\nకనబడుతున్నవి,” అన్నాడు.\n“అవునవును, నాకూ అదే అనుమానం\nకలిగింది, సుమా!” అంటూ శక్తివర్మ కత్తి\nదూసి, “ఏయ్, మీరెవరు? ఆగండి!\" అంటూ\nముందుకు వెళ్ళాడు. - (ఇంకావుంది)",
            "book_page_end": 18,
            "story_id": "2008_01_05",
            "raw_genre_backup": "ధారావాహిక/సాహసం",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 5,
        "author_counts": {
            "విశ్వం": 1,
            "చందమామ బృందం": 2,
            "టి. విశాలాక్షి": 1,
            "జి.సి. జీవి": 1
        },
        "genre_counts": {
            "సంపాదకీయం": 1,
            "పాఠకుల అభిప్రాయాలు": 1,
            "నీతి కథ": 1,
            "సంఘ సంస్కరణ కథ": 1,
            "ధారావాహిక/సాహసం": 1
        }
    }
}