{
    "book_id": "చందమామ_2008_10",
    "stories": [
        {
            "title": "క్రీడారంగంలో భారతదేశ స్థానం?",
            "book_page_start": 5,
            "pdf_page_start": 7,
            "pdf_page_end": 7,
            "author": "విశ్వం",
            "genre": "వ్యాసం",
            "moral": "క్రీడలకు సరైన ప్రాముఖ్యతనిచ్చి లక్ష్యాలను నిర్దేశించుకుని వాటి సాధనకు ఇప్పటి నుంచే కృషిచేయాలి!",
            "keywords": [
                "ఒలింపిక్స్",
                "బీజింగ్",
                "పతకాలు",
                "క్రీడాకారులు",
                "క్రీడాభివృద్ధి"
            ],
            "characters": [],
            "locations": [
                "బీజింగ్",
                "భారతదేశం",
                "జమైకా",
                "కీన్యా"
            ],
            "content": "ఆగస్టులో బీజింగ్ లో జరిగిన 2 9వ ఒలింపిక్ క్రీడలలో 205 దేశాలు పాల్గొన్నాయి. ఇంత కాలం అంతర్జాతీయ క్రీడారంగంలో ముందు వరుసలో ఉన్న అమెరికా, జర్మనీ, రష్యా, గ్రేట్ బ్రిటన్ వంటి దేశాలను అధిగమించి చైనా మొత్తం 3 0 2 పతకాలలో 5 1 బంగారు పతకాలను కైవసం చేసుకుని పతకాలు సాధించిన 87 దేశాలలో ప్రథమ స్థానాన్ని అలంకరించింది!\nమన దేశం 5 5 మంది క్రీడాకారులను పంపింది. చరిత్రలోనే ప్రప్రథమంగా వ్యక్తిగత విభాగంలో ఒక బంగారు పతకాన్ని, రెండు కాంస్య పతకాలను మన క్రీడాకారులు గెలుపొందారు. బీజింగ్ పతకాల జాబితాలో ఈ మూడు పతకాలు మనకు 50 వ స్థానాన్ని తెచ్చి పెట్టాయి. ఇది నిజంగానే ప్రతి భారతీయుడూ సంతోషించ తగ్గ విషయమే. అయితే, ఈ సందర్భంగా క్రీడా ప్రపంచంలో మనదేశ స్థానం గురించి కూడా ఆలోచించవలసిన అవసరం ఉన్నది. మనం ఒకప్పుడు హాకీ ఛాంపియన్లు, క్రికెట్ ఛాంపియన్లుగా ఉండేవాళ్ళం. చెస్, బ్యాడ్మింటన్, బిల్లియర్డ్స్ వరల్డ్ ఛాంపియన్స్ గల దేశం మనది. జనాభాలో ఒక్క చైనాకు తరవాత ద్వితీయ స్థానంలో ఉన్నాం. కాని క్రీడారంగంలో మాత్రం జమైకా, కీన్యా వంటి అతి చిన్న దేశాలకన్నా కూడా వెనుకబడి ఉన్నాం.\nపతకాలు సాధించిన వారికి దేశవ్యాప్తంగా అభినందనలే కాకుండా బహుమతులు కూడా వెల్లువెత్తడం ఆనందించ తగ్గ విషయమే. అయితే, వాటిలో కొంత శాతమైనా పోటీలలో పాల్గొన్న వారికి ముందుగానే లభించి ఉన్నట్టయితే అధునాతన సౌకర్యాలతో మంచి కోచెస్ ద్వారా శిక్షణ పొంది, మరింత మెరుగైన ఫలితాలు పొందడానికి అవకాశాలు ఉండేవి. గ్రామీణ ప్రాంతాల నుంచి వచ్చే ప్రతిభాశాలురైన క్రీడాకారులకు ఆర్థిక భద్రతాలోపం, ఆధునిక పరికరాలు లేకపోవడం ప్రధాన అవరోధాలుగా ఉంటున్నాయి. వాటిని అధిగమింపజేయ డానికికేంద్రరాష్ట్ర ప్రభుత్వాలూ, క్రీడా సంస్థలూ, కార్పొరేట్ సంస్థలూ తగిన చర్యలు చేపట్టాలి. క్రీడలకు సరైన ప్రాముఖ్యతనిచ్చి లక్ష్యాలను నిర్దేశించుకుని వాటి సాధనకు ఇప్పటి నుంచే కృషిచేయాలి!",
            "book_page_end": 5,
            "story_id": "2008_10_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "పఠకుల అభిప్రాయాలు",
            "moral": "చందమామ పత్రికపై పఠకుల అభిమానం.",
            "keywords": [
                "బాల్యం",
                "కథలు",
                "అభిమానం",
                "చారిత్రకాంశం",
                "పోటీలు"
            ],
            "characters": [],
            "locations": [
                "చెల్లూరు",
                "తూ.గో. జిల్లా (ఆం.ప్ర)",
                "గోపాలపూర్",
                "హైదరాబాద్"
            ],
            "content": "బాల్యం నుంచి నేను చందమామ అభిమానిని.\nచందమామ సృష్టించిన ఊహాలోకంలో నా బాల్య\nమంతా స్వేచ్ఛగా విహరించాను.\nఆగస్టులో ప్రచురించిన కథలు ఆద్యంతం\nఅలరించాయి. ‘నట్టింట్లో పిశాచి' మనిషిలోని స్వార్థ\nబుద్ధి ఎలాంటి అరిష్టాలను కొనితెచ్చుకుంటుందో\nవివరించింది. మనోదౌర్బల్యంతో బాధపడే యువకుడు\nమనోవికారాలను అధిగమించి సామ్రాజ్య నిర్మాతగా\nఎలా మారాడన్న చారిత్రకాంశం-నిరాశాజీవులకు ఆత్మ\nస్థైర్యాన్ని అందిస్తుంది. బ్రిటిష్ ప్రభుత్వాన్ని హడలెత్తించిన\nనానాసాహెబ్ స్వాతంత్రేచ్ఛ అద్భుతంగా వ్యక్తీకరించ\nబడింది. యుక్తితో సమస్యలను ఏ విధంగా పరిష్కరించు\nకోవచ్చో ‘పొరుగుపోరు' కథలో మాలతి పాత్ర నిరూపిం\nచింది. ఏకలవ్యుడి నిస్వార్థ గురుభక్తిని మరింత విపు\nలంగా చెబితే బావుండేది. ప్రాచీన భారతీయ సాహిత్య సౌర\nభాలను అందిస్తున్న చందమామకు నా హృదయపూర్వక\nకృతజ్ఞతలు.\n- పి.బి. భాస్కరరావు,\nచెల్లూరు - 533 261, తూ.గో. జిల్లా (ఆం.ప్ర)\nఒక్క క్షణం చాలు జీవిత పయనాన్ని తల్లకిందులు\nచేయడానికి అన్న సత్యాన్ని చాటిచెప్పిన రాబర్టైక్లైవ్ ఉదంతం\nచాలా బావుంది. ఇంట్లోని పోరు ఇంతంతకాదన్న వేమన్న\nసూక్తిని స్పురింపజేసిన ‘నట్టింట్లో పిశాచి' అద్భుతం. పిల్లల్ని\nఆలోచింపజేసే ప్రహేళికలను, పోటీలను ప్రవేశపెట్టా\nలని వినయపూర్వకమైన మనవి.\n-ఎం. లక్ష్మి, గోపాలపూర్\nపిల్లలతో పాటు వయోభేదం లేకుండా అందరూ చదివే\nఏకైక పత్రిక చందమామ. ఏ రంగంలో ఏ మార్పులు\nవచ్చి రూపాంతరం చెందినా మన చందమామ యథా\nతథంగా ఉండడమే ఆనందకరం!\n-ఎం.వి. రమణకుమారి, హైదరాబాద్",
            "book_page_end": 6,
            "story_id": "2008_10_02",
            "raw_genre_backup": "పఠకుల అభిప్రాయాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఒక వివరణ... ఒక వినతి...",
            "book_page_start": 7,
            "pdf_page_start": 9,
            "pdf_page_end": 9,
            "author": "ప్రచురణకర్త",
            "genre": "ప్రచురణకర్త ప్రకటన",
            "moral": "ద్రవ్యోల్బణం కారణంగా పెరుగుతున్న ధరలను పాఠకులు అర్థం చేసుకోవాలి.",
            "keywords": [
                "ద్రవ్యోల్బణం",
                "పత్రికాధర",
                "చందా",
                "వినతి",
                "ఆదరణ"
            ],
            "characters": [],
            "locations": [],
            "content": "ప్రియమైన పాఠకులకు,\n1947 నుంచి చందమామ మన బాల్యంలో అంతర్భాగంగా ఉంటోంది.\nమీరూ, మీకు మునుపటి రెండు తరాల పాఠకులూ చందమామ కుటుంబంలో\nఅంతర్భాగంగా ఉంటూ 6 1 సం.లకు పైగా దారి చూపుతున్నారు. పిల్లలూ,\nపెద్దలూ అంటూ అశేష పాఠకలోకం కనబరుస్తూన్న ఆదరాభిమానాల కారణం\nగానే అరవై వసంతాలు పూర్తిచేసుకుని పత్రిక నిత్య నూతనంగా ముందుకు\nసాగుతోంది.\nద్రవ్యోల్బణం కారణంగా ఇటీవల మారిన పరిస్థితులు పాఠకులకు\nతెలియనిది కాదు. దాని కారణంగా విపరీతంగా పెరిగిన కాగితం ధర, పత్రిక\nప్రచురణావ్యయం, మౌలిక సదుపాయాల కల్పనా వ్యయం, కార్యాలయ\nనిర్వహణా వ్యయం అనూహ్యంగా పెరిగిపోయాయి. ఆ భారం పాఠకులపై\nపడకూడదని గత సంవత్సర కాలంగా రకరకాల పద్ధతులలో మా శాయశక్తులా\nప్రయత్నించాం. కాని ఇప్పుడు మరో మార్గం కానరాని నిర్బంధ పరిస్థితి ఎదు\nరయింది.\nద్రవ్యోల్బణ ఒత్తిడుల పర్యవసానంగా మీ అభిమాన పత్రిక ధరను పెంచడం\nతప్ప మరో మార్గం కనిపించడం లేదు. తెలుగుతో సహా ఇతర భాషల\nచందమామ విడిప్రతి వెలను నవంబర్ నుంచి 5 రూ. పెంచడం వల్ల రూ.\n20లు అవుతుంది. పర్యవసానంగా సంవత్సర చందా కూడా పెరుగుతుంది.\nఈ సందర్భంగా మేము తీసుకురానున్న మార్పులు మీ పరిపూర్ణ హర్షామోదాలను\nపొందగలవని విశ్వసిస్తున్నాం. వీలయినప్పుడల్లా డివిడి, విసిడి లాంటి వాటిని\nఇవ్వడం కొనసాగిస్తాం.\nమా క్లిష్ట పరిస్థితిని, పత్రిక ధర పెంచడంలో గల కారణాలను సహృద\nయంతో అర్థం చేసుకోగలరని విశ్వసిస్తున్నాం.\nఎప్పటిలాగే మీ హృదయపూర్వక సహకారం, ఆదరణ లభించగలవని\nఆశిస్తున్నాం.\n– ప్రచురణకర్త",
            "book_page_end": 7,
            "story_id": "2008_10_03",
            "raw_genre_backup": "ప్రచురణకర్త ప్రకటన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "రక్షించిన డాక్టర్ ర్యాబిట్",
            "book_page_start": 8,
            "pdf_page_start": 10,
            "pdf_page_end": 11,
            "author": "చందమామ బృందం",
            "genre": "దంత సంరక్షణ",
            "moral": "దంతక్షయాన్ని నివారించడానికి రోజూ రెండుసార్లు పళ్ళు తోముకోవాలి, ఆరోగ్యకరమైన ఆహారం తీసుకోవాలి, క్రమం తప్పకుండా దంతవైద్యుడిని కలవాలి.",
            "keywords": [
                "దంతక్షయం",
                "ఎలి",
                "పులి",
                "డాక్టర్ ర్యాబిట్",
                "పళ్ళు"
            ],
            "characters": [
                "ఎలి",
                "పులి",
                "రంగూ అంకుల్",
                "దంతదేవత",
                "డాక్టర్ ర్యాబిట్"
            ],
            "locations": [
                "జంగ్ల్యాండ్",
                "నదీ తీరం"
            ],
            "content": "ఎలి, పులి జాల్మానదీ తీరంలో కూర్చుని ఉండగా ఉన్నట్టుండి రంగూ అంకుల్ అక్కడికి ఏడుస్తూ వచ్చాడు.\nఎలీ, మేము నాశనమై జరిగిందేమిటో చెప్పు, మీకు సాయపడడానికి మేమున్నాం. పోయాం! పూర్తిగా నాశ నమై పోయాం! కదా!\nఎందుకేడుస్తావ్ రంగూ అంకుల్? సంగతేమిటో చెప్పు?\nరంగూ అంకుల్ మరేమీ మాట్లాడకుండా నోరు మూసుకుని కుమికుమిలి ఏడ్వసాగాడు. చాలా సేపు ఓదార్చాక నోరు విప్పాడు.\n...అవును నిజంగానే నోరు తెరిచి చూపాడు. దంతాలు కనబడేలా నోరు బార్లా తెరిచాడు.\nనీ దంతాలు! వాటికి ఏమయ్యాయి?\nఆ విషయం ఎప్పుడు గమనించావేంటి?\nఇవాళే, చాలా కాలం తరవాత పళ్ళు తోముకుంటున్నప్పుడు!\n\"అన్నీ పుచ్చి పోవడం` మొదలెట్టాయి!\n໙໖... ໖... ... ... ఒక వారం వెనక అనుకుంటాను.\nఇంతకు ముందు ఎప్పుడు పళ్ళుతోమావు?\nఅంకుల్ రంగూ ఇద్దరినీ తట్టిలేపాడు. లేవండి... లేవండి. ఇలా దెబ్బతిన్నది నేను ఒక్కళ్లే కాదు. జంగ్ల్యాండంతా దంతక్షయంతో బాధ పడుతున్నది.\nఎలి, పులి షాక్తో మూర్ఛపోయాయి.\nదంతదేవతా, దంతదేవతా! అంకుల్ రంగూ భయపడి పోయాడు. అతడి పై దంతాలు, కింది దంతాలు, ముండు దంతాలు, వెనక దంతాలు, పక్కదంతాలు అన్నీ బాగుపడే దారి చూపి సాయంచేయవూ!\nదంత దేవతను సాయం చేయమని అడుగుదాం.\nదంతదేవత ప్రత్యక్షమయింది.\nఎలీ, పులీ!\nనా నుంచి మీకు ఎలాంటి సాయంకావాలో చెప్పండి?\nజంగ్ల్యాండంంతా దెబ్బ తిన్నది. జంతువుల దంతాలన్నీ పుచ్చి పోయి, రాలిపోతున్నాయి. దీని కేదైనా తరుణోపాయం చూపాలి!\nఅక్టోబర్ నెలలో కోల్గేట్ ఉచిత దంత పరీక్షాశిబిరాలు నిర్వహిస్తున్నది.\nచూస్తూంటే, మీ కందరినీ అది అవసరమనిపిస్తోంది!\nఆలే దగ్గరికి వెళితే, అది అవసరమైన సాయం చేయగలదు!\nమేమందరం ఇప్పుడే బయలుదేరుతాం!\nఅంకుల్ రంగూ, మిగిలిన జంతువులూ కృతజ్ఞతతో మోకరిల్లాయి.\nఎలీ, పులీ మూటాముల్లె సర్దుకుని ర్యాబిట్ ఆలే వద్దకు బయలుదేరాయి.\nడా. ఆలేగారున్నారా? మా దంత సమస్యల పరిష్కారానికి మార్గం చూపి సాయపడండి.\nఇంకా దేనికలా చూస్తున్నారు. హాయిగా నవ్వేయండి!\nచాలా అద్భుతం!\nమీ పోస్టల్ పిన్ కోడ్ను 5676725 25 25 చేసి మీ ప్రాంతానికి వచ్చే దంతవైద్యుల వివరాలను తెలుసుకోండి.\nచాలా బావుంది!\nఅక్కడ హుషారుగా కనిపిస్తున్న ర్యాబిట్ ఎవరు?\nఆయనే డా. ర్యాబిట్, మన దంతవైద్యుడు\nరోజూ రెండుసార్లు పళ్ళుతోముకోండి. పోషక పదార్థాలుగల ఆహారం తీసుకోండి. నిజంగానే మేలు చేసే డెంటల్ ఎయిడ్స్ను ఉపయో గించండి. ఏది ఎలా ఉన్నా ఆరు నెలల కోసారి మీ దంతవైద్యుడి వద్దకు వెళ్ళి చూపించుకోండి. మూడు నెలలకోసారి. మీ టూత్ బ్రష్ను మార్చండి!\nఇండియాలో కోల్గేట్ మరియు ఇండియన్ డెంటల్ అసోసియెషన్ ద్వారా 200 నగరాలలో కోల్గేట్స్ ఓరల్ హెల్త్్మంత్ నిర్వహించ బడుతోందని డాక్టర్ మాకు చెప్పాడు. 10,000 పైగా దంతవైద్యులు ఇందులో పాల్గొంటున్నారు!\nఆహా! మన సమస్యలన్నీ పరిష్కారమై పోతాయి!",
            "book_page_end": 9,
            "story_id": "2008_10_04",
            "raw_genre_backup": "దంత సంరక్షణ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "సిసిడిఓ ప్రారంభం!",
            "book_page_start": 10,
            "pdf_page_start": 12,
            "pdf_page_end": 14,
            "author": "చందమామ బృందం",
            "genre": "కార్యక్రమ నివేదిక",
            "moral": "పిల్లల సృజనాత్మకతను ప్రోత్సహించడం మరియు పఠనాసక్తిని పెంపొందించడం.",
            "keywords": [
                "సిసిడిఓ",
                "పిల్లలు",
                "ప్రతిభ",
                "పోటీలు",
                "చందమామ"
            ],
            "characters": [
                "సింగీతం శ్రీనివాసరావు",
                "శ్రీ మదన్",
                "శ్రీ వి.బి. చంద్రశేఖర్",
                "శ్రీ సుకాంత్ మిశ్రా",
                "శ్రీ కృష్ణమాచారి శ్రీకాంత్",
                "యువేధ",
                "ఆర్. జయరామన్",
                "కౌశిక"
            ],
            "locations": [
                "చెన్నయ్",
                "కోయంబత్తూరు",
                "హైదరాబాదు",
                "ముంబై",
                "భువనేశ్వర్",
                "కొల్కత",
                "గౌహతి"
            ],
            "content": "లైట్స్!\nకెమెరా!\nయాక్షన్!\nసిసిడిఓ!\nవస్తోంది వస్తోంది బిరబిరా వస్తోంది!\nచిన్నారుల ప్రతిభను ఉత్తేజపరచే\nసిసిడిఓ మన నగరానికి వచ్చేస్తోంది!\nఎదఎదలో ఉత్సాహపు మువ్వల గలగల\nమోగించిన కార్యక్రమాలు మెరిశాయి మిలమిల!!\nఆగస్ట్ 16వ తేదీ చెన్నయ్ వళ్ళువర్ కోట్టంలో ప్రారంభమైన చందమామ చిల్డ్రన్స్ డే ఆవుట్ కార్యక్రమాలు కోయంబత్తూరు, హైదరాబాదు నగరాలలోనూ వైభవంగా జరిగాయి. చెన్నయ్ నిర్వహించిన సింగిల్-వికెట్ క్రికెట్, పెయింటింగ్, క్లే మోడలింగ్, డిబేట్, స్టోరీ టెల్లింగ్ పోటీలలో అసంఖ్యాకులైన పిల్లలు ఉత్సాహంతో పాల్గొన్నారు. సుప్రసిద్ధ సినీదర్శకులు సింగీతం శ్రీనివాసరావు, కార్టూనిస్ట్-సినీ విమర్శకుడు శ్రీ మదన్, క్రికెటర్ శ్రీ వి.బి. చంద్రశేఖర్, ఆర్టిస్ట్ శ్రీ సుకాంత్ మిశ్రా న్యాయనిర్ణేతలుగా వ్యవహరించారు.\nఇండియన్ క్రికెట్ టీమ్ మాజీ కేప్టన్ శ్రీ కృష్ణమాచారి శ్రీకాంత్ కార్యక్రమానికి ముఖ్య అతిథిగా విచ్చేశారు. ప్రథమ బహుమతీ విజేతలు ఆయన చేతుల మీదుగా ట్రోఫీలు అందుకుని అవధులు లేని ఆనందం పొందారు.\nతమ అభిమాన చుట్టి టీవీ పాత్రలతో మాట్లాడాలని పిల్లలు ఇంకా చందమామకు ఫోన్ చేస్తూనే ఉన్నారు. చుట్టి టీవీ చేసిన సిసిడిఓ ప్రకటనలు అంత పెద్ద ఇంపాక్ట్ కలిగించాయి!\nకోయంబత్తూరు కొడిసియా హాల్లో ఆగస్ట్ 24వ తేదీ జరిగిన కార్యక్రమంలో పెయింటింగ్, క్లేమోడలింగ్, స్టోరీ టెల్లింగ్ పోటీలు జరిగాయి. స్టోరీ టెల్లింగ్ ఈవెంట్లో పిల్లల రచనాశక్తిని ప్రోత్సహించాలన్న ఉద్దేశంతో సరికొత్త ప్రయోగాన్ని చేపట్టాం. ఫైనల్ రౌండ్కు చేరుకున్న వారికి కథ ప్రారంభం ఒకటి రెండు వాక్యాలు ఇచ్చి తక్కిన కథను పూర్తి చేయమని చెప్పాం. దాంతో యువరచయితల ఊహలకు రెక్కలొచ్చి ఉన్నత శిఖరాలపై విహరించడం చూడ్డానికి ఎంతో ఆనందం కలిగించింది.\nఆ తరవాత సిసిడిఓ హైదరాబాదుకు బయలుదేరింది. ఆగస్ట్ 3 1వ తేదీ శ్రీధర్ ఫంక్షన్ ప్లాజాలో పెయింటింగ్, క్లే మోడ లింగ్, స్టోరీ టెల్లింగ్, డిబేట్ అంటూ నాలుగు పోటీలు ఏర్పాటు చేయబడ్డాయి. సిసిడిఓ విజేతలను చూడాలంటే www.chandamama.com చేయండి!\nపోటీలలో పాల్గొనడానికి వయోపరిమితి నిబంధన ఉన్నప్పటికీ ఒకటవ తరగతి పిల్లలు కూడా వచ్చి పాలుపంచుకోవడానికి అనుమతి కోరడం మాకెంతో ఆనందం కలిగించింది.\nమదన్ ఆన్ ది స్పాట్ క్యారికేచర్ గీసి పాల్గొన్న వారిని చిత్రించడం అందరినీ అలరించింది.\nపిల్లలకు తోడుగా వచ్చిన తల్లిదండ్రులు, పెద్దలు-సిసిడిఓకు పెద్ద సంఖ్యలో విచ్చేసిన పిల్లలను, పెద్దలను క్రమబద్ధీకరించడానికి యాజమాన్యం చేసిన ఏర్పాట్లను చూసి ఎంతగానో మెచ్చుకున్నారు. మూడు నగరాల్లో నిర్వహించిన ఈ కార్యక్రమాల్లో పదివేలమందికి పైగా పిల్లలు పాల్గొన్నారు. ట్రోఫీని గెలుచుకన్నా, గెలుచుకోకపోయినా పోటీల్లో పాల్గొన్నామన్న ఆనందంతో చిరునవ్వులు చిందుస్తూ వెనుదిరిగిన పిల్లలను చూస్తూంటే చందమామ టీమ్కు తమ కృషి ఫలించిందన్న తృప్తి కలిగింది. చుట్టి టీవీ, హలో ఎఫ్ఎం 106.4, రేడియో ఒన్ 94.3, సూర్యన్ ఎఫ్ఎమ్ 9 3.5, ఈటీవి 2, ఈనాడుకు మా హృదయపూర్వక కృతజ్ఞతలు తెలియజేస్తున్నాం. పత్రికలు, ఆన్లైన్, టీవీ మాధ్యమాల సహకారం, మద్దతు కారణంగానే ఈ కార్యక్రమాలను విజయవంతంగా నిర్వహించగలిగాం. రాబోయే నెలల్లో సీసిడిఓ మరో 13 నగరాలకు పయనం చేయనున్నది. ముంబైలో ఘనంగా పరిసమాప్తమవుతుంది. సమాయత్తంకండి! త్వరలో భువనేశ్వర్, కొల్కత, గౌహతి నగరాలకు వస్తున్నాం!\nబేతాళ కథలంటే నాకు చాలా ఇష్టం. విక్రమార్కుడు సమాధానం చెప్పేలోగా ప్రశ్నలకు నేను సమాధానం చెప్ప గాలికి ప్రయత్నించి చూస్తాను. - యువేధ, విద్యార్థిని\nచిన్నప్పుడు అంబులిమామ (చందమామ) చదివేవాణ్ణి. అయితే ఇవాల్టి పిల్లల మొత్తం సమయాన్ని టీవీలు ఆక్రమించేశాయి. పిల్లలలో పఠనాసక్తిని పెంపొందించడానికి ఇలాంటి కార్యక్రమాలు ఎంతైనా ఉపయోగపడతాయి. - ఆర్. జయరామన్, తండ్రి\nమితిమించిన ఉత్సాహం కొద్దీ కొందరు పార్టిసిపెంట్స్ స్పృహ తప్పి పడిపోయారుగాని, అందుబాటులో ఉన్న అంబులెన్స్ సర్వీస్ కారణంగా అలాంటి వారు మళ్ళీ పోటీల్లో పాల్గొన్నారు. ఎలాంటి అవాంఛనీయ, సంఘటనా జరగలేదు.\nఇంతకు ముందు నేనెప్పుడూ ఇలాంటి ఈవెంట్లో పాల్గొనలేదు! ఈ బ్యాడ్జ్ నాకెంతో ఇష్టం. దీన్ని భద్రంగా వాచుకుంటాను. - కౌశిక, పార్టిసిపెంట్",
            "book_page_end": 12,
            "story_id": "2008_10_05",
            "raw_genre_backup": "కార్యక్రమ నివేదిక",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పాతాళదుర్గం-3",
            "book_page_start": 13,
            "pdf_page_start": 15,
            "pdf_page_end": 20,
            "author": "చందమామ బృందం",
            "genre": "సాహసం",
            "moral": "కోపంతో, తొందరపాటుతో కాకుండా యుక్తితో, అదుపుతో వ్యవహరించడం శ్రేయస్కరం.",
            "keywords": [
                "కదంబరాజ్యం",
                "కుంతలదేశం",
                "రాక్షసుడు",
                "రాజకుమార్తె",
                "బహుమానం"
            ],
            "characters": [
                "ధూమకుడు",
                "సోమకుడు",
                "సైనికుల నాయకుడు",
                "కదంబరాజదూతలు",
                "ఉగ్రసేనరాజు",
                "రాజకుమార్తె కాంతిసేన",
                "ద్వారరక్షకులు"
            ],
            "locations": [
                "కొండవాగు",
                "కదంబనగరం",
                "అరణ్యం",
                "రాజభవనం"
            ],
            "content": "[కదంబరాజదూతలు నలుగురు, ఇద్దరు ఖైదీలను వెంటబెట్టుకు వచ్చి, కుంతలదేశ రాజుతో, వాళ్ళే అరణ్యంలో మంత్రికుమారుణ్ణి, అతడి మిత్రులనూ చంపిన వాళ్ళని చెప్పారు. తరవాత దూతలు ఖైదీలను తీసుకుని తమ దేశానికి పోతూండగా మార్గ మధ్యంలో కుంతలసైనికులు అడ్డు తగిలి వాళ్ళల్లో ఇద్దరి మెడలకు ఉరితాళ్ళు తగిలించి, ఖైదీలను విడిపించారు. -తరవాత]\nకదంబరాజదూతలిద్దరూ తమ గుర్రాలతో కొండవాగు దాటి, తమ రాజ్యంలో ప్రవేశిం చారు. కుంతల సైనికులు వదిలిన బాణా లేవీ వారికి తగల లేదు. అర్ధరాత్రి, గుడ్డి వెన్నెల, అరణ్యప్రదేశం. ఆ కారణాలవల్ల సైనికులు దూతల మీదికి గురిచూసి బాణాలు వదలలేకపోయారు.\n\"వాగు దాటి ఆ దూతల వెంట పడటంలో ప్రమాదం ఉన్నది. వాళ్ళకు కదంబరాజ్య సరిహద్దు కాపలావాళ్ళు సహాయంగా రావచ్చు. ఏమైనా ఆ ఇద్దర్నీ ప్రాణాలతో పోనివ్వ కూడదు. మీలో ఎవరు శత్రు రాజ్యంలో జొర బడి, వాళ్ళను వేటాడగలరో చెప్పండి. వాళ్ళను చంపిన వాళ్ళకు మంత్రిగారు పెద్ద బహు మానం ఇస్తారు,\" అన్నాడు కుంతల సైని కుల నాయకుడు.\nఆ మాట వింటూనే ధూమకుడు ముందుకు వచ్చి, \"అయ్యా, నేనూ, సోమకుడూ ఆ పని చేయగలం. మాకు మీరిచ్చే గొప్పగొప్ప బహు మానాలేవీ అవసరం లేదు. ఆ దూతల్నే కాకుండా కదంబరాజునూ, మంత్రినీ కూడా మేము చంపి తీరతాం. ఆ దుర్మార్గులు చెప్పి నట్టు మేము పితృ, భ్రాతృహంతకులమేం కాదు. శిస్తు భారం మోయలేక ఉగ్రసేన రాజుకు ఎదురుతిరిగిన గ్రామస్థులం,\" అన్నాడు.\n“మా మంత్రిగారికి మీరు హంతకులు కాదన్న అనుమానం కలిగే, మిమ్ములను బంధవిముక్తుల్ని చేయమని, నాకు ఆజ్ఞ ఇచ్చారు. సరే, మాటలతో కాలయాపన అయిపోతున్నది. ఈ రెండు గుర్రాలూ, ఈ కత్తులూ తీసుకుని వేట ప్రారంభించండి. బహుమానం కావలిసివస్తే మాత్రం, ఆ దూతల శిరస్సులు మా మంత్రిగారి దగ్గిరకు తీసుకు రావలసి వుంటుంది,” అన్నాడు సైనికుల నాయకుడు.\nఆ వెంటనే ధూమక సోమకులు, సైనికు లిచ్చిన కత్తులు తీసుకుని, గుర్రాలెక్కి దూతలు వాగు దాటిన ప్రదేశంలోనే తామూ వాగు దాటి, వాళ్ళను వెతుకుతూ కదంబనగరం కేసి బయలుదేరారు.\nఆ ప్రదేశమంతా కొండలమయం. మహా వృక్షాలతో, ముళ్ళపొదలతో ఆ ప్రాంతమంతా, చీకటిలో మహాభయంకరంగా వున్నది. అడవి మృగాలు నీటి మడుగుల దగ్గిరకు రాక పోకలు జరిపే కాలిబాటల వెంట, జాగ్రత్తగా తమ గుర్రాలను నడుపుతూ, ఎక్కడైనా అలికిడి అయిన జాడ కోసం చెవులు రిక్కించి వింటూ ధూమక సోమకులు అరణ్యంలో చాలా దూరం వెళ్ళారు. కాని, వాళ్ళకు దూతల జాడ కనిపించలేదు.\n“సోమూ! ఈ చీకట్లో ఆ దుర్మార్గుల్ని వెతికిపట్టటం అయ్యేపని కాదు. ముందు మన గ్రామం వెళ్ళి మన కుటుంబాలను సరి హద్దులు దాటించి కుంతలరాజ్యం చేరుద్దాం,' అన్నాడు ధూమకుడు.\nసోమకుడు అడ్డంగా తలాడించి, “ఉగ్ర సేనరాజు చావు చూడందే, నేను గ్రామంరాను. పన్ను కట్టలేనంత మాత్రాన నన్ను ఖైదు చేసి, అమానుషమైన నానా హింసలకూ గురి చేస్తాడా? పైగా నేను భ్రాతృహంతకుణ్ణా!” అన్నాడు రోషంగా.\n\"నీ మొండితనం మాను, సోమూ! రాజు అంత తేలిగ్గా మన చేతికి చిక్కుతాడనుకు న్నావా? అతడి చుట్టూ ఎంతమంది అంగరక్ష కులుంటారో తెలుసా? నేనూ నీతో పాటు హింసలపాలయిన వాణ్ణి. పారిపోయిన ఇద్దరు దూతలూ మన మీద రాజుకు కొండేలు చెప్పి, ఉరితీత పడిన దూతల చావుకు మనమే కారణం అని ఆయన చేత గట్టిగా నమ్మిస్తారు. అప్పుడు మన కుటుంబాల గతి ఏమవు తుందో ఆలోచించావా?” అన్నాడు ధూమ కుడు.\nఆ మాటలతో సోమకుడు కొంచెం మెత్త బడ్డాడు. అతడికీ ముందు తమ కుటుంబాల రక్షణ విషయం జాగ్రత్త పడటం మేలనిపిం చింది. “సరే, నువ్వు చెప్పినట్టే చేద్దాం, పద!” అంటూ సోమకుడు గుర్రాన్ని మరొక దారికి మళ్ళించాడు.\nధూమకుడు కూడా తన గుర్రాన్ని మళ్ళించ బోయేంతలో, నగరం వైపు నుంచి పెద్ద వెలుగు కనిపించింది. ఇద్దరూ ఆశ్చర్య పడుతూ అటు కేసి తలలు తిప్పారు. కోట గోడల మీద నుంచి మండుతున్న బాణాలు అరణ్యం కేసి వచ్చి పడుతున్నవి. నగారా మోతలూ, అతిభీకర భేరిభాంకార ధ్వనులూ ఒక్కుమ్మడిగా దిక్కులను పిక్కటిల్ల చేస్తు న్నవి.\n“నగరాన్ని మనవాళ్ళు ముట్టడించారు. రాజు హతం! మనం కూడా వెళ్ళి నగరం మీద పడదాం,” అంటూ సోమకుడు గుర్రాన్ని పక్కకు తిప్పాడు.\nధూమకుడు అతణ్ణి వారిస్తూ, “తొందర పడకు. కదంబనగరాన్ని ముట్టడించగల శక్తి మన పేద గ్రామీణుల కెక్కడ వున్నది? మనం గుడ్డిగా నగరం కేసి పరిగెత్తితే, మళ్ళీ రాజుకు ఖైదీలుగా చిక్కుతాం. కాలిబాటలు వదిలి, జాగ్రత్తగా చెట్ల మాటున ముందుకుపోయి, ఆ రణ గొణ ధ్వనికీ, మంటల బాణాలకూ కారణం ఏమిటో తెలుసుకుందాం,” అన్నాడు ధూమకుడు.\nకదంబనగరంలో రేగిన కల్లోలానికి కారణం, సోమకుడనుకున్నట్టు పన్నుల భారం మోయ లేని గ్రామీణులు చేసిన దాడి కాదు. ఆ రోజు-సరిగ్గా అర్ధరాత్రి వేళ ఒక మహా కాయుడు, కోట చుట్టూ వున్న అగడ్తను నాలుగైదు అంగల్లో దాటి, మూసి వున్న నగర ద్వారాలను బలంగా తట్టాడు.\n“ఎవడు వాడు? ద్వారాలు విరిగిపోయేలా తట్టుతున్నాడు, బుద్ధి లేదా! సూర్యోదయం అయితేగాని ద్వారాలు తెరవబడవ్!” అంటూ ద్వారరక్షకులు కేకవేశారు.\n“నేనెవణ్ణా? రాజాధిరాజును!\" అంటూ మహాకాయుడు ఒక్క ముష్టిఘాతంతో తలుపు లను ఫెళఫెళమంటూ వెనక్కు విరుచుకు పడేలా చేశాడు. ద్వారరక్షకుల్లో కొందరు వాటి కింద చిక్కుకుపోయి విల విలా తన్నుకుం టున్నారు. మిగిలినవారు విరిగిన ద్వారం నుంచి లోపల ప్రవేశించిన నల్లని పర్వతాకా రుణ్ణి చూసి భయకంపితులై మూర్ఛ పోయారు.\n“మీరిలాగే చచ్చినట్టు పడివున్నారో, చచ్చిన వాళ్ళు చావగా మిగిలిన వాళ్ళయినా బతుకు తారు. అలా కాక, కోటలోకి పరిగెత్తి హెచ్చ రికలు చేశారో, మెడలు విరిచేస్తాను,” అన్నాడు మహాకాయుడు.\nఆ మాటలతో ప్రాణభయం పోయిన ద్వారరక్షకుల్లో కొందరు అతడి కేసి చూశారు. ఆ మహాకాయుడు చర్మాలు ధరించి వున్నాడు. కళ్ళు నిప్పుకణాల్లా మెరుస్తున్నవి. తల మీద మెలికలు తిరిగిన రెండు కొమ్ములున్నవి. చేతిలో ముళ్ళు చెక్కిన పెద్ద రాతిగదలాం టిది వున్నది.\n“రాక్షస దొరా! నువ్వేలోకం వాడివో మాకు తెలీదు. నగరంలో మీ ఇష్టంవచ్చిన వాళ్ళను తినెయ్యండి. కాని, అదుగో, ఆ రాజమార్గా నికి ఎడమవైపు నున్న ఎర్రచారలగోడ ఇంటి వాళ్ళను మాత్రం ఏమీ చెయ్యకండి. ఆ ఇంట్లో నా పెళ్ళాంబిడ్డలున్నారు,” అన్నాడొక ద్వారరక్షకుడు.\nరాక్షసుడు విరగబడి నవ్వాడు. “ఒరే మూర్ఖ! నేను మనుషుల్ని తినేందుకు మరో లోకం నుంచి వచ్చిన రాక్షసుణ్ణనుకున్నావా? కాదు, కాదు. నేనిక్కడివాణ్ణి, దండకారణ్యం వాణ్ణి! మానవులతో మా రాజుగారికి వియ్య మందాలని బుద్ధి పుట్టింది. మీ రాజుకూతురు మహా చక్కని చుక్కటే!\" అంటూ రాక్ష సుడు, నిశ్శబ్దంగా రాజభవనం కేసి నడిచి పోయాడు.\nభవన ప్రధానద్వారం వద్ద కాపలావాళ్ళిద్దరు చురుగ్గా పహరా తిరుగుతున్నారు. మరి నలుగురు ఒక నెగడు చుట్టూ కూర్చుని కబుర్లాడుతున్నారు. రాక్షసుడు వాళ్ళకెదు రుగా బాట కవతల వున్న ఒక వృక్షం కింది చీకటిలో కొద్దిసేపు నిలబడి, ద్వారం కేసి బయలుదేరిన వాడల్లా అంతలోనే ఆగి, మరి కొంత దూరం చెట్లకింది చీకటిలో నడిచి పోయి, భవనప్రాకారాన్ని సమీపించి, దాని మీదుగా లోపలికి దూకాడు. అలా దూక టంలో అతడి కాలొకటి ప్రాకారానికి తగిలి, పెద్ద శబ్దంతో అందులోని కొంతభాగం విరిగి కిందపడింది.\nఆ వెంటనే భవనంలో గొప్ప సంచలనం బయలుదేరింది. “శత్రుసైన్యాలు! శత్రు సైన్యాలు!” అంటూ కొందరు కేకలు పెట్టారు.\n“భూకంపం! భూకంపం!\" అంటూ మరి కొందరు భయంతో అరిచారు.\nరాజ ప్రాసాదంలోని నౌకర్లూ చాకర్లూ అందరూ కిందికి పరిగెత్తుకుంటూ వచ్చి, కూలిపోయిన ప్రాకారపు గోడను చూసి ఆశ్చర్యపడసాగారు.\nరాజకుమార్తె కాంతిసేనకు భవనంలో రేగిన గగ్గోలుకు నిద్రాభంగమై, తన గది నుంచి బయటికి వచ్చి పిట్టగోడ నానుకుని నిలబడి కిందికి చూడసాగింది. ఆమె చెలికత్తె లిద్దరు ఆమె పక్కన చేరి, “ఎంత పెద్ద ధ్వన యింది! అందరం భూకంపం వచ్చిందను కున్నాం,” అంటూ కళ్ళింత చేసి, చేతులు ఊపుతూ, ఆమెకు కూలిన గోడ చూప సాగారు.\nరాక్షసుడు నిశ్శబ్దంగా మెట్లెక్కి రాజకుమార్తె వున్న అంతస్తుకు పోయాడు. దారిలో అతడికి నౌకర్లెవరూ ఎదురవలేదు. వాళ్ళందరూ కాగడాలు వెలిగించుకుని, ప్రాకారం దగ్గిరకు వెళ్ళిపోయారు. రాక్షసుడు మెట్లెక్కి పైభాగా నికి వెళుతూండగా, అతడి తల నీడముందుగా రాజకుమార్తెవున్న చోట పడింది. దాన్ని చూస్తూనే కాంతిసేన అదిరిపడింది. చెలి కత్తెలు భయకంపితులై నీడ, పై నుంచి పడు తున్నదేమో అనుకుని ఆకాశం కేసి చూశారు.\nఅంతలో రాక్షసుడు ఆఖరు మెట్టెక్కి, పై అంతస్తు చేరి చిన్నగొంతుతో, “నేను మీ కెవరికీ హాని చేయను. అయినా, మీలో ఎవరైనా మూర్ఛ పోదలిస్తే, పొండి. కాని, కేకలు పెట్టి గొడవచేశారో, గొంతులు పిసి కేస్తాను,” అన్నాడు.\nరాజకుమార్తె భయకంపితురాలై, మూర్ఛ పోయింది. చెలికత్తె లామెను కింద పడి పోకుండా చేతులతో ఆదుకున్నారు. రాక్ష సుడు వాళ్ళను సమీపించి, కాంతిసేనను మృదువుగా పట్టుకుని పైకెత్తి భుజాన వేసు కుని, చెలికత్తెలతో, \"అందంలో మీరు రాజకుమార్తె కేమీ తీసిపోరు. నా వెంట వస్తారా? శౌర్యసాహసాలు గల మా యువ కుల్ని చేసుకుందురుగాని. వాళ్ళ అందచం దాల మాట మాత్రం అడగవలిసిన పని లేదు. నన్ను చూశారుగదా? నా అంత చక్కగానూ వుంటారు,” అన్నాడు.\nచెలికత్తెలా మాటలు వింటూనే కూడ బలుక్కున్నట్టు, ఒక్కసారిగా మూర్ఛపోయారు. రాక్షసుడు, కాంతిసేనతో మెట్లు దిగివచ్చి, ఈ సారి ప్రాకారంగోడ ఎక్కడ దాటటమా అని ఆలోచించేంతలో, రాజుగారి నౌకరొకడు అటుగా వచ్చి, అతణ్ణి చూసి, “రాక్షసుడు! రాజకుమారి నెత్తుకు పోతున్నాడు!\" అంటూ కేకపెట్టాడు.\nరాక్షసుడు చప్పున ఉద్యానవనం కేసి పరిగెత్తి, అక్కడ చెట్ల చాటున నిలబడ్డాడు. అతడికి రాజసేవకుల్లో ఎవర్ని చంపటమూ ఇష్టం లేదు. రాజకుమార్తెను సురక్షితంగా ఎత్తుకుపోవటం ఒక్కటే అతడు కోరుతు న్నది. ఆ కారణంగా, అతడు కాగడాలూ, కత్తులూ తీసుకుని ఉద్యానవనంలోకి వస్తున్న రాజభటుల మీదికి పోకుండా, కొద్ది క్షణాలు ఆలోచించి ఉన్నట్టుండి గోడ దూకి, నగర ద్వారాల కేసి పరిగెత్తాడు.\nఆ సరికి రాజు ఉగ్రసేనుడూ, మంత్రీ నిద్రమేలుకుని, మేడ పైభాగానికి వచ్చారు. ఉగ్రసేనుడికి పారిపోతున్న రాక్షసుడి భుజం మీద తన కుమార్తె కనిపించింది. భటులు కొందరు రాక్షసుడి మీదికి గురిచేసి బాణాలు వదులుతున్నారు. వాటిల్లో ఒకటీ అరా వచ్చి తగిలినా, అతడేమీ లెక్క చెయ్యకుండా, నగరద్వారాలు దాటి, అరణ్యమార్గం పట్టాడు.\n“కోట బురుజుల మీది నుంచి అగ్ని బాణాలు ప్రయోగించి, అరణ్యంలో వాడెటు పోతున్నదీ చూడండి. ఈ లోపల ఆశ్వికులు వాడి వెన్నంటిపోయి చుట్టుముట్టండి. రాక్ష సుణ్ణి హతమార్చేందుకు నేనే స్వయంగా వస్తున్నాను,\" అంటూ ఉగ్రసేనుడు పెద్దగా కేకపెట్టాడు.\nవెంటనే సైనికులు బాణాలకు నూనెరాసిన గుడ్డలు చుట్టి, వాటిని వెలిగించి, రాక్షసుడు పోయిన మార్గం కేసి వదలసాగారు. ఆశ్విక భటులు కొందరు వేగంగా నగరద్వారాలు దాటి రాక్షసుడి వెంట పడ్డారు. - (ఇంకావుంది)",
            "book_page_end": 18,
            "story_id": "2008_10_06",
            "raw_genre_backup": "సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "వింత ప్రేమ",
            "book_page_start": 19,
            "pdf_page_start": 21,
            "pdf_page_end": 26,
            "author": "గుండ్రాతి సుబ్రహ్మణ్యంగౌడు",
            "genre": "బేతాళ కథ",
            "moral": "నిజమైన ప్రేమ నిస్వార్థమైనది. స్వార్థంతో కూడిన అసూయను సరిదిద్దడానికి, ప్రేమ గొప్పదనాన్ని నిరూపించడానికి చతుస్వరి ఒక విపరీతమైన శిక్షను ఉపయోగించింది.",
            "keywords": [
                "విక్రమార్కుడు",
                "బేతాళుడు",
                "యశోధనుడు",
                "చతుస్వరి",
                "ప్రేమ",
                "శాపం"
            ],
            "characters": [
                "విక్రమార్కుడు",
                "బేతాళుడు",
                "యువరాజు యశోధనుడు",
                "గంధర్వుడు అజరుడు",
                "గంధర్వ కన్య చతుస్వరి",
                "రాజు అనంతభద్రుడు",
                "రాగలత"
            ],
            "locations": [
                "శ్మశానం",
                "అడవి",
                "గంధర్వలోకం",
                "ఆనందగిరి రాజ్యం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు.\nఅప్పుడు శవంలోని బేతాళుడు, \"రాజా, నువ్వు ఎవరి అభిమానం పొందగోరి భీతికొలిపే వాతావర ణంలో ఇలా శ్రమపడుతున్నావో నాకు తెలియదు. అయితే, జీవితంలో ఒక్కొక్కసారి కొందరికి తమకు అసలు సంబంధం లేనివారి చర్యల కారణంగా పడరానిపాట్లకు గురయ్యే విపరీత పరిస్థి తులు ఎదురవుతూ ఉంటాయి. ప్రజ లను క్రూరమృగాల బెడదనుంచి రక్షిం చడానికి వేటకు వెళ్ళి, అడవిలో అనూహ్య పరిణామాలకు లోనైన యశోధనుడనే యువరాజు వింత ప్రేమ కథ చెబుతాను, శ్రమ తెలియకుండా, విను,” అంటూ ఇలా చెప్ప సాగాడు:\nనిషిధ రాజకుమారుడు యశోధనుడు శౌర్య పరాక్రమాలలో సాటి లేనివాడు. ప్రజల క్షేమం పట్ల చాలా శ్రద్ధకలవాడు. గ్రామప్రాంతా లలో క్రూరమృగాల బెడద పెచ్చరిల్లి పోవ డంతో, వాటిని వేటాడడానికి యశోధనుడు కొద్ది మంది అనుచరులతో కలిసి ఒకనాడు అడవికి వెళ్ళాడు.\nఅదేసమయంలో గంధర్వలోకానికి చెందిన అజరుడు, చతుస్వరి అనే ఇద్దరు ప్రేయసీ ప్రియులు భూలోక విహారానికి వచ్చి అంద మైన ఒక కొండ మీదికి దిగారు. ఇరువురూ ఒక బండ మీద కూర్చున్నాక అజరుడు, “ఈ లోకంలోని ఎత్తయిన పర్వతాలు, సుందర మైన జలపాతాలు, తటాకాలు, అనలు కొనలుగా విస్తరించిన మహావృక్షాలు, వాటిని అల్లుకున్న పుష్పలతలు, వాటి మధ్య తిరిగే జంతువులు, ఎగిరే పక్షులు మొదలైనవన్నీ మనోహర దృశ్యాలే. అయితే, నువ్వే వీటన్నిటి కన్నా అందంగా కనిపిస్తున్నావు,” అన్నాడు.\nవారు కూర్చున్న ఎత్తయిన ప్రదేశం నుంచి, దిగువగా అడవిలో క్రూర మృగాలను తరిమి తరిమి వేటాడుతూన్న యశోధనుడు కనిపిస్తు న్నాడు. వేటాడడంలో అతడి చాతుర్యం ఎంతో ఆకట్టుకోవడంతో చతుస్వరి ఆ దృశ్యాన్ని రెప్ప వేయకుండా చూస్తూండిపోయింది. అజరుడి మాటలు ఆమె చెవికెక్క లేదు. దాంతో అతడికి ఆగ్రహం కలిగి, “నేనెంతో అభిమా నంతో చెబుతూ ఉంటే నా మాటలు పట్టించు కోకుండా వాడి వైపు చూస్తావా? ఒక సామాన్య మానవుడి శౌర్య పరాక్రమాలు ఏపాటివి? ఈ క్షణంలో వాడినేం చేస్తానో చూడు,” అంటూ యశోధనుణ్ణి బెత్తెడు ప్రమాణంలో సూక్ష్మ రూపుడిగా మార్చేశాడు.\nఅకస్మాత్తుగా తన పరిమాణం కుంచిం చుకు పోవడంతో దిక్కుతోచని స్థితిలోనున్న యశోధనుణ్ణి అటువైపు వేగంగా పరిగెడు తున్న కుందేలు చెవి తాకింది. ఆ తాకిడికి అతడు మూడు పొర్లులు పొర్లాడు. దాన్ని చూసి అజరుడు పకపకా నవ్వుతూ, “కన్నార్ప కుండా చూశావే, ఇప్పుడు చూడు వాడి ప్రతాపం!” అన్నాడు.\n“నేను కేవలం ఆ మానవ మాత్రుడి వేటాడే నేర్పును చూసి వినోదించాను. అంత మాత్రాన్నే మత్సరంతో అతడిపై అద్భుత శక్తులు ప్రయో గించి నీ దుష్ట స్వభావాన్ని నిరూపించుకు న్నావు. ఈ క్షణం నుంచి నిన్ను నేను ద్వేషిస్తు న్నాను,” అంటూ చతుస్వరి కోపంగా ఆకాశ మార్గాన గంధర్వలోకం వెళ్ళి పోయింది. అజరుడు కూడా కంగారుగా ఆమెను అనుస రించాడు.\nయశోధనుడు అయోమయం నుంచి తేరుకోకముందే పెద్ద సుడిగాలి వీచింది. ఒక ఆకు మధ్య చిక్కుకున్న యశోధనుడు సుడి గాలిలో గిర్రున తిరుగుతూ ఆకాశంలోకి లేచాడు. ఆ సుడిగాలి అతణ్ణి చాలా దూరం తీసుకువెళ్ళి విసిరివేసింది. అక్కడి నుంచి కింద పడిపోతూండగా, అప్పుడే అటుగా వెళుతూన్న ఒక రామచిలుక తోకను ఆసరాగా పట్టుకుని, దాని మీదికి ఎక్కి కూర్చున్నాడు.\nఅది ఆనందగిరి రాజ్యాన్ని పాలించే అనంత భద్రుడి ఏకైక కుమార్తె రాగలత పెంపుడు చిలుక. ఆ చిలుక తిన్నగా అంతఃపురంలోని రాగలత నివాస భవనంలోకి యశోధనుణ్ణి తీసుకువెళ్ళింది. అప్పుడు రాగలత చెలికత్తె లతో కలిసి బంతి ఆట ఆడుకుంటోంది.\nవేలి ఉంగరమంత కిరీటం, చిక్కుడు గింజలంత పాదరక్షలు, మిరప తొడిమంత కత్తితో, బెండకాయంత పరిమాణంతో, రాగి గింజలంత నేత్రాలతో వింతరూపంతో ఉన్న యశోధనుణ్ణి చూడగానే యువరాణితో సహా చెలికత్తెలందరూ వచ్చి చుట్టుముట్టారు. \"అద్భుతం! ఇలా కదిలే బొమ్మను నేనింత వరకు చూడలేదు,\" అంటూ రాగలత అతణ్ణి చేతిలోకి తీసుకున్నది.\nరాగలత అపురూప సౌందర్యం చూడగానే యశోధనుడు కూడా ఆశ్చర్య చకితుడ య్యాడు. ఆమెపై అభిమానం కలిగింది. అయితే, ప్రస్తుతానికి తాను ఎవరైనదీ చెప్ప కూడదనుకున్నాడు. తాను సూక్ష్మ రూపుడిగా మారడానికి కారణం తెలియకపోయినా, ఎప్పటికైనా పూర్వస్థితి వస్తుందన్న విశ్వాసం కలగడంతో, అప్పుడామెను వివాహం చేసు కోవచ్చని ఆశపడ్డాడు.\n“నేను బొమ్మను కాను. వీరాధివీరుణ్ణి. నేను ఆజ్ఞాపిస్తే అపార సైన్యం నావెంట నడు స్తుంది. యుద్ధాలలో ఎందరో శత్రువులను ఓడించిన నా శౌర్యపరాక్రమాలు సాటిలేనివి,” అన్నాడు యశోధనుడు.\n“మనిషి ఉన్నది బెత్తెడయినా మాటలు మాత్రం కోటలు దాటుతున్నాయి. సిట్ట కొంచెం కూతఘనం!” అంటూ చెలికత్తెలు చతురోక్తులు విసురుతూ కాస్సేపు నవ్వుకు న్నారు. యువరాణి మాత్రం అతడి కేసి మౌనంగా చూస్తూ ఉండిపోయింది.\nఆ తరవాత రాగలత యశోధనుడితో ముచ్చ టిస్తూ, భోజన సమయంలో, వన విహారానికి వెళ్ళినప్పుడు ఎల్ల వేళలా అతణ్ణి వెంట తీసుకుని వెళ్ళేది. కొన్నాళ్ళకు అతడే ఆమె లోకమయ్యాడు.\nరాగలత గొప్ప చిత్రకారిణి. ఒకనాడామె యువరాజు రూపాన్ని మామూలు పరిమా ణంతో స్థూలంగా చిత్రించి, ఆ రూపాన్ని అలాగే చూస్తూండగా, వెనక నుంచి యశోధ నుడు, “సుందరీ, నిన్ను నేను ప్రేమిస్తు న్నాను, మామూలు రూపం పొంది పెళ్ళాడు తాను,\" అన్నాడు.\nఆ మాటకు ఉలిక్కి పడి వెనక్కు తిరిగి చూసిన యువరాణి చిన్నగా నవ్వుతూ తల వంచుకున్నది.\nఆ దృశ్యాన్ని గంధర్వలోకం నుంచి దివ్య దృష్టితో తిలకించిన అజరుడు చతుస్వరితో, “చూశావా, ప్రేమ గొప్పదనం. బెత్తెడు ఎత్తున్న వింత శరీరుడని తెలిసినా రాగలత యశోధ నుణ్ణి ప్రేమిస్తోంది. అందం మాత్రం ఉంటే సరిపోదు. యువతులకు హృదయం కూడా కుసుమకోమలంగా ఉండాలి. నీ హృదయం మాత్రం పాషాణశిలాసదృశం,” అన్నాడు.\n“యశోధనుడి జీవితంతో నువ్వు ఇంకా ఆడుకుంటూనే ఉన్నావు. నువ్వు దుర్మార్గు డివి కాదా?” అన్నది చతుస్వరి నిష్ఠూరంగా.\n“నువ్వు నన్ను వివాహమాడతానంటే ఈ క్షణమే అతణ్ణియథా రూపంలోకి మార్చేస్తాను,' అన్నాడు అజరుడు.\n“అవకాశం చూసుకుని ఆంక్షలు విధించే నీలాంటి వాణ్ణి ఎలా ప్రేమించను?” అంటూ చతుస్వరి విసురుగా అక్కడి నుంచి వెళ్ళి పోయింది.\nఇక్కడ భూలోకంలో కొన్నాళ్ళకు అనంత భద్రుడు కుమార్తెకు వివాహం జరిపించ డానికి స్వయంవరం చాటాలనుకున్నాడు. అది తెలిసిన రాగలత, “స్వయంవరం వద్దు. త్వరలో మీ అభీష్టానుసారం నా వివాహం జరుగుతుంది,\" అని తండ్రికి నచ్చజెప్పింది.\nఆ తరవాత ఉద్యానవనంలోకి వెళ్ళి యశోధనుడితో సంగతి చెప్పి, “నీకీ వింత రూపం ఎలా వచ్చిందో తెలిస్తే విముక్తి పొందే మార్గం అన్వేషించవచ్చు. అయినా నీకది తెలియదంటున్నావు. పూర్వం దేవలోకంలో ఎవరి పంతం వల్లనో భూలోకంలోని హరిశ్చం ద్రుడు అష్టకష్టాల పాలయ్యాడని పెద్దలు చెబుతారు. చివరికి ఆయన కష్టాలు తొలగి పోయినట్టే, నీకూ నీ అసలు రూపం వచ్చేంత వరకు నేను వేచి ఉంటాను,” అన్నది గాఢంగా నిట్టూరుస్తూ.\nయశోధనుడు ఏమి చెయ్యాలో తెలియక యువరాణి కేసి తదేకంగా చూస్తూండి పోయాడు.\nఆ దృశ్యాన్ని గంధర్వలోకం నుంచి చూసిన చతుస్వరి, “నీ ద్వేషబుద్ధి యశోధనుణ్ణి ఎంతటి దీనస్థితికి గురిచేసిందో చూశావా? అని అడిగింది తనను వెన్నంటి వస్తూన్న అజరుణ్ణి బాధగా.\n“ఇప్పటికీ మించిపోయింది లేదు. వివాహా నికి అంగీకరించావంటే ఈ క్షణమే యశోధ నుణ్ణియధారూపానికి మార్చేస్తాను,” అన్నాడు అజరుడు నిర్లిప్తంగా.\nఅందుకు చతుస్వరి కోపంతో, “నిష్కార ణంగా యశోధనుణ్ణి కష్టాలపాలు చేస్తూన్న నీ దుష్టబుద్ధి సహించరానిది. నువ్వు సాధారణ మానవుడిగా భూలోకంలో కష్టాలు అనుభ వించి కరుణ, దయ, ప్రేమ వంటి ఉన్నత గుణాలను అలవరచుకున్నాకే నీకు మానవ రూపం నుంచి విముక్తి. అప్పుడే నన్ను వివాహ మాడడానికి అర్హుడివి కాగలవు. నా ప్రేమ నిష్కళంకం గనక, నా శాపం ఫలించి తీరు తుంది,\" అని శపించింది.\nమరుక్షణమే అజరుడు మానవరూపంతో భూలోకం చేరాడు. యశోధనుడు మామూలు రూపం పొంది తాను ఎవరైనదీ తెలియజేసి రాగలత మెడలో పూలమాల వేశాడు.\nబేతాళుడు ఈ కథ చెప్పి, \"రాజా, చతు స్వరికి అజరుడి పట్ల అసలు ప్రేమ ఉన్నదా? లేదా? ఉన్నట్టయితే అన్నాళ్ళు అతణ్ణి ఎందు కలా విసిగించింది? మొదటే అతనితో వివాహానికి అంగీకరించి ఉన్నట్టయితే యశోధనుడికి ఎప్పుడో మామూలు రూపం వచ్చి ఉండేది కదా? ఇక యశోధనుడికి మామూలు రూపం రావడానికి కారణం ఏమిటి? రాగలత అతని మీద పెంచుకున్న ప్రేమాభిమానాలే అందుకు కారణమా? మరేదైనా కారణం ఉన్నదా? ఈ సందేహాలకు సమాధానం తెలిసి కూడా చెప్పకపోయావోనీ తల పగిలిపోతుంది,” అన్నాడు.\nదానికి విక్రమార్కుడు, “చతుస్వరికి తొలి నుంచీ అజరుడిపట్ల ప్రేమాభిమానాలు ఉన్నాయి. అయితే, తన మీది మితిమించిన ప్రేమకొద్దీ, స్వార్థ జనితమైన అసూయతో అజరుడు కర్తవ్య నిర్వహణ చేస్తూన్న యశోధ నుణ్ణి ద్వేషించి అకారణంగా శిక్షించడం ఆమెకు నచ్చలేదు. అతడిలోని ఆ లోపాన్ని సరిదిద్దడానికే ఆమె ప్రయత్నించింది. అతడి దుష్టస్వభావాన్ని ఎత్తి చూపి మార్చుకోమని మందలించింది. అయితే, అజరుడు తన స్వార్థం తప్ప ఎదుటివారి కష్టాలు పట్టించు కునే స్థితిలో లేడు. ఒకరు ప్రయోగించిన అద్భుతశక్తిని మరొకరు ఉపసంహరించే శక్తి గంధర్వులకు లేదు. తన కారణంగా రాగలత - యశోధనులకు ఏర్పడిన సంకట స్థితిని చూసి భరించలేకే అజరుడికి శాపమిచ్చి వారికి సాయపడింది. ఇక రాగలత యశోధ నుల ప్రేమాభిమానాలు హృదయ ప్రధానమై నవి; ఉన్నతమైనవి; మానవ సహజమైనవి. అజరుడు మానవరూపం పొందడంతో అతడి అద్భుత శక్తులను కోల్పోయాడు గనక, అతడు యశోధనుడిపై ప్రయోగించిన శక్తులు కూడా తొలగిపోయి, మామూలు రూపం పొందాడు. అజరుడి ద్వేషం యశోధనుడికి చివరికి మేలు చేసిందనే చెప్పాలి,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.\n[ఆధారం : గుండ్రాతి సుబ్రహ్మణ్యంగౌడు రచన]",
            "book_page_end": 24,
            "story_id": "2008_10_07",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 25,
            "pdf_page_start": 27,
            "pdf_page_end": 27,
            "author": "చందమామ బృందం",
            "genre": "వార్తా వ్యాసం",
            "moral": "చందమామ బృందం",
            "keywords": [
                "గ్రహం",
                "పట్టాళి",
                "ఒలింపిక్స్",
                "అడ్వాన్స్ బుకింగ్",
                "రికార్డులు"
            ],
            "characters": [
                "ఆర్. రాజమోహన్",
                "డా. జైనుద్దీన్",
                "గోపాల్ డే",
                "చెరిల్ బార్ట్-నిక్కీ",
                "మిన్ బహదూర్ షెర్బాన్",
                "అప్పాషెరా"
            ],
            "locations": [
                "కేరళ (కొల్లం జిల్లా, పట్టాళి)",
                "అమెరికా",
                "కొల్కతా",
                "జంషెడ్పూర్",
                "ఆస్ట్రేలియా (సిడ్నీ)",
                "నేపాల్"
            ],
            "content": "గ్రహానికి మన ఊరి పేరు\nకేరళరాష్ట్రం కొల్లం జిల్లాలోని ఒక గ్రామం పట్టాళి. ఈ సంవత్సరం మే నెలలో నాసా ఒక చిన్న గ్రహానికి దాని పేరు పెట్టింది. అమెరి కాలో స్థిరపడిన తమిళనాడు కావలూరుకు చెందిన ఆర్. రాజ మోహన్ అనే శాస్త్రవేత్త ఈ గ్రహాన్ని 1989 ఫిబ్రవరి 1వ తేదీ కనుగొన్నాడు. దానికి తాత్కాలికంగా 5178 నం. సిడి4 అని పేరుపెట్టారు. పందొమ్మిది సం.ల తరవాత దానికి పట్టాళి అనే శాశ్వతమైన నామకరణం చేయబడింది. కొల్లం శ్రీనారాయణ కాలేజీలో జీవశాస్త్ర ఉపన్యాస కుడుగా పనిచేస్తున్న డా. జైనుద్దీన్ జన్మస్థలం పట్టాళి. పర్యావరణ రంగంలో ఆయన చేస్తున్న పరిశోధనలు, పర్యావరణ పరిరక్షణకు ఆయన చేస్తున్న కృషికి, విస్తృత ప్రచారానికి గుర్తింపుగా ఆయన జన్మస్థలం పేరును ఈ గ్రహానికి పెట్టారు.\nవింతైన అడ్వాన్స్ బుకింగ్!\n1973 జూన్ 2 8 వ తేదీ క్యూలో నిలబడి గోపాల్ డే అనే పెద్దమనిషి ఒక రైలు టిక్కెట్టు కొన్నాడు. ఎప్పటికో తెలుసా? 20 7 3 జూన్ 2 8 వ తేదీ ప్రయాణం చేయడానికి! కొల్కతా, జంషెడ్పూర్ల మధ్య నడిచే టాటా ఎక్స్ప్రెస్కు ఆయన ఈ టికెట్ కొన్నాడు. ఆయనకు ఇప్పుడు వయసు అరవైయేళ్ళు. ఆ టికెట్ మీద ప్రయాణం చేయవలసిన నాటికి 125 యేళ్ళ వాడవు తాడు. ఆ రోజు తను ఉండడు గనక, ఆ టికెట్టును తను ఉపయోగించాలనుకోవడం లేదు. అందు వల్ల దాన్ని తన కూతురికిస్తే, ఆమె కొడుక్కివ్వగలదనీ ఆ రోజు అతడు ప్రయాణం చేయగల డనీ డే ఆశిస్తున్నాడు.\nఎవరెస్టు సరికొత్త రికార్డులు\nఆస్ట్రేలియా సిడ్నీకి చెందిన చెరిల్ బార్ట్-నిక్కీ అనే తల్లీ కూతుళ్ళు అ. ఎత్తయిన శిఖరాన్ని అధిరోహించి అక్కడ మొదట కాలుమోపిన తొలి తల్లీకూతుళ్ళు అనే రికార్డును సృష్టించారు. మే 24 వ తేదీ వాళ్ళు పర్వత శిఖరాన్ని చేరుకున్నారు. మరుసటి రోజు ఉదయం, డెబ్బై అయిదేళ్ళ మిన్ బహదూర్ షెర్బాన్ అతివృద్ధుడైన శిఖరోహకుడయ్యాడు. ఒక వారానికి ముందు అప్పాషెరా పద్ధెనిమిదవసారి శిఖరాన్ని చేరుకున్నాడు. తన దేశస్థులు సాధించిన పలు రికార్డులలో తన పేరూ నమోదుకావడం నేపాల్ దేశస్థుడైన షెర్చాన్ ఎంతో గర్వంగా భావిస్తున్నాడు.",
            "book_page_end": 25,
            "story_id": "2008_10_08",
            "raw_genre_backup": "వార్తా వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఇంద్రజిత్తు",
            "book_page_start": 26,
            "pdf_page_start": 28,
            "pdf_page_end": 31,
            "author": "చందమామ బృందం",
            "genre": "పురాణ గాథ",
            "moral": "బలంతో పాటు భక్తి, ధైర్యం మరియు ధర్మాన్ని పాటించడం గొప్ప వీరులకు లక్షణం.",
            "keywords": [
                "రావణుడు",
                "ఇంద్రజిత్తు",
                "రామాయణం",
                "లక్ష్మణుడు",
                "హనుమంతుడు",
                "మాయా యుద్ధం"
            ],
            "characters": [
                "రావణాసురుడు",
                "మేఘనాధుడు (ఇంద్రజిత్తు)",
                "మందోదరి",
                "బ్రహ్మదేవుడు",
                "పరమశివుడు",
                "రాముడు",
                "లక్ష్మణుడు",
                "హనుమంతుడు",
                "విభీషణుడు",
                "కుంభకర్ణుడు"
            ],
            "locations": [
                "లంక",
                "నికుంభళ చైత్యం",
                "హిమాలయాలు"
            ],
            "content": "రావణాసురుడు అద్భుతమైన తపోశక్తితో బ్రహ్మదేవుణ్ణి, పరమశివుణ్ణిమెప్పించినవాడు. వేదాలను ఔపోసన పట్టినవాడు. దిక్పాలకు లను గడగడ లాడించి; బలపరాక్రమాలలో తనకు సాటి రాగల వీరులుగాని, తనకు లేని సంపదలు గాని ముల్లోకాలలో మృగ్యం అని నిరూపించిన లంకాధిపతి ధర్మ మార్గం తప్పి చరించడంతో కడివెడుపాలలో బొట్టు విషం కలిసిన చందాన తోబుట్టువులనూ, కన్న బిడ్డలనూ కళ్ళెదుటే పోగొట్టుకుని విషాద నాయకుడిగా మిగిలి పోయాడు!\nఅటువంటి రావణబ్రహ్మకూ, పతివ్రతా శిరోమణి మందోదరికీ జ్యేష్ఠ కుమారుడిగా జన్మించిన మేఘనాధుడు-మంచి చేసినా, చెడు చేసినా కన్న తండ్రికి బాసటగా నిలిచాడు. ఆయన మాటను శిరసావహించి శత్రువులతో చివరిదాకా పోరాడి ప్రాణత్యాగం చేసి పితృ భక్తిగల అసమాన వీరకుమారుడుగా పేరు తెచ్చుకున్నాడు.\nమేఘనాధుడు మహేశ్వర క్రతువు చేసి పరమేశ్వరుడి కరుణకు పాత్రుడయ్యాడు. అద్భుత శక్తులు సాధించాడు. తండ్రి రావ ణుడు ఇంద్రుడి మీదకు యుద్ధానికి వెళ్ళి నప్పుడు మేఘనాధుడు కూడా ఆయనవెంట వెళ్ళాడు. ఇంద్రుడు రావణుణ్ణి ఓడించి బంధించాడు. అప్పుడు మేఘనాధుడు రాక్షస మాయలతో అదృశ్యంగా యుద్దుచేసి ఇంద్రుణ్ణి పరాజితుణ్ణి చేసి తండ్రిని విడిపించాడు. ఆ తరవాత ఇంద్రుణ్ణి బంధించి లాక్కు వెళు తూండగా బ్రహ్మదేవుడంతటివాడు వచ్చి బతి మాలి ఇంద్రుణ్ణి విడిపించవలసి వచ్చింది. ఇంద్రుణ్ణి జయించడంవల్ల మేఘనాధుడనే అసలు పేరు మరుగున పడి ఇంద్రజిత్తు అనే సార్థక నామధేయుడయ్యాడు!\nహనుమంతుడు లంకలో ప్రవేశించి, సీతను చూశాక-కింకరులు, జంబుమాలి, అక్షకుమా రుడు మొదలైన రాక్షసవీరులను హతమార్చి నానా బీభత్సం సృష్టించాడు. అప్పుడు ఇంద్రజిత్తు తండ్రి ఆనతి ప్రకారం వెళ్ళి తను వేసే బాణాలు ఒక్కటీ హనుమంతుడికి తగలకపోవడం గ్రహించి, అతడిపై బ్రహ్మాస్త్రం ప్రయోగించి బంధించి తెచ్చి తండ్రి ఎదుట నిలబెట్టాడు!\nసీతను రాముడికి అప్పగించి ఆయనతో మైత్రిచేసుకోవడం మంచిదని విభీషణుడు రావణుడికి హితవు పలికినప్పుడు ఇంద్రజిత్తు ఆక్షేపించాడు. ఆపత్సమయంలో శత్రువు లకు భయపడి వారిని ఆశ్రయించడం వీరుల లక్షణం కాదని పినతండ్రిని మందలించాడు.\nతీరా రామరావణ యుద్ధం ఆరంభమ యింది. వానరులకూ రాక్షసులకూ మధ్య ఘోరయుద్ధం జరుగుతున్నది. ఇంద్రజిత్తు గురూపదేశం పొంది హోమం చేసి, హోమం నుంచి వెలువడిన పసిడిరథంపై యుద్ధ రంగానికి బయలుదేరాడు. మొదట ద్వంద్వ యుద్ధంలో అంగదుడితో కలయపడ్డాడు. అంగదుడు తన సారథినీ, గుర్రాలనూ చంప డంతో ఇంద్రజిత్తు మాయమై మాయా యుద్ధా నికి పూనుకున్నాడు.\nరామలక్ష్మణులిరువురినీ నాగాస్త్రాలతో బంధించి శరీరాల నిండా సందులేకుండా బాణాలతో కొట్టి స్పృహకోల్పోయేలా చేశాడు. వానరులు భయభ్రాంతులై భోరున విలపించ సాగారు. ఆఖరికి గరుత్మంతుడు వచ్చి ఝంఝామారుతంతో నాగాలను తొలగిం చడం వల్ల రామలక్ష్మణులకు స్పృహ వచ్చి మామూలు మనుషులయ్యారు.\nఆ తరవాత తోడేలు, సింహ ముఖాల గాడిదల రథం మీద వచ్చిన ధూమ్రాక్షుణ్ణి హనుమంతుడు కొండలాంటి బండను వేసి హతమార్చాడు. ఆపిమ్మట వజ్రదంష్ట్రుణ్ణి అంగదుడు తల నరికి చంపాడు. అకంపనుణ్ణి హనుమంతుడు చెట్టు పీకి చితక్కొట్టి చంపాడు. ప్రహస్తుడనే దానవ వీరుడు భీకరంగా పోరాడి నీలుడి చేతిలో చచ్చాడు.\nఆగ్రహోదగ్రుడై యుద్ధరంగం వచ్చిన రావణాసురుడు మొదట హనుమంతుణ్ణి తీవ్రబాణాలతో కొట్టాడు. దాన్ని చూసిన రాముడు రావణుడి రొమ్ముపై పిడుగులాంటి బాణం వేశాడు. అతడి కిరీటాన్ని భగ్నం చేశాడు. సారథినీ, గుర్రాలనూ చంపి, “నిరాయుధ పాణిగా నిలిచావు! ఇవాళవెళ్ళి, ఆయుధాలు ధరించి రేపు యుద్ధానికి, రా!” అని చెప్పి వదిలిపెట్టాడు.\nరావణుడికి గర్వభంగమయింది. అవమాన భారంతో వెనుదిరిగాడు. గాఢనిద్రలో వున్న అనుంగుతమ్ముడూ, మహాబలశాలీ అయిన కుంభకర్ణుణ్ణి లేవగొట్టి పరిస్థితి వివరించాడు. అతడు పర్వతాకారంతో త్రిశూలం చేతబట్టి యుద్ధరంగం ప్రవేశించి అందిన వానరులను అందినట్టు పట్టి తింటూ అల్లకల్లోలం సృష్టిం చాడు. హనుమంతుడు, సుగ్రీవుడు ఎదుర్కొ న్నారు. చావుదెబ్బలు తిన్నారు. ఆఖరికి రాముడు వాయువ్యాస్త్రం, ఇంద్రాస్త్రం ప్రయో గించి చేతులనూ, పాదాలనూ, తలనూ నరికి హతమార్చాడు. ఆ తరవాత వీరులు అతి కాయుడు మరో అయిదుగురు వీరులు హతులయ్యారు.\nదుఃఖంలో మనిగివున్న రావణుణ్ణి ఓదార్చి ఇంద్రజిత్తు యుద్ధరంగానికి బయలుదే రాడు. యుద్ధరంగంలో చుట్టూ రాక్షసులను కాపలా ఉంచి హోమం చేశాడు. బ్రహ్మాస్త్రం జపించి, ధనుస్సునూ, రథాన్నీ అభిమంత్రిం చాడు. ఆ తరవాత రథంలో ఆకాశంలోకి అంతర్థానమయ్యాడు. రామలక్ష్మణులపై బాణవర్షం కురిపించసాగాడు. ఆ బాణవర్షా నికి అందరూ మూర్ఛపోయారు. ఇంద్రజిత్తు ప్రయోగించిన బ్రహ్మస్త్రం దెబ్బకు లక్ష్మణుడు మూర్చ పోయాడు. ఇంద్రజిత్తు పరమానం దంతో వెనుదిరిగి వెళ్ళిపోయాడు. ఆ తరవాత జాంబవంతుడి సలహా మేరకు హనుమం తుడు హిమాలయాలకు వెళ్ళి సంజీవని ఓషధీ పర్వతం తెచ్చి లక్ష్మణుడితో సహా అంద రిని బతికించాడు. రావణుడు-కుంభకర్ణుడి కుమారులైన కుంభనికుంభులను పంపాడు. వారిని సుగ్రీవుడు, హనుమంతుడు హత మార్చారు.\nఎలాగైనా రామలక్ష్మణులను హతమార్చి రమ్మన్న తండ్రి ఆజ్ఞ ప్రకారం ఇంద్రజిత్తు యుద్ధ రంగంలో ప్రవేశించాడు. అదృశ్యంగా ఆకాశం నుంచి రామలక్ష్మణుల మీద బాణ వర్షం కురిపించాడు. శత్రువుల ఆత్మస్థైర్యాన్ని దెబ్బ తీసే ఉద్దేశంతో మాయా సీతను సృష్టించి తెచ్చి, హనుమంతుడి ఎదుట హింసించి హత మార్చాడు. హడలిపోయిన వానర వీరులు వెళ్ళి రాముడికి సంగతి చెప్పారు.\nసమయానికి అక్కడికి వచ్చిన విభీష ణుడు, \"ఇదంతా మాయం. ఇంద్రజిత్తు మాయ చేసి నికుంభళ చైత్యానికి వెళ్ళి హోమం చేస్తున్నాడు. హోమం పూర్తయితే అతణ్ణి ఎవరూ జయించలేరు. కాబట్టి ముందే వెళ్ళి చంపాలి. అందుకు లక్ష్మణుడే సరైన వాడు,” అని చెప్పాడు.\nలక్ష్మణుడు వానరసేనతో వచ్చాడని తెలియ గానే హోమం పూర్తికాకుండానే ఇంద్రజిత్తు లేచి హనుమంతుణ్ణి ఎదుర్కొన్నాడు. లక్ష్మ ణుణ్ణి బాణప్రయోగం చేయమని విభీష ణుడు ప్రేరేపించాడు. దానిని చూసిన ఇంద్ర జిత్తు, “ఈ గడ్డ మీద పుట్టిన నువ్వు నాకెలా ద్రోహం తలపెట్టావు? మానాభిమానాలు లేకుండా శత్రువుల వద్ద నీచుడిగా బతకడం సిగ్గులేని కులద్రోహీ!\" అని నిందించాడు.\nఆ తరవాత లక్ష్మణుడిపై బాణాలు ప్రయో గించి సింహనాదం చేశాడు. చాలా సేపు ఇద్దరూ సమంగా పోరాడారు. విభీషణుడు కూడా లక్ష్మణుడికి తోడుగా యుద్ధం చేశాడు. లక్ష్మణుడు ఇంద్రజిత్తు సారథిని చంపాడు. వానరవీరులు అశ్వాలను చంపారు. ఇంద్ర జిత్తు క్షణంలో కొత్తరథంలో ప్రత్యక్షమయ్యాడు. విభీషణుడు అతడి రథాశ్వాలను చంపాడు.\nఇంద్రజిత్తు నేల మీదికి దూకి లక్ష్మణుడిపై దివ్యాస్త్రాలు ప్రయోగించాడు. ఆఖరికి లక్ష్మ ణుడు ఒక దివ్యాస్త్రంతో ఇంద్రజిత్తు శిరస్సును ఖండించాడు.",
            "book_page_end": 29,
            "story_id": "2008_10_09",
            "raw_genre_backup": "పురాణ గాథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 30,
            "pdf_page_start": 32,
            "pdf_page_end": 32,
            "author": "చందమామ బృందం",
            "genre": "చరిత్ర",
            "moral": "చందమామ బృందం",
            "keywords": [
                "అన్నమయ్య",
                "విగ్రహావిష్కరణ",
                "చిదంబరం",
                "బషీరీబాయి",
                "ఆలయం"
            ],
            "characters": [
                "అన్నమాచార్యులు",
                "ఎం. బషీరీబాయి",
                "మహమ్మద్ జిన్నా"
            ],
            "locations": [
                "తాళ్ళపాక",
                "చిదంబరం",
                "కిళ్ళయ్ గ్రామం",
                "తిరుపతి",
                "ఆంధ్రరాష్ట్రం"
            ],
            "content": "అన్నమయ్య విగ్రహావిష్కరణ\nపదకవితా పితామహుడు అన్నమాచార్యుల 600వ జన్మదినాన్ని పురస్కరించుకుని ఆయన జన్మస్థలమైన తాళ్ళపాకలో 108 అడుగుల ఎత్తయిన అన్నమయ్య విగ్రహం ఇటీవల ఆవిష్కరించ బడింది. 1408 వసం. లో జన్మించి 9 5 ఏళ్ళు జీవించిన అన్నమయ్య ఏడుకొండల తిరుపతి వేంకటేశ్వర స్వామి మీద 32,000 లకు పైగా సుమధుర భక్తి కీర్తనలు రచించాడు. ఆయన కీర్తనలు ఆంధ్ర సాహిత్యాన్ని పరిపుష్ఠం చేశాయి. విగ్రహావిష్కరణ సందర్భంగా అసంఖ్యాక భక్తజన సందోహంతోపాటు వెయ్యి మందికిపైగా కళాకారులు 'నగర సంకీర్తన యాత్ర'లో పాల్గొన్నారు.\nఇదీ మనదేశంలోనే\nతమిళనాడు చిదంబరం సమీపంలోని కిళ్ళయ్ గ్రామానికి చెందిన ఎం. బషీరీబాయి పదేళ్ళ క్రితం ఒక కల కన్నది. ఆ కలలో ఒక దివ్యస్త్రీ కనిపించి, “నువ్వు, నీ భర్త మహమ్మద్ జిన్నా శ్రీమారి యమ్మకు ఒక ఆలయం నిర్మించండి,\" అని ఆదేశించిందట!\nఆమె జ్యోతిష్కులను, పండితులను సంప్రదించింది. దివ్య సందేశాన్ని నెరవేర్చమని వాళ్ళు సలహా ఇవ్వడంతో ఆ దంప తులు గుడి నిర్మాణానికి పూనుకున్నారు. పంచలోహాలతో ఐదడుగుల అమ్మవారి విగ్రహాన్ని తయారు చేసి ప్రతిష్ఠించారు. కుంభాభిషేకం తరవాత నిత్యపూజలు ప్రారంభమయ్యాయి. బషీరీబాయి (48) ఆచారసంప్రదాయాలను ఎరిగిన పూజా రులనుంచి పూజావిధానాలను నేర్చుకుని పూజలు నిర్వర్తించ డానికి ఆమె భర్త జిన్నా అనుమతించాడు.",
            "book_page_end": 30,
            "story_id": "2008_10_10",
            "raw_genre_backup": "చరిత్ర",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 10,
        "author_counts": {
            "విశ్వం": 1,
            "చందమామ బృందం": 7,
            "ప్రచురణకర్త": 1,
            "గుండ్రాతి సుబ్రహ్మణ్యంగౌడు": 1
        },
        "genre_counts": {
            "వ్యాసం": 1,
            "పఠకుల అభిప్రాయాలు": 1,
            "ప్రచురణకర్త ప్రకటన": 1,
            "దంత సంరక్షణ": 1,
            "కార్యక్రమ నివేదిక": 1,
            "సాహసం": 1,
            "బేతాళ కథ": 1,
            "వార్తా వ్యాసం": 1,
            "పురాణ గాథ": 1,
            "చరిత్ర": 1
        }
    }
}