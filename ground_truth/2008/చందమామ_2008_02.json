{
    "book_id": "చందమామ_2008_02",
    "stories": [
        {
            "title": "పిల్లలకు ఆదర్శం ఎవరు?",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "పిల్లలను ఆదర్శవంతమైన పౌరులుగా తీర్చిదిద్దడం తల్లిదండ్రుల ప్రధాన బాధ్యత.",
            "keywords": [
                "ఆదర్శం",
                "తల్లిదండ్రులు",
                "హింస",
                "మహాత్మాగాంధీ",
                "సామాజిక బాధ్యత"
            ],
            "characters": [
                "విశ్వం",
                "పిల్లలు",
                "తల్లిదండ్రులు"
            ],
            "locations": [
                "భారతదేశం",
                "హర్యానా",
                "ఉత్తర ప్రదేశ్"
            ],
            "content": "2007 వెళుతూ వెళుతూ పిల్లలకు, తల్లిదండ్రులకు, ఉపాధ్యాయులకు రెండు విషాదకర\nదుర్ఘటనలను మిగిల్చివెళ్ళింది. హర్యానా గుర్గాంవ్ లోని ఒక పాఠశాలలో ఇద్దరు విద్యార్థులు\nసహవిద్యార్థిని కాల్చిచంపారు. ఆ విషాదం నుంచి బయటపడక ముందే ఉత్తర ప్రదేశ్\nఫిరోజాబాద్లో లో గుర్తు తెలియని కొందరు వ్యక్తులు ఒక పాఠశాల ప్రధానోపాధ్యాయుణ్ణి కాల్చి\nచంపారు. దోషులను కఠినంగా శిక్షించాలని పిల్లలు పోరాటానికి దిగితే, పోలీసులు వారిపై\nలాఠీచార్జ్ చేశారు. ఇది మరీ ఘోరం!\n\nపైరెండు సంఘటనలూ-విద్యార్థులలో రోజు రోజుకూ పెరిగిపోతూన్న తమ మాటను\nనెగ్గించుకోవడానికి హింసకైనా ఒడిగట్టవచ్చన్న విపరీత మనస్తత్వాన్ని చాటుతున్నాయి.\n\nబుద్ధుడు అహింసను బోధించిన పుణ్యభూమి మనది. నిన్న గాక మొన్న అహింసా\nమార్గంలో, సత్యాగ్రహంతో స్వాతంత్ర్యాన్ని సాధించి పెట్టిన మహాత్మాగాంధీ పుట్టినదేశం మనది.\nపైగా, మహాత్మాగాంధీని జాతిపితగా మనం గౌరవిస్తున్నాం.\n\nయువతరం ఒక వైపు వివిధ రంగాలలో ముందుకు దూసుకుపోతోంది. మరోవైపు\nఅక్కడక్కడ, అప్పుడప్పుడు ఇలాంటి అపస్వరాలు వినిపిస్తున్నాయి. వీటన్నిటికీ కారణం\nఏమిటి? ఎవరు కారకులు? ఆర్థిక అసమానతలు, సామాజిక పరిస్థితులు, రాజకీయ\nరాద్ధాంతాలు, టీవీలు, సినిమాలు వంటి మాధ్యమాల విపరీత పోకడలు ఇలా కారణాలు\nఅసంఖ్యాకాలు. అయితే, ఇవన్నీ ఎలా ఉన్నప్పటికీ పిల్లలు మొదట తమకు ఆదర్శంగా\nతీసుకునేది తల్లిదండ్రులను. కాబట్టి తల్లిదండ్రులైన మనం ఆదర్శవంతంగా నడుచుకుందాం.\nపిల్లలను ఆదర్శవంతమైన పౌరులుగా తీర్చిదిద్దడం మన ప్రధాన బాధ్యతగా గుర్తిద్దాం!\n\nసంపాదకుడు : విశ్వం",
            "book_page_end": 5,
            "పెరట్లో ఉన్న\nనీళ్ళ బావి చుట్టూ వున్న గోడ దెబ్బతిన్నది.\nపాతగోడ పడగొట్టి కొత్త గోడ కట్టు,' అన్నాడు\nగురవయ్య. దానికి రెండు రోజులు పడు\nతుంది. నేను ఊరెళ్ళి మళ్ళీ వస్తాననీ, మొదట\nచేసిన పనికి కూలీ కింద మాట్లాడుకున్న మూట\nబియ్యం ఇవ్వమనీ అడిగాను. అందుకు\nగురవయ్య ఒప్పుకోలేదు. దాంతో నాకు కోపం\nవచ్చి దుకాణంలో వున్న బియ్యం మూట\nఎత్తుకుని పోతూంటే గురవయ్య, 'దొంగ,\n'దొంగ' అని కేకలు పెట్టాడు. ఈ నలుగురూ\nవచ్చి నన్ను పట్టుకుని కొడుతూంటే కొత్వాలు\nగారు చూసి విడిపించారు,": null,
            "story_id": "2008_02_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "మూడు కలలు",
            "book_page_start": 7,
            "pdf_page_start": 7,
            "pdf_page_end": 10,
            "author": "ఎన్. శివనాగేశ్వరరావు",
            "genre": "నీతి కథ",
            "moral": "విపత్కర పరిస్థితుల్లో తెలివైన సలహాలను పాటించడం, సమస్యలను ముందుగా పసిగట్టి నివారించడం శ్రేయస్కరం.",
            "keywords": [
                "స్వప్న విశ్లేషణ",
                "రాజధర్మం",
                "యుద్ధం",
                "తెలివైన సలహాదారు",
                "దౌత్యం"
            ],
            "characters": [
                "మణికర్ణుడు (గోకర్ణిక రాజు)",
                "జడధారి (సన్యాసి)",
                "వివేకవర్థనుడు (మంత్రి)",
                "శివుడు (యువకుడు/సలహాదారు)",
                "మణిమేఖల (యువరాణి)",
                "విక్రమసేనుడు (సింహపురి రాజు)",
                "త్రివిక్రముడు (విక్రమసేనుడి కుమారుడు)",
                "భైరవుడు (బందిపోట్ల నాయకుడు)"
            ],
            "locations": [
                "గోకర్ణిక రాజ్యం",
                "సింహపురి"
            ],
            "content": "ధర్మనిరతుడైన గోకర్ణికరాజు మణికర్ణుడికి\nయోగిపుంగవులన్నా, సాధు సన్యాసులన్నా\nఅమిత గౌరవం. ఆయన తరచూ మహనీయు\nలైన యోగులను దర్శించి వారి ఆశీర్వాదం\nపొందేవాడు. రాజధానికి వచ్చే సాధు సన్యాసు\nలను సాదరంగా ఆహ్వానించి భక్తి శ్రద్ధలతో\nఅతిథి సత్కారాలు చేసేవాడు.\n\nఒకసారి జడధారి అనే సన్యాసి రాజభవనా\nనికి విచ్చేశాడు. యథా ప్రకారం రాజు ఆయ\nనకు అతిథిసత్కారాలు అందించి, సాష్టాంగ\nదండ ప్రమాణం చేశాడు. రాజు వినయ\nవిధేయతలకు, ధర్మబుద్ధికి పరమానందం\nచెందిన జడధారి, ఎన్నో ఆధ్యాత్మిక విషయాలు\nబోధించి, బయలుదేరే ముందు, “మహా\nరాజా! నీతో ఒక ముఖ్య విషయం చెప్పాలి.\nనువ్వు ఈ రోజు నుంచి మూడు రాత్రులు\nవరుసగా మూడు దుస్వప్నాలు కాంచబోతు\nన్నావు. అప్రమత్తతతో వ్యవహరించు. లేకుంటే\nప్రమాదం బారిన పడగలవు,” అని హెచ్చ\nరించి వెళ్ళాడు.\n\nఅది విన్న రాజు ఎంతగానో కలవరపడ్డాడు.\nవెంటనే మంత్రులను సమావేశ పరచి,\nవిషయం వివరించాడు. అప్పుడు వివేకవర్థను\nడనే వృద్ధ మంత్రి, “జడధారి మీకు రాత్రి\nసమయంలోనే దుస్వప్నాలు రాగలవని హెచ్చ\nరించాడు గనక, మీరు పగటి పూట నిద్రించి\nమూడు రాత్రులూ మెలకువగాగడపండి.\nఅప్పుడు స్వప్నాలూ రావు. ప్రమాదాలు సంభ\nవించే అవకాశమూ ఉండదు,\" అని సలహా\nఇచ్చాడు.\n\nరాజుకు ఆ సలహా నచ్చింది. ఆయనకు\nసంగీతం, చదరంగం, ఆధ్యాత్మిక విషయాల\nపట్ల ఆసక్తిమెండు. అందువల్ల రాత్రి సమ\nయంలో వాటితో కాలక్షేపం చేస్తే నిద్రరాదని\n\nభావించాడు. తక్కిన మంత్రులు కూడా అదే\nమంచిదని ఆభిప్రాయపడ్డారు.\n\nఆనాటి రాత్రి చదరంగం ఆడుతూ గడ\nపాలని రాజు నిర్ణయించాడు. చదరంగం\nఆటలో దిట్టలైనవారిని పిలిపించాడు. తెల్ల\nవార్లూ చదరంగం ఆడుతూ గడిపాడు. అయితే,\nతెలతెలవారుతూండగా మహారాజు చిన్న\nకునుకు తీశాడు.\n\nఆ చిన్నపాటి కునుకులో మహారాజుకు\nఒక కల వచ్చింది. ఆయన ఒక అరణ్యంలో\nఉన్నాడు. ఒక త్రాచుపాము రాజును చూసి\nబుసలు కొడుతూ పైకి ఉరికింది. ఆయనకు\nఒళ్ళంతా చెమటలు పట్టాయి. అంతలో\nమెలకువ వచ్చింది.\n\nరెండో రోజు రాత్రి రాజు సంగీతం వింటూ\nమెలకువతో ఉండాలనుకున్నాడు. కాని మధుర\n\nమైన సంగీతం వింటూ ఉండగా ఆయన కొద్ది\nక్షణాలు కళ్ళుమూసుకున్నాడు. ఆకాశం\nనుంచి ఒక పెద్ద పిడుగు తనకేసి రావడం\nచూసి, దాని నుంచి తప్పించుకోవడానికి\nఅటూ ఇటూ పరిగెత్తసాగాడు. అయినా,\nకలలో పిడుగు ఆయన్ను వెంటాడుతూనే\nఉన్నది. అంతలో రాజుకు మెలకువ వచ్చింది.\n\nమూడో రోజు రాత్రి ధార్మిక, ఆధ్యాత్మిక\nవిషయాలు చర్చిస్తూండగా మరలా కునుకు\nపట్టింది. ఈసారి స్వప్నంలో భయంకరమైన\nసింహం ఒకటి రాజు మీదికి ఉరికింది. ఆయన\nఒక మడుగులో దూకాడు. మడుగులో నీరు\nరుధిరవర్ణంలో ఉంది. అంతలో యువరాణి\nమణిమేఖల అక్కడ కనిపించి, తండ్రిని\nనెత్తురు మడుగు నుంచి పైకిలాగింది. అంతలో\nరాజుకు మెలకువ వచ్చింది.\n\nతెల్లవారగానే, రాజు మంత్రులను సమావేశ\nపరచి తన కలల గురించి వివరించాడు.\nమంత్రులు వెనువెంటనే పాముకాటుకు\nమంత్రం వేసేవారిని పిలిపించారు. మహారాజు\nగారిని వేటకుగాని, బయటకు గాని వెళ్ళ\nవద్దని సలహా ఇచ్చారు. అంతఃపురంలో అంద\nరినీ అప్రమత్తులు చేశారు. అయినా మహా\nరాజు కలవరం తగ్గలేదు.\n\nఆ సమయంలో శివుడనే యువకుడు\nమహారాజును దర్శించి, \"రాజా! నేను చాలా\nతెలివిగలవాణ్ణి. కాని నా తెలివితేటలను\nఎవరూ గుర్తించడంలేదు. మీరైనా నా తెలివి\nతేటలను గుర్తించండి. లేకుంటే హిమాలయా\nలకు వెళ్ళిపోతాను,\" అన్నాడు.\n\nఆ మాటలు విన్న మహారాజుకు వాడు\nమతి చలించినవాడేమో నన్న అనుమానం\nకలిగింది. అయినా, ఎవరికి ఎలాంటి శక్తి\nఉంటుందో ఏమోనని భావించి, జడధారి\nతనను స్వప్నాల గురించి హెచ్చరించడం;\nఆయన చెప్పినట్టే తనకు వరసగా వచ్చిన\nమూడు కలల గురించి అతనికి వివరించాడు.\n\nఅంతా విన్న శివుడు కొద్ది క్షణాలు ఆలో\nచించి, “మహారాజా, యోగులు, సన్యాసులు\nదైవాంశసంభూతులు. వారి నోటి మాట వృథా\nకాదు. మిమ్మల్ని కలవర పరుస్తూన్న మూడు\nకలలను విశ్లేషించి, ఫలితం చెప్పగలను.\nమొదటి రెండు కలల గురించి వివరిస్తాను.\nఅందులో వాస్తవం ఉందని తెలిస్తే, మూడవ\nకలకు వివరణ ఇస్తాను,” అన్నాడు.\n\n“అలాగే, చెప్పుమరి. ఆలస్యం దేనికి?”\nఅన్నాడు రాజు ఆదుర్దాగా.\n\nశివుడు కొంతసేపు మౌనంగా ఊరుకుని,\n“మహారాజా! మీకు మొదటి కలలో కనిపిం\nచిన అరణ్యం జనారణ్యం. త్రాచు పాము\nపగకు సంకేతం. మీ మీద పగబట్టిన వ్యక్తి\nఎవరో మీకు అపాయం తలపెట్టాడన్నదే ఆ\nకల అంతరార్థం! ఇక పిడుగు అనేది హఠ\nత్తుగా పడేది. అంటే, ఊహించని ఘటన\nఏదో జరగబోతున్నది. పిడుగు మిమ్మల్ని\nవెంటాడిందంటే జరగబోయే దుర్ఘటన మీకు\nగురిపెట్టబడివుందని అర్థం,” అన్నాడు.\n\nరాజుకు శివుడి తెలివితేటల మీద నమ్మకం\nకుదిరింది. శివుడు ఉండడానికి విడిది ఏర్పాటు\nచేశాడు. తీవ్రంగా ఆలోచించిన రాజుకు ఒక\n\nవిషయం స్ఫురించింది. ఇటీవల రాజ్యంలో\nబందిపోట్ల బెడద ఎక్కువయితే, దానిని\nఅరికట్టడానికి రాజు ప్రయత్నించాడు. బంది\nపోట్ల నాయకుడు భైరవుడు తనకు అపాయం\nతలపెట్టి ఉండవచ్చని భావించిన రాజు,\nసైనికులతో అష్టదిగ్బంధనం చేయించి, నాయ\nకుడు భైరవుడితో సహా బందిపోట్లందరినీ\nబంధించాడు. విచారణలో భైరవుడు విష\nనాగును రాజు శయనమందిరంలోకి పంపి\nరాజును చంపడానికి కుట్ర పన్నినట్టు ఒప్పు\nకున్నాడు.\n\nఆ విధంగా తాను కన్న మొదటి కలకు\nశివుడి విశ్లేషణ సరైనదని గ్రహించి ఎంతగానో\nసంతోషించిన రాజు, రెండవ కల వివరణను\nపరీక్షించడానికి గూఢచారులను అన్ని దిశలకూ\nపంపాడు.\n\nరెండు రోజుల తరవాత, ఒక గూఢచారి వచ్చి,\n“సింహపురి రాజు విక్రమసేనుడు మన\nరాజ్యం మీదికి దండెత్తడానికి ఆయత్తమవుతు\nన్నాడు,” అని చెప్పాడు.\n\nశివుడి తెలివితేటలకు అబ్బురపడిన రాజు,\nఅతన్ని పిలిచి సంగతి చెప్పి, \"అన్ని విధాలా\nనాకన్నా బలవంతుడైన విక్రమసేనుణ్ణి ఎదుర్కో\nవడం ఎలా?” అన్నాడు విచారంతో.\n\n“దానికి మీరు కన్న మూడో కలలో పరి\nష్కారం సూచించబడింది, మహారాజా,\"\nఅన్నాడు శివుడు.\n\n“ఎలా?” అని అడిగాడు రాజు.\n\n\"మహారాజా! మీ కలలో కనిపించిన\nసింహం, సింహపురిరాజు విక్రమసేనుడు.\nమీరు నెత్తురు మడుగులో పడడం యుద్ధంలో\nజరగనున్న రక్తపాతానికి సంకేతం. మిమ్మల్ని\nమడుగులో నుంచి బయటకులాగిన యువ\nరాణిగారే మిమ్మల్ని ఈ ఆపదనుంచి గట్టెక్కిం\nచగలరు,” అన్నాడు శివుడు.\n\n“అదెలా?” అని అడిగాడు రాజు.\n\n“సింహపురి రాజుకు యుక్తవయస్కుడైన\nకుమారుడు ఉన్నాడు కదా? ఆయనతో మన\n\nయువరాణి వివాహం జరిపిస్తే, యుద్ధ ప్రసక్తే\nఉండదు!\" అన్నాడు శివుడు.\n\nఅందులోని వాస్తవాన్ని గ్రహించిన మణి\nకర్ణుడు ఒక మంచి రోజు చూసి కుమార్తె\nచిత్రపటాన్ని విక్రమసేనుడికి పంపి, “మీకు\nసమ్మతమైతే నా కుమార్తెను మీ కోడలిగా\nస్వీకరించండి,” అని పురోహితుడి ద్వారా\nకబురు పంపాడు.\n\nమణిమేఖల అద్భుత సౌందర్యానికి ముగ్ధు\nడైన సింహపురి యువరాజు త్రివిక్రముడు\nఆమెను వివాహ మాడడానికి సంతోషంగా\nసమ్మతించాడు. దాంతో విక్రమసేనుడు\nగోకర్ణిక మీద యుద్ధ ప్రయత్నాలు విరమించి\nకుమారుడి పెళ్ళి ఏర్పాట్లకు శ్రీకారం చుట్టాడు.\nత్వరలో వారి వివాహం అత్యంతవైభవంగా\nజరిగిపోయింది.\n\nరాజు విక్రమసేనుడు, తనకు వచ్చిన\nమూడు కలలను చక్కగా విశ్లేషించి, తగిన\nసూచనలిచ్చి తన రాజ్యాన్ని పెను ప్రమాదాల\nనుంచి కాపాడిన శివుణ్ణి ఘనంగా సత్కరించి,\nతన ఆంతరంగిక సలహాదారుగా నియమిం\nచాడు.",
            "book_page_end": 10,
            "పెరట్లో ఉన్న\nనీళ్ళ బావి చుట్టూ వున్న గోడ దెబ్బతిన్నది.\nపాతగోడ పడగొట్టి కొత్త గోడ కట్టు,' అన్నాడు\nగురవయ్య. దానికి రెండు రోజులు పడు\nతుంది. నేను ఊరెళ్ళి మళ్ళీ వస్తాననీ, మొదట\nచేసిన పనికి కూలీ కింద మాట్లాడుకున్న మూట\nబియ్యం ఇవ్వమనీ అడిగాను. అందుకు\nగురవయ్య ఒప్పుకోలేదు. దాంతో నాకు కోపం\nవచ్చి దుకాణంలో వున్న బియ్యం మూట\nఎత్తుకుని పోతూంటే గురవయ్య, 'దొంగ,\n'దొంగ' అని కేకలు పెట్టాడు. ఈ నలుగురూ\nవచ్చి నన్ను పట్టుకుని కొడుతూంటే కొత్వాలు\nగారు చూసి విడిపించారు,": null,
            "story_id": "2008_02_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "నేరము – శిక్ష",
            "book_page_start": 11,
            "pdf_page_start": 11,
            "pdf_page_end": 12,
            "author": "వాణిశ్రీ",
            "genre": "నీతి కథ",
            "moral": "చట్టాన్ని ఎవరూ తమ చేతుల్లోకి తీసుకోకూడదు. న్యాయం కోసం అధికారిక మార్గాలను అనుసరించాలి.",
            "keywords": [
                "న్యాయం",
                "శిక్ష",
                "దొంగతనం",
                "కూలీ",
                "రక్షకభటులు"
            ],
            "characters": [
                "సంగమేశ్వరుడు (కొత్వాలు)",
                "వీరయ్య",
                "గురవయ్య (దుకాణం యజమాని)",
                "న్యాయాధికారి"
            ],
            "locations": [
                "నగర వీధి",
                "ఠాణా",
                "న్యాయాధికారి దర్బారు"
            ],
            "content": "కొత్వాలు సంగమేశ్వరుడు ఒకనాడు సాయం\nకాలం గుర్రం మీద నగర వీధిలో వెళుతూ,\nనలుగురు కలిసి ఒక యువకుణ్ణి కొట్టడం\nగమనించి, “ఎందుకు అతణ్ణి కొడుతు\nన్నారు?” అని అడిగాడు.\n\n“వీడు గురవయ్యదుకాణంలో బియ్యం\nమూట దొంగిలించాడు. అందుకే కొడు\nతున్నాం,” అన్నాడు ఆ నలుగురిలో ఒకడు\n\n“వాడు దొంగతనం చేస్తే కొట్టడానికి మీరే\nవ్వరు?” అని అడిగాడు కొత్వాలు కోపంగా.\n\n“దొంగతనం నేరం కదా? అందుకే కొట్టాం,”\nఅన్నారు వాళ్ళు కాస్త బెరుగ్గా.\n\n“నేరం చేసినవాణ్ణి రక్షకభటులకు అప్ప\nగించాలి. విచారణ జరగాలి. నేరం రుజువైతే\nశిక్షపడుతుంది. అంతేగాని, న్యాయాధికారి\nచేయవలసిన పనిని మీరెలా చేస్తారు?\"\nఅంటూ కొత్వాలు రక్షకభటులను పిలిచి,\nదొంగతనం ఆరోపించబడిన యువకుడితో\nపాటు, అతణ్ణి కొట్టిన నలుగురినీ ఠాణాకు\nతరలించాడు.\n\nమరునాడు వాళ్ళందరినీ న్యాయాధికారి\nముందు హాజరు పరిచాడు కొత్వాలు.\n\n“నీ పేరేమిటి?” అని ఆ యువకుణ్ణి\nప్రశ్నించాడు న్యాయాధికారి.\n\n'వీరయ్య,” అన్నాడు యువకుడు.\n\n“నువ్వు గురవయ్య దుకాణంలో బియ్యం\nమూట దొంగిలించావని ఆరోపిస్తున్నారు,\nనిజమేనా?\" అని అడిగాడు న్యాయాధికారి.",
            "book_page_end": 12,
            "పెరట్లో ఉన్న\nనీళ్ళ బావి చుట్టూ వున్న గోడ దెబ్బతిన్నది.\nపాతగోడ పడగొట్టి కొత్త గోడ కట్టు,' అన్నాడు\nగురవయ్య. దానికి రెండు రోజులు పడు\nతుంది. నేను ఊరెళ్ళి మళ్ళీ వస్తాననీ, మొదట\nచేసిన పనికి కూలీ కింద మాట్లాడుకున్న మూట\nబియ్యం ఇవ్వమనీ అడిగాను. అందుకు\nగురవయ్య ఒప్పుకోలేదు. దాంతో నాకు కోపం\nవచ్చి దుకాణంలో వున్న బియ్యం మూట\nఎత్తుకుని పోతూంటే గురవయ్య, 'దొంగ,\n'దొంగ' అని కేకలు పెట్టాడు. ఈ నలుగురూ\nవచ్చి నన్ను పట్టుకుని కొడుతూంటే కొత్వాలు\nగారు చూసి విడిపించారు,": "ని వీరయ్య\nజరిగినదంతా వివరంగా చెప్పాడు.\n\n“గురవయ్యా, వీరయ్య చెప్పినది నిజ\nమేనా?” అని అడిగాడు న్యాయాధికారి.\n\n“నా దుకాణం నుంచి వీరయ్య దౌర్జ\nన్యంతో బియ్యం మూటను దొంగిలించడం\nనిజం!” అన్నాడు గురవయ్య ఆవేశంగా.\n\n“మరి, వాడు వారం రోజులు చేసిన పనికి\nమాట్లాడుకున్న కూలీ ఇవ్వక పోవడం నీ\nతప్పుకాదా?” అని అడిగాడు న్యాయాధికారి.\n\n“ఇవ్వనని నేను చెప్పలేదు. పని పూర్తిచేస్తే\nఇస్తానన్నాను, అంతే,” అన్నాడు గురవయ్య.\n\n“మొదట మాట్లాడుకున్న పనిచేశాక\nకూడా ఇస్తానన్న బియ్యంమూట ఇవ్వకుండా\nఅదనపు పని పురమాయించడం నీది నేరమే.\nఅందుకు పది వరహాలు జరిమానా విధిస్తు\nన్నాను,” అన్న న్యాయాధికారి, వీరయ్య కేసి\nతిరిగి, “గురవయ్య ఇస్తానన్న కూలీ ఇవ్వక\nపోతే అధికారులకు చెప్పుకోవాలే తప్ప, దౌర్జ\nన్యంతో బియ్యం మూటను ఎత్తుకెళ్ళడం నీ\nనేరం. అందుకు శిక్షగా నువ్వు ఊరెళ్ళి తిరిగి\nవచ్చి, ఆ బావిగోడ కట్టి పూర్తి చేయాలి.\nఅప్పుడు మూట బియ్యం, గురవయ్య చెల్లించే\nపదివరహాలు నువ్వు తీసుకోవచ్చు,” అన్నాడు.\n\nవీరయ్య సరేనన్నట్టు తలాడించాడు. ఆ\nతరవాత న్యాయాధికారి, “గురవయ్య దొంగ\nఅని అరవగానే నిజానిజాలు తెలుసుకో\nకుండా వీరయ్యను కొట్టినందుకు ఈ నలుగు\nరికీ వారం రోజులు కారాగార శిక్షవిధిస్తున్నాను.\nఇలా ఎవరికి వారు తొందరపడి చట్టాన్ని తమ\nచేతుల్లోకి తీసుకుంటే మళ్ళీ నేరాలు పెరిగి\nపోయి, న్యాయవ్యవస్థ అస్తవ్యస్తమై పోయే\nఅపాయం ఉంది. దాన్ని మొదటే అరికట్టాలి,'\nఅన్నాడు.\n\nన్యాయాధికారి తీర్పు విని అందరూ\nచప్పట్లు కొట్టారు.",
            "story_id": "2008_02_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సాహసం",
            "moral": "అత్యంత ప్రమాదంలో ఉన్నప్పుడు కూడా తెలివిగా, సమయస్ఫూర్తితో వ్యవహరించడం విజయానికి మార్గం.",
            "keywords": [
                "రాకాసి లోయ",
                "కేశవుడు",
                "పులుగురాయుడు",
                "బ్రహ్మదండి",
                "సాహసం",
                "ద్రోహం"
            ],
            "characters": [
                "కేశవుడు",
                "జయమల్లు",
                "కోయ గోమాంగ్",
                "జిత",
                "శక్తివర్మ",
                "పులుగురాయుడు",
                "బ్రహ్మదండి (మాంత్రికుడు)",
                "స్థూలకాయుడు",
                "బిడాలీ",
                "శ్వానకర్ణి",
                "రెక్కల మనుషులు"
            ],
            "locations": [
                "రాకాసి లోయ",
                "గుడారాలు",
                "మొసళ్ళ మడుగు"
            ],
            "content": "[పులుగురాయుడి రెక్కలమనుషులకు కేశవుడూ, అతడి అనుచరులూ దొరికిపోయారు. కాని,\nఆ రాత్రి కేశవుడూ వాళ్ళు వున్న గుడారంలోకి, బిడాలి శ్వానకర్ణి ముఠాల అడవి మనుషులిద్దరు ప్రవేశిం\nచారు. గుడారం ముందు కావలి వున్న జిత, శక్తివర్మలు లోపలికి అనుమతించిన్పపటికీ వెంటనే\nఅనుమానించి వాళ్ళను గుర్తించి కత్తులు దూసి, \"ఆగండి!\" అంటూ మీదికి వెళ్ళారు. - తరవాత]\n\nశక్తివర్మ కత్తి దూసి ముందుకు వెళ్ళటం\nచూస్తూనే జితవర్మ కూడా కత్తి తీసుకుని అడవి\nమనుషుల దారిని అడ్డగించాడు. కాని, అడవి\nమనుషులద్దరూ వాళ్ళను తమ చేతులతోనే\nపక్కకు నెట్టుతూ, “పెద్దగా గోల చేయకండి.\nపులుగురాయుడు ఈ ముగ్గురు దుర్మార్గుల్నీ\nరహస్యంగా తన వద్దకు తీసుకు రమ్మన్నాడు.\nఈ సంగతి పక్క గుడారంలో వున్న బ్రహ్మదండి\nమాంత్రికుడికీ, స్థూలకాయుడికీ తెలియ\nకూడదు,” అన్నారు.\n\nఆ మాటలతో జిత, శక్తివర్మలు ముఖ\nముఖాలు చూసుకున్నారు. వాళ్ళిద్దరికీ\nఅడవిమనుషుల ప్రవర్తన ఆశ్చర్యం కలిగిం\nచింది. శక్తివర్మ కత్తి వరలో పెట్టబోయిన వాడల్లా\nఆగి, చిన్న గొంతుతో, “పులుగురాయుడు\nఈ ముగ్గురు హంతకుల్నీ తన దగ్గిరికి తీసుకు\nరమ్మని మిమ్మల్ని పంపితే, తీసుకుపొండి,\nమా అభ్యంతరం ఏమీలేదు. కాని, మీ ముఖ\nకవళికలు చూస్తూంటే, మీరు రెక్కల మను\nషుల జాతి వాళ్ళలా లేరే?” అన్నాడు.\n\nశక్తివర్మ ఇలా అనగానే అడవి మనుషుల్లో\nఒకడు నవ్వి, “అదా మీ అనుమానం. ఒక\nపని కలిగి, మేం కావాలనే అడవిమనుషుల\nతలలు తగిలించుకున్నాం. ఛీ, దారి తొల\nగండి! మీ ఇద్దరూ పరమ శుంఠల్లా వున్నారు,\"\nఅన్నాడు ముందుకు పోబోతూ.\n\nజితవర్మ తోక తొక్కిన పాములా ఎగిరిపడి,\nకత్తితో అడవిమనిషి మీదికి దూకబోయాడు.\nఅంతలో కేశవుడు అతడి కాళ్ళు రెండూ\nపట్టుకుని వెనక్కు గుంజటంతో ముందుకు\nబోర్లా పడిపోయాడు. మరు క్షణంలో కోయ\nగోమాంగ్, శక్తివర్మను పట్టుకుని ముందుకు\nపడదోశాడు.\n\nజయమల్లు ఒక తాడుతో వాళ్ళిద్దర్నీ\nసమీపించి, “కిక్కురుమన్నారో, మీ ఇద్దరి\nప్రాణాలూ నిలువునా తీసేస్తాం. చచ్చినట్టు\nపడివుండండి,\" అంటూ హెచ్చరించి, తాడుతో\n\nఇద్దరి చేతులూ కాళ్ళూ కలియ కట్టాడు.\nఅంతలో పక్కన వున్న గుడారం నుంచి బ్రహ్మ\nదండి మాంత్రికుడి గొంతు వినబడింది.\n\n“ఇక్కడ జరిగిన గొడవేదో బ్రహ్మదండి\nపసికట్టినట్టుంది. ఇక మనం పారిపోవటమే\nక్షేమం,” అంటూ జయమల్లు హడావుడిగా\nగుడారంలో కనిపించిన ఆయుధాలు తీసు\nకున్నాడు.\n\nఆ సరికి బ్రహ్మదండీ, స్థూలకాయుడూ\nకూడా పెద్దగా గావుకేకలు ప్రారంభించారు:\n“ఆ దుర్మార్గులు ముగ్గురూ జిత, శక్తివర్మలను\nచంపి పారిపోచూస్తున్నారు. ఓ పులుగు\nరాయా! రండి, గుడారాన్ని తక్షణమే చుట్టు\nముట్టండి.”\n\nఆ కేకలు వింటూనే జయమల్లు గుడారం\nద్వారం దగ్గిర ఆగి, అడవిమనుషులను, “మీ\nఇద్దరూ లోపలికి రావటం చూస్తూనే మీ\nరెవరైందీ పోల్చుకున్నాం. లోగడ మిమ్మల్ని\nబిడాలి, శ్వానకర్ణి వెంట చూశాం. మీ ముఠాల\nవాళ్ళు పెద్ద బలగంతో ఇక్కడికి దాడి వస్తు\nన్నారా?” అని అడిగాడు.\n\n“అలాంటిదేమీ లేదు. మీరెలా వున్నారో\nచూసి రమ్మని మా నాయకులు మమ్మల్ని\nపంపారు,” అన్నాడొక అడవిమనిషి.\n\nకేశవుడు గుడారం నుంచి బయటికి వెళ్ళి,\nబ్రహ్మదండి మాంత్రికుడున్న చోటు కేసి\nఓమారు చూసి, జయమల్లుతో ఏదో చెప్ప\nబోయేంతలో, స్థూలకాయుడు కొరడా ఝళి\nపిస్తూ అటుకేసి రాసాగాడు. అది గమనిస్తూనే\nకోయగోమాంగ్ కత్తి దూసి అతడి మీదికి\nఉరకబోయేసరికి, వాడు పెద్దగా బొబ్బలు\n\nపెడుతూ వెనుదిరిగి, “ఆ క్రూరులు ముగ్గు\nరికి తోడుగా మరిద్దరు రెక్కల మనుషులు\nచేరారు. స్వామి ద్రోహం, పులుగురాయా,\nస్వామి ద్రోహం!\" అంటూ పరిగెత్తాడు.\n\nజయమల్లు చుట్టూ ఓమారు కలయ\nచూశాడు. ప్రతి గుడారం ముందూ రెక్కల\nమనుషులు గుంపులుగా చేరుకున్నారు.\nకొందరు, “మోసం, స్వామి ద్రోహం!” అంటూ\nఅటూ ఇటూ పరిగెత్తుతూ, ఎదురైన వాళ్ళకు\nఏమో చెపుతున్నారు.\n\n“కేశవా, గోమాంగ్! మనం పారిపోయేం\nదుకు ఒకే ఒక ఉపాయం నాకు తోస్తున్నది.\nఈ సరికే మన శత్రువులందరికీ, మనం\nగుడారంలో నుంచి తప్పించుకు బయటపడి\nనట్టు తెలిసిపోయింది. వాళ్ళు క్షణాల మీద\nమనను పట్టుకునేందుకు ఇక్కడికి వస్తారు.\nమనం ఎక్కడ వున్నదీ, ఎటు పోరిపోతున్నదీ\nవాళ్ళకు తెలియకుండా తికమక పెట్టేందుకు\nఆ వెలుగుతున్న కాగడాలు తీసుకుని,\nసాధ్యమైనన్ని గుడారాలకు నిప్పు పెడదాం. ఆ\nమంటల వల్ల బయలుదేరే గందరగోళంలో\nమనం తప్పించుకుని పారిపోవచ్చు,” అన్నాడు\nజయమల్లు.\n\nజయమల్లు మాట ముగించే లోపలే\nకేశవుడూ, గోమాంగ్, అడవి మనుషులిద్దరూ\nభగభగమండే కాగడాలు తీసుకుని, “మోసం,\nస్వామి ద్రోహం!” అని అరుస్తూ, పైకీ కిందికీ\nగెంతుతూ అందుబాటులో వున్న గుడారా\nలన్నిటికీ నిప్పు పెట్టారు. క్షణాల మీద అవి\nఅంటుకుని భుగభుగ మంటూ మంటలు\nలెవినై.\n\nబ్రహ్మదండి మాంత్రికుడూ, స్థూల\nకాయుడూ ఆ మంటలు చూస్తూనే ఠారెత్తి\nపోయారు. బ్రహ్మదండి మంత్రదండాన్ని\nపైకెత్తి, “హా కాలభైరవా! నాకు అగ్నిస్నానం\nరాసి పెట్టావా? నీ భక్తుణ్ణి పరీక్షిస్తున్నావా?”\nఅంటూ మంటలను తప్పుకుని పరిగెత్తుతూ,\nస్థూలకాయుడితో, \"వీర కంఠీరవా! నీ\nప్రతాపం చూపటానికి ఇదే అదను. ఆ దుర్మా\nర్గులు ఎటు పారిపోతున్నారో కనిపెట్టి వుండు.\nనేను ఆ పిట్టతల వెధవను నిద్ర లేపుతాను,”\nఅని చెప్పి, పులుగురాయుడు వుండే గుడా\nరాని కేసి దౌడుతీశాడు.\n\nబ్రహ్మదండి హడావిడిగా తన కేసి పరిగెత్తి\nరావటం చూస్తూనే, పులుగు రాయుడు\nపెద్దగా నవ్వి, “ఏం, మాంత్రికా! ఒళ్ళూ పై\nతెలియకుండా డేగలా ఎగిరి వస్తున్నావ్,\nఏమిటీ కథ? ” అని అడిగాడు.\n\n“ఏమిటీ కథ? ఏం, పులుగు ప్రభో!\nమనందరి కేమన్నా మతులు పోయినయ్యా?\nఆ దుర్మార్గులు మన గుడారాలకు నిప్పు పెట్టి\nపారిపోతూంటే, మీరు నవ్వుతూ ఇక్కడ\nకూచున్నారు? పైగా, మీ సహచరుల్లోనే\nకొందరు నీచులు స్వామిద్రోహులై, ఆ దుర్మా\nర్గులతో హాయిగా కలిసిపోయారు,” అన్నాడు\nబ్రహ్మదండి.\n\n\"ఆ స్వామిద్రోహుల్నీ, ఆ పాపాత్ములు\nముగ్గుర్నీ వలవేసి కొంగల్ని పట్టినట్టుగా పట్టి\nతెచ్చేందుకు నా అనుచరుల్ని ఎప్పుడో\nపంపాను. నువ్వేమీ హడావిడి పడక సావధా\nనంగా కూచో. నీ అంగరక్షకులు జిత, శక్తి\nవర్మలెక్కడ? ఆ ఎనుబోతు బానిసల యజ\nమాని ఏమయ్యాడు? వాళ్ళూ ఆ దుర్మా\nర్గులతో కలిసి పారిపోయే ప్రయత్నంలో\nలేరుకదా?” అన్నాడు పులుగురాయుడు.\n\nబ్రహ్మదండి ఆ ప్రశ్నతో గతుక్కుమని,\n“అలాంటిదేమీ జరగదు, పులుగు దొరా!\nవాళ్ళూ నీ అనుచరుల వెంట ఆ ద్రోహుల్ని\nపట్టితెచ్చేందుకు వెళ్ళివుంటారు,” అన్నాడు.\n\nఅంతలో నలుగురైదుగురు రెక్కల మను\nషులు అక్కడికి పరిగెత్తుకుంటూ వచ్చారు.\nవాళ్ళను చూస్తూనే, పులుగురాయుడు, “ఆ\nముగ్గురు దుర్మార్గులూ దొరికారా? స్వామి\nద్రోహం చేసిన దుర్మార్గు లెంతమంది?” అని\nప్రశ్నించాడు.\n\nరెక్కల మనుషుల్లో ఒకడు తమ నాయకు\nడికి వంగి వంగి దణ్ణాలు పెట్టి, “పులుగు\nదొరా! వాళ్ళు మొత్తం అయిదుగురు. వాళ్ళు\nమన వాళ్ళల్లో కొందరిని చంపారు. మన\nచక్రబంధం నుంచి బయటపడి మొసళ్ళ\nమడుగు కేసి పారిపోతున్నారు,” అన్నాడు.\n\n“అలా అయితే మన పని మరీ తేలికైనట్టే.\nవాళ్ళు మొసళ్ళ మడుగును చుట్టి పారి\nపోకుండా దారి అటకాయించండి. మడు\nగులో దిగి పారిపోయే ప్రయత్నం చేశారో,\nఅందర్నీ మడుగులోని మొసళ్ళు భక్షించి\nవేస్తయ్. ఒడ్డున ఆగితే, మనం వేసిన వలలో\nచిక్కుకుంటారు. అదీ, మన ఎత్తుగడ! అర్థ\nమైందా? ఇక వెళ్ళండి,\" అన్నాడు పులుగు\nరాయుడు.\n\n“ఆ కేశవుణ్ణి మాత్రం మొసళ్ళు తిన\nకుండా చూడాలి, పులుగేంద్రా! వాడు చచ్చేం\nదుకు వీలులేదు. రాకాసిలోయలోని ధన\nరాసుల కన్నిటికీ వాడే వారసుడు,” అంటూ\nబ్రహ్మదండి మాంత్రికుడు గోల ప్రారం\nభించాడు.\n\nపులుగురాయుడు ఆ మాట లేవీ వినని\nవాడిలా లేచి నిలబడి, తన అనుచరులతో,\n“పదండి, వాళ్ళు మొసళ్ళ వాత బడ్డారో,\nమనవాళ్ళచేత చిక్కారో చూద్దాం,” అంటూ\nబయలుదేరాడు. బ్రహ్మదండి అతణ్ణి అను\nసరించాడు.\n\nపులుగురాయుడు మొసళ్ళ మడుగు\nప్రాంతం చేరేసరికి, ఆ ప్రదేశమంతా అటూ\nఇటూ పరిగెత్తే వాళ్ళతో, కేకలుపెట్టే వాళ్ళతో\nగొడవగా వున్నది. అతడు తన అనుచరుల్లో\nఇద్దరు ముగ్గుర్ని దగ్గిరకు పిలిచి, “ఏమ\nయింది? వాళ్ళు మన వలనుంచి తప్పుకు\nపారిపోలేదుగదా?” అని ప్రశ్నించాడు.\n\n“లేదు, దొరా! వాళ్ళను ఉచ్చులో బిగిం\nచేందుకు చుట్టూ కమ్ముకుంటూ వచ్చాం.\nవాళ్ళు మరెటు పోయేందుకూ దారిలేక,\nమొసళ్ళ మడుగు అంచున వున్న పొదల్లోకి\nదూరారు. ఇక మనం వాళ్ళను వెతికి, వాటి\n\nమధ్య నుంచి కుందేళ్ళను లాగినట్టు బయి\nటికి లాగటమే మిగిలివుంది,” అన్నాడొకడు.\n\n\"భేష్, మహ బావుంది. ఆ పని కాస్తా\nఅయిందనిపించండి,\" అంటూ పులుగు\nరాయుడు ఎగిరి ఒక చెట్టు మోడు మీద\nనిలబడ్డాడు. అతడి అనుచరులు కాగడాలతో\nపొదలన్నీ వెతుకుతూ ముందుకు కదిలారు.\n\nఅదంతా చూస్తున్న బ్రహ్మదండికి, కేశ\nవుడు దుస్సాహసంతో మొసళ్ళ మడుగులో\nదూకి పారిపోయే ప్రయత్నం చేస్తాడేమో\nఅనిపించింది. ఆ వెంటనే అతడు పెద్దగా\nగొంతెత్తి, “వత్సా, కేశవా! నీకొచ్చిన ప్రాణ\nభయం ఏమీ లేదు. నీ వెంట వున్న ఆ\nద్రోహుల్ని వదిలి, ఇటు వచ్చెయ్యి. దయా\nమయుడైన పులుగురాజేంద్రుడు నిన్ను\nతప్పక క్షమిస్తాడు,\" అని కేకపెట్టాడు.\n\nబ్రహ్మదండి పెట్టిన కేకకు జవాబుగా అన్ని\nవైపుల నుంచీ, “బిడాలికీ జై! శ్వానకర్ణికీ జై!”\n\nఅన్న భీకరమైన నినాదాలు మార్మోగినై. ఆ\nవెంటనే పొడవైన ఈటెలు బయ్ మంటూ\nవచ్చి రెక్కల మనుషులమీద పడసాగినై.\n\nపులుగురాయుడు మోడు మీది నుంచి\nకిందికి దూకుతూ, “ఆ అడవిమనుషులు\nమన చక్రబంధానికి చుట్టూ చక్రబంధం బిగిం\nచారు. లాభంలేదు, పరిగెత్తండి, ఆకాశంలోకి\nగరుడపక్షుల్లా లేవండి,\" అంటూ వెనుదిరిగి\nకాలి బలం కొద్దీ పరిగెత్తసాగాడు. బ్రహ్మదండి\nకూడా అతడి వెనక పరిగెత్తుతూ, “జితా, శక్తీ!\nఎక్కడ?” అని అరవసాగాడు.\n\nరెక్కలమనుషుల గుడారాలు నిప్పంటు\nకుని మండిపోవటం చూసిన బిడాలీ, శ్వాన\nకర్ణీ, ఇదే మంచి తరుణం అనుకుని, తమ\nముఠావాళ్ళతో వచ్చి రెక్కల మనుషుల మీద\nపడ్డారు. మొదట విసిరిన ఈటె దెబ్బలకే\nహడలుకుని రెక్కల మనుషులు పారిపోయే\nప్రయత్నం చేయటంతో వాళ్ళకు ఎక్కడలేని\nధైర్యం కలిగింది. కాని, వాళ్ళకు కేశవుడూ\nఅతడి అనుచరులెక్కడ వున్నదీ తెలియ\nలేదు. ఆ కారణం వల్ల తాము విసిరే ఈటెలు\nఒక వేళ వాళ్ళకు తగిలినా తగలవచ్చన్న\nఅనుమానం శ్వానకర్ణికీ, బిడాలికీ కలిగింది.\n\nఆ వెంటనే వాళ్ళు తమ అనుచరులకు\nఈటెలు విసర వద్దని ఆజ్ఞాపించి, గొంతు\nలెత్తి, “కేశవా, జయమల్లూ! మీ రెక్కడ\nవున్నారు?\" అంటూ కేకలు వేశారు.\n\nబిడాలీ, శ్వానకరీ పెట్టిన కేకలు, మొసళ్ళ\nమడుగు అంచున గల పొదల్లో దాగివున్న\nకేశవుడి అనుచరులకూ, వారివెంట వున్న\nఅడవిమనుషులకూ వినబడినై. కాని, వాళ్ళు\nజవాబిచ్చే లోపలే కొందరు రెక్కల మనుషులు\nఅటుగా వచ్చి, వాళ్ళ మీద కలియబడ్డారు.\n\nకేశవుడూ వాళ్ళకు తమ కత్తులు ఉపయో\nగించే అవకాశం కలగలేదు. ఒక వైపున\nమొసళ్ళతో నిండి వున్న మడుగూ, రెండవ\nవైపున చెట్ల పొదలూ - ఆ పరిస్థితిలో వాళ్ళు\nఅన్నిటికీ తెగించి, రెక్కల మనుషుల మీద\nముష్టాముష్ఠి యుద్ధానికి దిగారు.\n\nఈ పోరాటంలో బలంగా దెబ్బలు తిన్న\nవాళ్ళు మడుగులో పడసాగారు. కేశవుడూ,\nగోమాంగ్ కూడా రెండుసార్లు మడుగులో పడి,\nతిరిగి క్షణాల మీద ఒడ్డు చేరి, రెక్కల మను\nషుల్ని అందులోకి నెట్టసాగారు. దూరంగా\nబిడాలీ, శ్వానకర్ణీ పెట్టే కేకలు వాళ్ళకు విన\nబడుతూనే వున్నవి. -(ఇంకావుంది)",
            "book_page_end": 18,
            "పెరట్లో ఉన్న\nనీళ్ళ బావి చుట్టూ వున్న గోడ దెబ్బతిన్నది.\nపాతగోడ పడగొట్టి కొత్త గోడ కట్టు,' అన్నాడు\nగురవయ్య. దానికి రెండు రోజులు పడు\nతుంది. నేను ఊరెళ్ళి మళ్ళీ వస్తాననీ, మొదట\nచేసిన పనికి కూలీ కింద మాట్లాడుకున్న మూట\nబియ్యం ఇవ్వమనీ అడిగాను. అందుకు\nగురవయ్య ఒప్పుకోలేదు. దాంతో నాకు కోపం\nవచ్చి దుకాణంలో వున్న బియ్యం మూట\nఎత్తుకుని పోతూంటే గురవయ్య, 'దొంగ,\n'దొంగ' అని కేకలు పెట్టాడు. ఈ నలుగురూ\nవచ్చి నన్ను పట్టుకుని కొడుతూంటే కొత్వాలు\nగారు చూసి విడిపించారు,": null,
            "story_id": "2008_02_04",
            "raw_genre_backup": "సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "గుణశేఖరుడి కథ",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "నిజమైన నాయకత్వ లక్షణాలు, నిస్వార్థ సేవ మరియు పట్టుదల మాత్రమే ఒకరిని రాజుగా, చక్రవర్తిగా చేస్తాయి.",
            "keywords": [
                "బేతాళుడు",
                "విక్రమార్కుడు",
                "గుణశేఖరుడు",
                "నిస్వార్థం",
                "సాహసం",
                "రుధిరభైరవి",
                "రాజయోగం"
            ],
            "characters": [
                "విక్రమార్కుడు",
                "బేతాళుడు",
                "చంద్రశేఖరుడు (విరాగ దేశ రాజు)",
                "కులశేఖరుడు",
                "గుణశేఖరుడు",
                "రాజశేఖరుడు (తాత)",
                "శంభునాధుడు (గురువు)",
                "శరభుడు (దాసి కొడుకు)",
                "వీరగుప్తుడు (విశాలదేశపు రాజు)",
                "చంద్రకళ (యువరాణి)",
                "మిత్రవిందుడు (మంత్రి కుమారుడు)",
                "రుధిరభైరవి (దేవత)"
            ],
            "locations": [
                "విరాగ దేశం",
                "శ్మశానం",
                "గురుకులాశ్రమం",
                "మహాపర్వతం",
                "విశాలదేశం"
            ],
            "content": "పట్టువదలని విక్రమార్కుడు\nచెట్టువద్దకు తిరిగివెళ్ళి,\nచెట్టుపై నుంచి శవాన్ని\nదించి భుజాన వేసుకుని,\nఎప్పటిలాగే\nమౌనంగా\nశ్మశానం కేసి నడవసాగాడు.\nఅప్పుడు శవంలోని బేతాళుడు,\n\"రాజా, దేనిని సాధించాలన్న తీవ్ర\nకాంక్షతో భీతి కొల్పే ఈ శ్మశాన వాతా\nవరణంలో నువ్వు ఇలా శ్రమపడుతు\nన్నావో నాకు తెలియదు. అయితే, వేటి\nపట్లా కాంక్ష లేకుండా నిర్లక్ష్యంగా ఉపేక్ష\nభావంతో వ్యవహరించే కొందరు ఒక్కొక్క\nసారి మనసు మార్చుకుని, అద్భుత విజ\nయాలను పోరాడుతూన్న వారికి దక్క\nకుండా అపహరించుకు పోతూం\nటారు. అలాంటి ఆశాభంగానికి\nగురికాకుండా తగు జాగ్రత్తగా మును\nముందు హెచ్చరికతో ఉండగలం\nదుకు వీలుగా నీకు ఇద్దరు రాకు\nమారుల కథ చెబుతాను, శ్రమ\n\nతెలియకుండా, విను,” అంటూ ఇలా చెప్ప\nసాగాడు:\n\nవిరాగ దేశాన్నేలే చంద్రశేఖరుడికి ఇద్దరు\nకవలలు కలిగారు. పెద్దవాడు కులశేఖరుడు,\nచిన్న వాడు గుణశేఖరుడు. అల్లారు ముద్దుగా\nపెరిగే ఆ బాలకులకు వయసొక్కటే అయినా\nరూపురేఖల్లో, ప్రవర్తనలో విభిన్నంగా ఉండే\nవారు. పెద్దవాడు కులశేఖరుడు చిన్నప్పటి\nనుంచీ తనే రాజన్నట్టు మసిలేవాడు. చిన్న\nవాడు గుణశేఖరుడు అందుకు భిన్నంగా\nదాస దాసీ జనాన్ని కూడా తనతో సమానంగా\nచూసేవాడు. తాత రాజశేఖరుడు వాళ్ళిద్దరికీ\nరాజవంశానికి సంబంధించిన వీరోచిత గాథలు\nచెబితే-గుణశేఖరుడు కథ విని సంతోషించి\nఊరుకునేవాడు. కులశేఖరుడు ఎంతగానో\nఉద్రేకపడి తను పెరిగి పెద్దవాడై అంతకంటే\nగొప్ప గొప్ప సాహస కార్యాలు చేస్తానని\nబీరాలు పలికేవాడు.\n\nయేటా చంద్రశేఖరుడు తనయుల పుట్టిన\nరోజును ఘనంగా జరిపించేవాడు. అలా వారి\nపదవ పుట్టిన రోజు వేడుకలకు సుప్రసిద్ధ\nగురువు శంభునాధుడు, తన శిష్యుల ద్వారా\nజీవకళ ఉట్టిపడే గరుడపక్షి బొమ్మను కాను\nకగా పంపాడు. దాని వీపుమీద ఒక మనిషి\nకూర్చునేందుకు సరిపడా చోటుంది. కూర్చుని\nమెడ దగ్గరి మీట నొక్కితే ఆ మరబొమ్మకొంత\nదూరం ముందుకు పోయి, ఆ తరవాత\nపదడుగుల ఎత్తుకు ఎగిరి కాస్సేపు తిరిగి\nకిందికి దిగుతుంది.\n\nఅన్నదమ్ములిద్దరూ ఆ బొమ్మను తీసుకుని\nఉద్యానవనానికి వెళ్ళారు. ఆ మరబొమ్మవిన్యా\nసాలు చూడడానికి అక్కడికి అంతఃపుర\nస్త్రీలందరూ వచ్చారు. ముందు కులశేఖరుడా\nమరబొమ్మ మీద కూర్చుని కొంతసేపు గాలిలో\nతిరిగాడు. దానిని చూసిన అంతఃపురదాసి\nకొడుకు శరభుడు ఆ బొమ్మ మీద కూర్చో\nవాలని తల్లిని అడిగాడు. ఆ ఆశ తప్పని తల్లి\nవాణ్ణి మందలించింది. గుణశేఖరుడది గమ\nనించి శరభుడితో, \"నువ్వూ నా ఈడువాడివే.\nనీ కోరిక తప్పుకాదు. అన్న నాకు బొమ్మనిచ్చాక\nముందు నువ్వే దాని మీద కూర్చుందువు\nగాని,” అని చెప్పాడు.\n\nకాస్సేపటికి కులశేఖరుడు మరబొమ్మను\nతమ్ముడికిచ్చాడు. అప్పుడు గుణశేఖరుడు\nశరభుణ్ణి దాని మీద కూర్చోమన్నాడు. వెంటనే\nకులశేఖరుడు రాకుమారుల బొమ్మపై సేవ\n\nకులు కూర్చోరాదన్నాడు. తల్లిదండ్రులు,\nతాత అన్ననే సమర్థించడంతో, “శరభుడు ఈ\nబొమ్మ మీద కూర్చోకూడదంటే, నాకూ అది\nవద్దు; దానిని తయారు చేసిన శంభునాధుడి\nశిష్యరికం చేసి, ఇలాంటి బొమ్మ తయారు\nచేయడం నేర్చుకుంటాను,” అని గుణశేఖ\nరుడు అక్కడి నుంచి వెళ్ళిపోయాడు.\n\nశంభునాధుడి పేరు వినగానే తన పిల్లలకు\nరాజోచిత విద్యలు నేర్పడానికి ఆయనే తగిన\nగురువని చంద్రశేఖరుడికి తోచింది. ఆయన\nతనయులను శంభునాధుడి గురుకులాశ్ర\nమానికి పంపాడు. వారి రాకకు సంతోషించిన\nగురువు, వారికి అన్నివిద్యలూ నేర్పసాగాడు.\nగుణశేఖరుడు రాజోచిత విద్యలతో పాటు,\nమరబొమ్మ చేసే శిల్పశాస్త్రం కూడా నేర్చుకు\nన్నాడు. యేడాది తిరిగేలోగా స్వయంగా ఒక\nగరుడపక్షి బొమ్మను తయారు చేశాడు.\nరాజధానికి కబురంపి శరభుణ్ణి రప్పించి,\nగురుకులాశ్రమంలో వాణ్ణి గరుడపక్షి మీద\nకూర్చోబెట్టి, గాలిలో విన్యాసాలు చేయించి\nవాడి కోరిక తీర్చిపంపాడు. అన్న అభ్యంతరం\nచెబితే, “ఇది రాజకుమారుల కోసం ఎవరో\nచేసిన బొమ్మ కాదు. శరభుడికోసం నేను\nస్వయంగా చేసిన బొమ్మ,\" అని బదులి\nచ్చాడు. గుణశేఖరుడి ఆంతర్యం గ్రహించిన\nశంభునాధుడు, “నువ్వు సాధారణ మానవు\nడివి కాదు. భవిష్యత్తులో ఎంతో గొప్పవాడివవు\nతావు,” అని అభినందించాడు.\n\nగురుకులంలో జరిగేవన్నీ చంద్రశేఖరుడికి\nఎప్పటికప్పుడు తెలుస్తూనే ఉన్నాయి.\n\nకుమారులకు పదేళ్ళ విద్యాభ్యాసం పూర్త\nయ్యాక, ఆయన గురుకులాశ్రమానికి వెళ్ళి\nగురువును దర్శించి, \"కులశేఖరుడిలో వున్న\nరాజలక్షణాలు గుణశేఖరుడిలో లేవు. ఈ\nవిషయమై మీరేమైనా చేయగలిగారా?” అని\nఅడిగాడు.\n\nశంభునాధుడు మందహాసం చేసి, “కుల\nశేఖరుడు దేశానికి కాబోయే మహారాజు.\nతనకు రాజయ్యే అవకాశం లేదు గనక, గుణ\nశేఖరుడు అలా ఉన్నాడని నా అనుమానం,”\nఅన్నాడు.\n\nకుమారులతో రాజధానికి తిరిగివెళ్ళాక\nచంద్రశేఖరుడు తండ్రిని కలుసుకుని, “గుణ\nశేఖరుడు రాజ్యార్హత లేదని చిన్నబుచ్చుకుం\nటున్నాడు. అది నాకు దుస్సహంగా ఉన్నది.\nరాజ్యాన్ని రెండు భాగాలుగా చేసి ఇద్దర్నీ చెరో\n\nభాగం ఏలుకోమనడం సమంజసమని నాకు\nతోస్తున్నది,” అన్నాడు.\n\n\"వారసత్వంగా లభించిన ఈ రాజ్యాన్ని\nమనకు ఏలుకునే హక్కే తప్ప, విభజించే\nహక్కులేదు. కావాలంటే నువ్వు వేరే దేశం\nమీద దండెత్తి ఆక్రమించు. దానికి గుణశేఖ\nరుణ్ణి రాజును చెయ్యి,” అని తండ్రి సలహా\nఇచ్చాడు.\n\nఈ ఉపాయం నచ్చిన చంద్రశేఖరుడు,\nపొరుగునే ఉన్న విరూపదేశంపై దండయాత్రకు\nసన్నాహాలు ప్రారంభించాడు. అది తెలిసిన\nగుణశేఖరుడు తండ్రిని కలుసుకుని, \"విరూప\nదేశం మనకే అపకారమూ తలపెట్టలేదు. యుద్ధం\nఅంటే ఇరు దేశాల పౌరులకూ ధన మాన\nప్రాణ నష్టం. నాకు రాజ్యకాంక్షలేదు. నాకోసం\nమీరీ అన్యాయానికి పాల్పడవద్దు,\" అని వేడు\n\nకున్నాడు. సరేనని చంద్రశేఖరుడు యుద్ధ\nప్రయత్నాలు ఆపేశాడు.\n\nఆ సమయంలో విశాలదేశపురాజు వీర\nగుప్తుడు తన ఏకైక పుత్రిక చంద్రకళకు\nస్వయంవరం ప్రకటించాడు. కులశేఖరుడా\nస్వయంవరానికి వెళ్ళాలనుకున్నాడు. కానీ\nతల్లి అతణ్ణి వారించి గుణశేఖరుణ్ణి వెళ్ళ\nమన్నది. చంద్రకళను వివాహమాడితే గుణ\nశేఖరుడు విశాలదేశానికి రాజుకావచ్చునని\nఆమె ఆశ. అయితే, గుణశేఖరుడు తల్లితో,\n“స్వయంవరంలో గెలుపు నా సామర్థ్యం మీద\nకాక, చంద్రకళ ఇష్టాయిష్టాల మీద ఆధారపడి\nఉంటుంది. అలాంటి పోటీ నా కిష్టం లేదు,”\nఅని స్వయంవరానికి వెళ్ళడానికి నిరాకరిం\nచాడు. కులశేఖరుడు, \"స్వయంవరం రాచ\nరీకపు సంప్రదాయం,” అని స్వయంవరా\nనికి బయలుదేరి వెళ్ళాడు.\n\nఆ స్వయంవరానికి వివిధ దేశాల నుంచి\nరాకుమారులు వచ్చారు. చంద్రకళ వరమాలతో\nస్వయంవర మంటపానికి రాగానే హఠాత్తుగా\nఅక్కడ ఒక యువకుడు ప్రత్యక్షమై, “నా పేరు\nమిత్రవిందుడు. నేనిప్పుడు చంద్రకళను నాతో\nమహాపర్వతానికి తీసుకువెళుతున్నాను.\nమీలో చేవ ఉన్నవారు అక్కడికి వచ్చి నన్ను\nఓడించి ఈమెను వెనక్కు తీసుకువెళ్ళండి,\nఅంటూ చంద్రకళతో సహా అక్కడి నుంచి\nమాయమయ్యాడు.\n\nనివ్వెరపోయిన రాజు వీరగుప్తుడు, తన\nకుమార్తెను రక్షించి తెచ్చినవారికి, ఆమెనిచ్చి\nపెళ్ళి చేసి తన రాజ్యాన్నప్పగిస్తానని ప్రకటిం\n\nచాడు. అది వింటూనే స్వయంవరానికి వచ్చిన\nవారందరూ మహాపర్వతానికి బయల్దేరారు.\nఅలా వెళ్ళినవారు ఒక్కొక్కరుగా హతుల\nయ్యారనీ, వారిలో కులశేఖరుడు కూడా\nఉన్నాడనీ విరాగదేశానికి కబురు వెళ్ళింది.\nఅది విన్న గుణశేఖరుడు- తల్లిదండ్రులు,\nతాత వారించినా వినకుండా బయలుదేరి\nముందుగా గురుకులాశ్రమానికి వెళ్ళి గురువు\nశంభునాధుణ్ణి చూసి మిత్రవిందుడి వివ\nరాలు తెలుసుకున్నాడు.\n\nమిత్రవిందుడు విశాలదేశపు మంత్రి\nకుమారుడు. యువరాణి చంద్రకళను వివాహ\nమాడినవాడు చక్రవర్తి కాగలడన్న రహస్యం\nగ్రహించి, తండ్రి ప్రోద్బలంతో పదిహేనవయేట\nనుంచే పలు మంత్రశక్తులు సాధించాడు.\nమహాపర్వతం మీది రుధిరభైరవిని ఉపాసిస్తు\nన్నాడు. చక్రవర్తి కావాలన్న అతడి కోరికను\nతీర్చడానికి-రుధిరభైరవి వందమంది వీర\nకుమారుల బలిని కోరి అందుకు కొన్ని ప్రత్యేక\nశక్తులనిచ్చింది. భూమ్మీది ఏ మామూలు\nఆయుధమూ, ప్రాణీ మిత్రవిందుణ్ణి హత\nమార్చలేవనీ-మనిషికాని మనిషి ద్వారా\nఆయుధంకాని ఆయుధం చేత మాత్రమే\nఅతడు విగత జీవుడు కాగలడనీ తెలుసు\nకున్న గుణశేఖరుడు గురువు దీవెనలందు\nకుని మహాపర్వతం చేరాడు.\n\nఅక్కడ మిత్రవిందుడు, చంద్రకళ కనిపిం\nచారు. గుణశేఖరుడు రుధిరభైరవీ విగ్రహానికి\nనమస్కరించి, విగ్రహం చేతిలోని శూలాన్ని\nఅందుకుని ఒక్క పోటుతో మిత్రవిందుణ్ణి\n\nభైరవి పాదాలకు బలి ఇచ్చాడు. అప్పటికే\nరుధిరభైరవికి తొంభైతొమ్మిది మంది వీర\nయువకులు బలి అయ్యారు. మిత్రవిందుడు\nనూరవ వాడయ్యాడు. తక్షణమే రుధిరభైరవి\nప్రత్యక్షమై, \"అపూర్వమైన నీ ధైర్యానికి\nమెచ్చాను. ఏదైనా వరం కోరుకో,” అన్నది.\n\nగుణశేఖరుడు రుధిరభైరవికి చేతులు\nజోడించి బలియైన నూరుగురుయువకులనూ\nబ్రతికించమన్నాడు. భైరవి వాళ్ళందరినీ బ్రతి\nకించి, “ఈ మనిషికాని మనిషి గుణశేఖరుడి\nకారణంగా మీరు పునర్జన్మనెత్తారు. ఇతడు\nచంద్రకళను వివాహమాడి విశాలదేశానికి\nరాజవుతాడు. మీరందరూ సామంతులై ఇతణ్ణి\nచక్రవర్తిలా సేవించుకోండి,” అన్నది.\n\nఇది విని అందరూ గుణశేఖరుడికి కృతజ్ఞ\nతలు చెప్పారు.\n\nబేతాళుడు ఈ కథ చెప్పి, “రాజా, తొలి\nనుంచీ రాజలక్షణాలూ, రాజ్యకాంక్షా లేని;\nతల్లి చెప్పినా చంద్రకళ స్వయంవరానికి వెళ్ళ\nనన్న గుణశేఖరుడికి చంద్రకళనూ, చక్రవర్తి\nపదవినీ కట్టబెట్టడం న్యాయమా? వాటిని\nఅతడు ఎలా అంగీకరించాడు? పైగా అతణ్ణి\nమనిషికాని మనిషి అంటూ రుధిరభైరవి ప్రశం\nసించడంలోని ఆంతర్యం ఏమిటి? ఈ సందే\nహాలకు సమాధానం తెలిసి కూడా చెప్పక\nపోయావో నీ తల పగిలిపోతుంది,” అన్నాడు.\n\nదానికి విక్రమార్కుడు, \"గుణశేఖరుడికి\nరాజలక్షణాలు లేవనడం సరైనది కాదు.\nముందుగానే బయలుదేరిన అన్న కులశేఖరు\nడితో పోటీపడడం ఇష్టంలేక స్వయంవరానికి\nవెళ్ళనన్నాడు. తన కుమార్తెను రక్షించిన వారికి\nఆమెనిచ్చి పెళ్ళిచేస్తానన్న వీరగుప్తుడి ప్రకటన\nతెలిసి కూడా రక్షించాడు కాబట్టి అతడామెను\nకాదన కూడదు. ఇక రాజలక్షణాలున్నవారు\nనాయకులు మాత్రమే కాగలరు. మనుషు\nలందరినీ సమభావంతో చూసేవారు చక్రవర్తు\nలవుతారు. అంతఃపుర దాసి కొడుకు కోరిక\nతీర్చడం కోసమే శిల్పవిద్యను నేర్చిన ఉదాత్త\nహృదయుడు గుణశేఖరుడు. కేవలం అన్న\nకోసమో, యువరాణి కోసమో కాకుండా\nతొంభైతొమ్మిది మంది వీర కుమారులను\nబ్రతికించడానికీ, ఒక దుర్మార్గుడి దురాగతా\nలను అరికట్టడానికీ, తన ప్రాణాలను లెక్క\nచేయకుండా అపూర్వ సాహసం ప్రదర్శించిన\nనిస్వార్థ యువకుడు గనకనే-రుధిరభైరవి\nఅతణ్ణి మనిషి కాని మనిషి అంటూ ప్రశంసిం\nచింది. మనిషి అయినప్పటికీ మామూలు\nమనుషులకు ఉండే స్వార్థం, లోభం అతనిలో\nఏమాత్రం లేవు. అతడు మానవాతీతుడు.\nఆశయం ఉన్నతంగా ఉన్నప్పుడు పనిచేయని\nఆయుధాలు కూడా పని చేయగలవని అతడు\nనిరూపించాడు. విశాలక్షేమం కాంక్షించే\nనిస్వార్థం ముందు సంకుచిత స్వార్థశక్తులు\nనిర్వీర్యమై పోతాయని నిరూపించిన ధీరుడు\nగుణశేఖరుడు. అందువల్లే చక్రవర్తి పదవి\nఅతణ్ణి వరించింది,\" అన్నాడు.\n\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n- (కల్పితం)\n[ఆధారం : 'వసుంధర' రచన]",
            "book_page_end": 24,
            "పెరట్లో ఉన్న\nనీళ్ళ బావి చుట్టూ వున్న గోడ దెబ్బతిన్నది.\nపాతగోడ పడగొట్టి కొత్త గోడ కట్టు,' అన్నాడు\nగురవయ్య. దానికి రెండు రోజులు పడు\nతుంది. నేను ఊరెళ్ళి మళ్ళీ వస్తాననీ, మొదట\nచేసిన పనికి కూలీ కింద మాట్లాడుకున్న మూట\nబియ్యం ఇవ్వమనీ అడిగాను. అందుకు\nగురవయ్య ఒప్పుకోలేదు. దాంతో నాకు కోపం\nవచ్చి దుకాణంలో వున్న బియ్యం మూట\nఎత్తుకుని పోతూంటే గురవయ్య, 'దొంగ,\n'దొంగ' అని కేకలు పెట్టాడు. ఈ నలుగురూ\nవచ్చి నన్ను పట్టుకుని కొడుతూంటే కొత్వాలు\nగారు చూసి విడిపించారు,": null,
            "story_id": "2008_02_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "మాయదారి జబ్బు",
            "book_page_start": 25,
            "pdf_page_start": 25,
            "pdf_page_end": 28,
            "author": "కోటమర్తి రాధా హిమబిందు",
            "genre": "నీతి కథ",
            "moral": "నిజమైన ఆనందం కేవలం ధనం సంపాదించడంలో లేదు, ఇతరులకు సహాయం చేయడంలో, సామాజిక బాధ్యత వహించడంలో ఉంటుంది. ధనవ్యామోహం ఒక మాయదారి జబ్బు లాంటిది.",
            "keywords": [
                "ధనవ్యామోహం",
                "సంతోషం",
                "వ్యాపారం",
                "సాధువు",
                "తీర్థయాత్ర",
                "మానవ సేవ"
            ],
            "characters": [
                "ఆనందాచారి",
                "నాగావళి (భార్య)",
                "సాధువు",
                "చిన తాతయ్య",
                "బసవయ్య (దుకాణం ఉద్యోగి)"
            ],
            "locations": [
                "సారంగపట్నం",
                "దుకాణం",
                "పట్నం పొలిమేర",
                "దేవాలయాలు"
            ],
            "content": "సారంగపట్నంలో ఆనందాచారికి ఒక పెద్ద\nబంగారు నగల దుకాణం ఉన్నది. ఆ దుకాణం\nఆయనకు తాత తండ్రుల నుంచి సంక్రమిం\nచిన ఆస్తి కాదు. ఆయన కష్టార్జితం.\n\nఆయన చిన్నవయసులోనే తల్లిదండ్రులు\nచనిపోతే, జీవనోపాధికి ఒక నగల దుకాణంలో\nపనికి కుదిరాడు. నిజాయితీగా కష్టపడి పని\nచేస్తూ యజమాని విశ్వాసానికి పాత్రుడ\nయ్యాడు. పదేళ్ళపాటు తన యజమాని\nమాట్లాడే విధానం, పనిలోని మెళకువలు\nఅన్నీ ఆకళింపు చేసుకున్నాడు.\n\nఆ తరవాత బయటికి వచ్చి, అంతవరకు\nపొదుపు చేసిన డబ్బుతో, స్వర్ణకారుల సహ\nకారంతో పట్నంలో చిన్న నగల దుకాణం\nపెట్టాడు. ఆ దుకాణం దినదినాభివృద్ధి చెంది,\nఐదు సంవత్సరాలలో ఆ పట్నంలోనే నాణ్య\nమైన దుకాణంగా పేరు తెచ్చుకున్నది.\n\nఆనందాచారికి బాగా ఉన్న ఇంటి అమ్మాయి\nనాగావళి భార్యగా వచ్చింది. తోడుగా బోలె\nడంత ఆస్తి తెచ్చింది. దాంతో పనివాళ్ళ మీద\nపెత్తనం కూడా చలాయించ సాగింది. డబ్బును\nబంగారు నాణాలుగా మార్చి రహస్యంగా\nదాచడం మొదలుపెట్టింది.\n\nభర్త అంటే ప్రేమ ఉన్నప్పటికీ, ధనం\nమీది పేరాశకొద్దీ భర్తను ఓ క్షణం పాటు ఇంటి\nపట్టున ఉండనిచ్చేది కాదు. సూర్యోదయం\nముందే నిద్రలేపి, స్నానపానాదులు, పూజ\nపూర్తిచేయించి దుకాణానికి పంపేది. మధ్యాహ్న\nభోజనానికి కూడా ఇంటికి రానివ్వకుండా,\nదుకాణానికే భోజనం పంపేది. “ఈ కాలంలో\nఎవరినీ నమ్మడానికి లేదండీ. అందరివీ దొంగ\nబుద్ధులు. మన జాగ్రత్తలో మనం ఉండాలి.\nరేపు మనకేదైనా అయితే ఎవరు ఆదుకుం\nటారు? పనివాళ్ళ మీద ఎప్పుడూ ఒక కన్ను\n\nవేసి ఉంచండి,” అంటూ భర్తకు పొద్దస్తమానం\nబాలపాఠాలు చెబుతూ ఉండేది.\n\nవ్యాపారం పట్ల భార్యకున్న శ్రద్ధను చూసి\nమొదట ఆనందాచారి సంతోషించినప్పటికీ,\nరోజులు గడిచే కొద్దీ ఆమె పోరు వెగటు\nపుట్టించసాగింది. భార్యతో ఆ మాట చెప్పలేక\nమౌనంగా భరించసాగాడు. మరికొన్నాళ్ళకు\nఆయనలో ఆనందం, తృప్తి అడుగంటిపోయి\nచెప్పరాని దిగులు చోటుచేసుకున్నది. దాన్ని\nగురించి ఆయన ఒకనాడు భార్యతో ప్రస్తా\nవిస్తే, “ఇదేంటండీ, ఈ మాయదారి జబ్బు!\nపట్నంలో ఈ రోజు బ్రహ్మాండంగా వెలుగుతున్న\nమీరు, అన్నీ పోగొట్టుకున్న అనాథలా దిగులు\nపడి పోతారెందుకు? అది సరే, నాతో మరో\nదుకాణం పెట్టిస్తానన్నారు కదా? దాని మాటే\nమయింది?” అని మాట మార్చింది నాగావళి.\n\nఆనందాచారి మరేమీ మాట్లాడలేక మౌనంగా\nఉండిపోయాడు.\n\nఇలా ఉండగా ఆ ఊరికి ఒక సాధువు వచ్చి\nపట్నం పొలిమేరలో భక్తులకు దర్శనమిస్తూ,\nసమస్యలలో ఉన్నవారికి తగిన సలహాలు\nఇస్తున్నాడని అందరూ చెప్పుకోసాగారు. ఒక\nనాటి సాయంకాలం ఆనందాచారి సాధువు\nదర్శనానికి వెళ్ళాడు. భక్తులందరూ వెళ్ళి\nపోయాక ఆనందాచారి సాధువు వద్ద తన\nబాధను చెప్పుకుని, “జీవనోపాధికోసం మరో\nచోట పనిచేసినప్పుడే సంతోషంగా గడిపాను.\nఇప్పుడేమో, కావలసినంత ఆస్తి ఉన్నది గాని,\nఅప్పటి ఆనందం, తృప్తి కరువయ్యాయి\nస్వామీ,” అన్నాడు విచారంగా.\n\nమందహాసంతో అంతావిన్న సాధువు తల\nపంకిస్తూ, “జీవితంలో ఎలాగైనా పైకి రావా\nలనే ఉత్సాహం ఆనాడు నీలో ఉండేది. అదే\nనీకు ఆనందాన్నిచ్చింది. ప్రస్తుతం అలాంటి\nలక్ష్యం లేదు. పదిమందికి సాయపడడానికి\nప్రయత్నించు. ఆ సాయమేదో నీ దుకా\nణంలో పనిచేసే వారితో ప్రారంభించు.\nపదిమందికోసం జీవించడం నేర్చుకుంటే,\nమునుపటి ఆనందాన్ని మించిన జీవన\nమాధుర్యం నీకు తెలియవస్తుంది,” అన్నాడు.\n\n“నా భార్య అందుకు సమ్మతించాలికదా.\nఆమెకు ధనవ్యామోహం ఎక్కువ,” అన్నాడు\nఆనందాచారి కాస్త సంకోచంగా.\n\n“ధనం కన్నా విలువైనవి జీవితంలో చాలా\nఉన్నాయని నీ భార్యకు అనుభవ పూర్వకంగా\nనువ్వే తెలియజేయాలి. తెలివిగల వ్యాపారివి.\n\nప్రేమగల భార్యలో అంత మాత్రం మార్పు\nతీసుకురావడం ఆలోచిస్తే కష్టం కాదను\nకుంటాను,” అన్నాడు సాధువు మళ్ళీ నర్మ\nగర్భంగా నవ్వుతూ.\n\n“చిత్తం స్వామీ,\" అంటూ ఆలోచనతో\nలేచి నమస్కరించిన ఆనందాచారికి విభూతి\nప్రసాదం ఇచ్చి ఆశీర్వదించాడు సాధువు.\n\nఆ రోజు రాత్రి పడుకున్న ఆనందాచారి\nమంచం మీది నుంచి లేవలేదు. నాగావళి\nకంగారుతో వైద్యులను పిలిపించింది. పరీ\nక్షలు చేసి చూసిన వైద్యులు ఆయనకు\nఫలానా వ్యాధి అని నిర్థారించలేక పోయారు.\nదూర ప్రాంతాల నుంచి పేరు మోసిన వైద్యు\nలను పిలిపించింది. అయినా ఫలితం కనిపించ\nలేదు. ఆనందాచారి అన్నం తినడానికి బుద్ధి\nకాలేదంటూ ఏవో నాలుగు మెతుకులు తినే\n\nవాడు. భర్త నీరసించి పోవడంతో నాగావళికి\nభయం పట్టుకున్నది. భర్త ఆరోగ్యం బాగుపడా\nలని భక్తిశ్రద్ధలతో పూజలు ప్రారంభించింది.\nదేవుళ్ళందరికీ మొక్కుకున్నది. అయినా\nఆనందాచారిలో ఎలాంటి మార్పూ కనిపించ\nలేదు. ఈ స్థితిలో భర్తను వదిలి వెళ్ళడానికి\nమనసురాక ఆమె దుకాణంకేసి వెళ్ళడం\nమానేసింది.\n\nఇలా ఉండగా కొన్నాళ్ళకు నాగావళి చిన\nతాతయ్య ఆమెను చూడడానికి వచ్చి, “ఆలు\nమగలు మూడు నెలల పాటు తీర్థయాత్ర\nచేసిరండి. శుభం జరుగుతుంది,” అన్నాడు.\n\nఆ స్థితిలో ఉన్న భర్తను తీర్థయాత్రలకు\nఎలా తీసుకువెళ్ళడమా అని నాగావళి\nమొదట వెనుకాడింది. కాని తాతయ్య మాట\nమీది గురితో ఒక నౌకరును తోడు చేసుకుని\n\nవెళ్ళాలని నిశ్చయించింది. అన్నాళ్ళు వ్యాపా\nరమే సర్వస్వం అనుకున్న ఆమె, నగల దుకా\nణాన్ని పనివాళ్ళకు అప్పగించి తీర్థయాత్ర\nలకు బయలుదేరింది.\n\nమూడు నెలల తీర్థయాత్రలో ఆమె\nబయటి ప్రపంచాన్ని, రకరకాల మనుషులను\nచూసింది. దేవాలయాలలో జరిగే ప్రవచ\nనాలను విన్నది. భర్త ఆరోగ్యం మెరుగవడంతో\nపాటు, ఆమె మనసు పరిపక్వం చెందింది.\nఇంటికి తిరిగి వచ్చిన ఆమె దుకాణంలో\nఎలాంటి ఇబ్బందులూ, పొరబాట్లూ లేకుండా\nవ్యాపారం మరింత బాగా జరగడం చూసి\nపరమానందం చెందింది.\n\nఒకనాడు నాగావళి భర్తతో, “మన నగల\nదుకాణం చూసుకుంటూన్న బసవయ్య\nసమయానికి దేవుడిలా ఆదుకున్నాడండీ.\nఅలాగే మన దగ్గర పనిచేసే వాళ్ళందరూ,\nమనం దుకాణానికి వెళ్ళకున్నా, దానిని\nసక్రమంగా నడుపుతున్నారు. వాళ్ళ కేదైనా\nసాయం చేయాలండీ,” అన్నది నెమ్మదిగా\nపాలలోటా అందిస్తూ.\n\n“నాగావళీ,” అంటూ ఆనందాచారి ఆశ్చర్య\nపోయాడు.\n\n“మనకు కావలసినంత ధనం ఉంది. ఇక\nకావలసింది మంచి పేరు, దయాగుణం.\nమీకున్నది మాయదారి జబ్బు అనుకున్నాను.\nకానే కాదు. ధనవ్యామోహం అనే మాయదారి\nజబ్బు నాది,” అన్న భార్య మాటలు విన్న\nఆనందాచారి కళ్ళు మెరిశాయి. మనసులోని\nదిగులు పటాపంచలైపోయింది.\n\n“మనం బావుండాలి. మనతోపాటు మనల్ని\nనమ్ముకున్న వాళ్ళూ, మన చుట్టూ వున్న\nవాళ్ళూ సుఖంగా ఉండాలి,” అంటూ నవ్వాడు\nఆనందాచారి.\n\nచాలా రోజులకు భర్త నవ్వు ముఖం\nచూసిన నాగావళి కళ్ళ నుంచి ఆనంద\nబాష్పాలు రాలాయి.\n\nకానీ ఆమెలో ఈ మార్పు తీసుకురావ\nడానికి తాను ఆకలి దహిస్తున్నా నాలుగు మెతు\nకులేతింటూ మనిషిసగమైపోయిన రహస్యం,\nబయట పొక్కనివ్వకూడదనుకున్నాడు ఆనందా\nచారి లేచి కూర్చుంటూ.",
            "book_page_end": 28,
            "పెరట్లో ఉన్న\nనీళ్ళ బావి చుట్టూ వున్న గోడ దెబ్బతిన్నది.\nపాతగోడ పడగొట్టి కొత్త గోడ కట్టు,' అన్నాడు\nగురవయ్య. దానికి రెండు రోజులు పడు\nతుంది. నేను ఊరెళ్ళి మళ్ళీ వస్తాననీ, మొదట\nచేసిన పనికి కూలీ కింద మాట్లాడుకున్న మూట\nబియ్యం ఇవ్వమనీ అడిగాను. అందుకు\nగురవయ్య ఒప్పుకోలేదు. దాంతో నాకు కోపం\nవచ్చి దుకాణంలో వున్న బియ్యం మూట\nఎత్తుకుని పోతూంటే గురవయ్య, 'దొంగ,\n'దొంగ' అని కేకలు పెట్టాడు. ఈ నలుగురూ\nవచ్చి నన్ను పట్టుకుని కొడుతూంటే కొత్వాలు\nగారు చూసి విడిపించారు,": null,
            "story_id": "2008_02_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "విజ్ఞానం",
            "moral": "చందమామ బృందం",
            "keywords": [
                "లక్ష్మీదేవి",
                "స్వర్ణ దేవాలయం",
                "పాంబన్ వంతెన",
                "రామేశ్వరం",
                "చారిత్రక నిర్మాణాలు"
            ],
            "characters": [
                "షెర్ జెర్ (ఇంజినియర్)"
            ],
            "locations": [
                "శ్రీపురం (వెల్లూరు, తమిళనాడు)",
                "రామేశ్వరం",
                "పాక్ జలసంధి"
            ],
            "content": "లక్ష్మీదేవికి స్వర్ణదేవాలయం\nశిక్కులు పరమ పవిత్రంగా భావించే అమృతసర్\nస్వర్ణదేవాలయం గురించి మనకందరికీ తెలుసు.\nదక్షిణ భారతదేశంలో కూడా ఇటీవల ఒక స్వర్ణ\nదేవాలయాన్ని నిర్మించారు. తమిళనాడు వెల్లూరు\nసమీపంలోని శ్రీపురంలో ఈ లక్ష్మీదేవి స్వర్ణదేవాల\nయాన్ని నిర్మించారు. గర్భగుడికి వెళ్ళే మార్గం తప్ప\nతక్కిన ఆలయాన్నంతా బంగారు రేకులతో తాపడం చేశారు. ఇందుకు ఒకటిన్నర టన్నుల\nబంగారం ఉపయోగించారు. గత ఆగస్ట్ 2 4వ తేదీ నుంచి భక్తులను దర్శనానికి అనుమతించడం\nప్రారంభించారు.\n\nచారిత్రాత్మకమైన రైలు వంతెన\nరామేశ్వరం దీవినీ ప్రధాన భూమినీ కలుపుతూ పాక్ జలసంధిలో నిర్మించిన సుప్రసిద్ధ పాంబన్\nరైలు వంతెన, గేజ్ మార్పిడి తరవాత ఇటీవల మళ్ళీ రైళ్ళ రాకపోకలకు తెరువబడింది. 1913వ\nసం.లో మీటర్ గేజ్ రైలు మార్గంతో ఇది నిర్మించబడింది. 2,065 మీ. పొడవైన ఈ ఇనుప వంతెన\nప్రస్తుతం బ్రాడ్ గేజ్ మార్గంగా మార్చబడడంతో\nపెద్ద రైలు పెట్టెలతో ఎక్కువ మంది ప్రయాణీ\nకులు ప్రయాణం చేయగలుగుతారు. ఈ బ్రిడ్జ్\n146 స్పాన్స్ ఉన్నాయి. ఓడలు వెళ్ళడానికి\nమార్గం వదలడానికి వీలుగా కొంత భాగాన్ని పైకి\nఎత్తగలగడమే ఈ వంతెన ప్రత్యేక ఆకర్షణ. ఈ\nభాగానికి దీనిని రూపొందించిన ఇంజినియర్\nషెర్ జెర్ పేరుపెట్టారు. ఈ వంతెనను ప్రపంచ\nవారసత్వ జాబితాలో చేర్చడానికి యునెస్కో\nవివరాలను సేకరించడం ప్రారంభించింది.",
            "book_page_end": 29,
            "పెరట్లో ఉన్న\nనీళ్ళ బావి చుట్టూ వున్న గోడ దెబ్బతిన్నది.\nపాతగోడ పడగొట్టి కొత్త గోడ కట్టు,' అన్నాడు\nగురవయ్య. దానికి రెండు రోజులు పడు\nతుంది. నేను ఊరెళ్ళి మళ్ళీ వస్తాననీ, మొదట\nచేసిన పనికి కూలీ కింద మాట్లాడుకున్న మూట\nబియ్యం ఇవ్వమనీ అడిగాను. అందుకు\nగురవయ్య ఒప్పుకోలేదు. దాంతో నాకు కోపం\nవచ్చి దుకాణంలో వున్న బియ్యం మూట\nఎత్తుకుని పోతూంటే గురవయ్య, 'దొంగ,\n'దొంగ' అని కేకలు పెట్టాడు. ఈ నలుగురూ\nవచ్చి నన్ను పట్టుకుని కొడుతూంటే కొత్వాలు\nగారు చూసి విడిపించారు,": null,
            "story_id": "2008_02_07",
            "raw_genre_backup": "విజ్ఞానం",
            "normalized_genre_te": "విజ్ఞాన వ్యాసం",
            "normalized_genre_code": "SCIENCE_ARTICLE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 7,
        "author_counts": {
            "విశ్వం": 1,
            "ఎన్. శివనాగేశ్వరరావు": 1,
            "వాణిశ్రీ": 1,
            "చందమామ బృందం": 3,
            "కోటమర్తి రాధా హిమబిందు": 1
        },
        "genre_counts": {
            "సంపాదకీయం": 1,
            "నీతి కథ": 3,
            "సాహసం": 1,
            "బేతాళ కథ": 1,
            "విజ్ఞానం": 1
        }
    }
}