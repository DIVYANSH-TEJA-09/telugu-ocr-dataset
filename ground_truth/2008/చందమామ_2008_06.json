{
    "book_id": "చందమామ_2008_06",
    "stories": [
        {
            "title": "భూగోళాన్ని చల్లబరుద్దాం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "భూమిపై పుట్టిన ప్రతి ఒక్కరూ వాతావరణ సమతౌల్యాన్ని కాపాడటం కర్తవ్యం.",
            "keywords": [
                "భూగోళం",
                "వాతావరణం",
                "కార్బన్ డైయాక్సైడ్",
                "పర్యావరణం",
                "మంచుఖండం"
            ],
            "characters": [],
            "locations": [
                "భూగోళం",
                "అంటార్కిటిక్"
            ],
            "content": "వాతావరణ పరిరక్షణ గురించి మాట్లాడే ప్రతి ఒక్కరూ ఇటీవల భూగోళం వెచ్చబడడం గురించి ప్రస్తావిస్తున్నారు. ప్రకృతి వనరులను మితిమించి దురుపయోగం చేయడం వల్ల ఈ ముప్పు రోజు రోజుకూ పెరిగిపోతూ మానవజాతి మనుగడకే ప్రమాదం వాటిల్లే స్థితి ఏర్పడుతున్నది.\n\nవాతావరణంలోని కొన్ని వాయువుల కారణంగా భూగోళం వెచ్చబడుతోంది. మనుషులు వదిలే కార్బన్ డైయాక్సైడ్, వాహనాలు వెలువరించే కార్బన్ మోనోక్సైడ్, ఫ్యాక్టరీల నుంచి వెలువడే మీథేన్, నైట్రస్ ఆక్సైడ్ మొదలైనవాయువులు భూమి ఉపరితలంలో దుప్పటిలా . మందమైన పొరగా ఏర్పడి, వేడిని వెలుపలికి వెళ్ళనీయకుండా అడ్డుకోవడం వల్ల భూమి వెచ్చబడుతోందని విజ్ఞాన వేత్తలు చెబుతున్నారు.\n\nఇలా భూమి వెచ్చబడడం కారణంగా ఆంటార్కిటిక్ మంచుఖండం కరిగి సముద్రంలో విరుచుకు పడ్డట్టయితే సముద్రమట్టం పది మీటర్లు పెరిగి తీర భూములను ముంపుకు గురిచేయగలవని శాస్త్రవేత్తలు హెచ్చరిస్తున్నారు. పర్యవసానంగా అపారమైన ప్రాణనష్టం, ఆస్తినష్టం వాటిల్లక తప్పదు. అందువల్ల వాతావరణ సమతౌల్యాన్ని కాపాడవలసిన అవసరం గురించి మన పత్రికలోనూ తరచూ చెబుతూనే ఉన్నాం.\n\nఈ సందర్భంగా మనం గుర్తుంచుకోవలసిన ముఖ్యమైన విషయం ఏమిటంటే-వాతావరణ సమతౌల్యాన్ని కాపాడ్డం కేవలం ప్రభుత్వాల, పాలకుల బాధ్యత మాత్రమే కాదు. అది భూమిపై పుట్టిన ప్రతి ఒక్కరి కర్తవ్యం. “ప్రపంచాన్ని మార్చాలంటే మొదట మన చుట్టూ ఉన్న పరిసరాలను మార్చాలి! \" అన్న సూక్తి వ్యక్తుల కర్తవ్యాన్ని గుర్తుచేస్తోంది. ఈ విషయంలో చురుగ్గా పనిచేస్తూన్న చెన్నెట్లోని ఎక్స్నోరో అనే ఎన్జవో చెబుతున్నట్టు 'భూమిని చల్లబరచడానికి' మనవంతు ప్రయత్నాలు చేద్దాం. భూగోళాన్ని కాపాడుకుందాం!",
            "book_page_end": 5,
            "story_id": "2008_06_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "లాభం-నష్టం",
            "book_page_start": 8,
            "pdf_page_start": 8,
            "pdf_page_end": 9,
            "author": "చందమామ బృందం",
            "genre": "నీతి కథ",
            "moral": "ఇతరులకు మేలు చేసే ప్రయత్నంలో నష్టం వాటిల్లినా లేదా అపహాస్యం ఎదురైనా పట్టించుకోకూడదు. ఇతరులకు మంచి చేయడమే ముఖ్యం.",
            "keywords": [
                "తులసాకులు",
                "జలుబు",
                "వైద్యం",
                "దానం",
                "ఎకసక్కెం"
            ],
            "characters": [
                "కామేశం",
                "రామేశం",
                "వైద్యుడు",
                "ధనరాజు"
            ],
            "locations": [
                "చిన్నాపురం",
                "గుడి"
            ],
            "content": "కామేశం మొక్కు తీర్చుకునేందుకు ఒక రోజు రామేశాన్ని తోడు తీసుకుని కాలినడకన చిన్నాపురం బయలుదేరాడు. దారిలో పెద్ద వానపడి ఇద్దరూ బాగా తడిసిపోయారు. వెంటనే కామేశా నికి జలుబు చేసి తుమ్ములు ప్రారంభమ య్యాయి. “రోజూస్నానం చేశాక రెండు తులసా కులు తిను. జలుబన్నది రాదు. అందుకు నేనే నిదర్శనం,” అన్నాడు రామేశం.\n\n“తులసాకులు తిన్నా, జలుబురాక తప్పదు, నువ్వూరుకో,” అన్నాడు కామేశం విసుగ్గా.\n\nచిన్నాపురం చేరాక వైద్యుడి వద్దకు వెళ్ళారు. రామేశం ఆయనతో, “రోజూ తులసాకులు తింటే జలుబు రాదన్నాను. నమ్మడు. జలుబంటూ వస్తే దానికి మందు లేదన్నాను. వినడు. నువ్వు చెబితే వింటాడేమో చూడు,\" అని కామేశం మీద ఫిర్యాదు చేశాడు.\n\nవైద్యుడు అతణ్ణి గుర్రుగా చూసి, “నా దగ్గరికి వచ్చేవాళ్ళలో సగం మంది జలుబు రోగులే. అది రాకుండా ఆపే చిట్కా ఉందనీ, వచ్చినా మందు అక్కరలేదనీ చెప్పడమంటే నేను వృత్తి మానుకుని పోవాలి,” అంటూ కామేశా నికి మూడు రోజులకు సరిపడా మందిచ్చాడు.\n\nరామేశాన్ని వైద్యుడు కూడా తప్పు పట్టి నందుకు మనసులో నవ్వుకున్న కామేశం ఆరోజుకు మందువేసుకుని, రామేశంతో కలిసి గుడికి బయలుదేరితే ఆయనకు మళ్ళీ మళ్ళీ తుమ్ములొచ్చాయి. “నేను చెప్పానుకదా. మందులు వేసుకున్నా మూడు రోజులవరకు తగ్గదని. నా మాట విని రోజూ తులసాకులు తినడం ప్రారంభించు,” అన్నాడు రామేశం.\n\n“అబ్బా! తులసాకుల సొద వదలవుకదా!” అని విసుక్కున్నాడు కామేశం. ఇద్దరూ గుడి మెట్లెక్కుతూంటే అక్కడ ఒకడు ఆగకుండా తుమ్ముతున్నాడు. రామేశం అతనికి తులసా కుల సలహా ఇవ్వడానికి వెళ్ళాడు. అంతలో అక్కడికి వచ్చిన ధనరాజు అనే వ్యక్తి కామేశానికి నమస్కరించి, “శ్రీనివాసుడి గుడికి వచ్చే భక్తుడి నుంచి ఇరవై వరహాలు దానంగా పుచ్చుకుని వ్యాపారం ప్రారంభిస్తే అచ్చివస్తుందని ఒక సాధువు చెప్పాడు. తమరు సాయం చేయగ లరా?” అని అడిగాడు.\n\nఅప్పుడు కామేశానికి అతణ్ణి ఉపయోగించి రామేశాన్ని ఆటపట్టించాలనిపించి, అతనికి రామేశాన్ని చూపించి, \"నువ్వాయన దగ్గరికి ఒకరొక్కరుగా మనుషుల్ని పంపి-జలుబురా కుండా ఏం చేయాలని అడగమను. ఆయన చెప్పింది విని ఎకసక్కెంగా బదులిమ్మను. ఆయన్ను ఎకసక్కెం చేసిన వారెంత మంది ఉంటే అన్ని వరహాలు నీకిస్తాను,” అన్నాడు.\n\nధనరాజు సరేనని ఆయన చెప్పినట్టు చేశాడు. రామేశం మెట్లెక్కుతూ తనను అడిగిన ఒక్కొక్కరికీ ఓపికగా తులసాకుల సలహా ఇచ్చాడు. బదులుగా, “మా ఊళ్ళో తులసి మొక్కలు లేవు ఉసిరాకులు తినవచ్చా?\" అన్నాడొకడు. “నాకు జ్ఞాపకశక్తి తక్కువ. రోజూ మా ఇంటికి వచ్చి గుర్తు చేస్తావా?” అన్నాడు ఇంకొకడు.\n\nఅలా ఒక్కొక్కరే రామేశాన్ని వేళాకోళం చేస్తుంటే కామేశానికి చాలా సంతోషం కలి గింది. కొంత సేపయ్యాక ఒకడు ధనరాజు చెయ్యి పట్టుకుని రామేశం దగ్గరికి లాక్కెళ్ళి, \"అయ్యా, ఇతగాడికి మీరంటే ఎగతాళిగా ఉన్నట్టుంది,\" అంటూ జరిగింది చెప్పి వెళ్ళాడు.\n\nరామేశం ధనరాజువంక చూశాడు. అతడు ఏం చెప్పాలో తెలియక కామేశం వంక చూస్తే ఆయన, \"అవును రామేశం, మనమేం చేసినా దానివల్ల కలిగే లాభం-నష్టం బేరీజు వేయాలి. చాదస్తం వల్ల నీకేం లాభం లేదు. నవ్వులపాలు చేస్తుంది. నీకది తెలియాలనే ఈ నాటక మాడిం చాను,” అంటూ ధనరాజు కథ చెప్పాడు.\n\n“నా స్వానుభవంలోని తులసాకుల వైద్యం వల్ల ఒక్కడు బాగుపడినా నాకది లాభమే. ఆ ప్రయత్నంలో నన్ను చూసి వెయ్యిమంది నవ్వినా, ఎకసక్కెం చేసినా నాక్కలిగే నష్టం ఏమీ లేదు,\" అన్నాడు రామేశం నవ్వుతూ.\n\nఅప్పుడు ధనరాజు రామేశానికి చేతులు జోడించి, \"మిమ్మల్ని నవ్వులపాలు చేయాల నుకున్న ఆయనగారి డబ్బు నాకు వద్దు, అది నాకు అచ్చిరాదు,\" అన్నాడు.\n\nరామేశం అతడికి ఇరవై వరహాలు తీసి ఇచ్చి, “నువ్వు వ్యాపారం ప్రారంభించు. తులసాకు వైద్యమేకాదు; నువ్వు మంచిదనుకున్న ప్రతి విషయాన్నీ పదిమందికీ తెలియజెయ్యి,” అన్నాడు. ఆ విధంగా కామేశం రామేశం చేతిలో మరోసారి భంగపడ్డాడు.",
            "book_page_end": 9,
            "story_id": "2008_06_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "తీరిన కోరిక",
            "book_page_start": 10,
            "pdf_page_start": 10,
            "pdf_page_end": 12,
            "author": "ఎన్. శివనాగేశ్వరరావు",
            "genre": "సాంఘిక కథ",
            "moral": "మంచి మనసుతో చేసిన ఉపకారం ఎప్పుడూ వ్యర్థం కాదు. మంచివారికి మంచే జరుగుతుంది.",
            "keywords": [
                "కాటికాపరి",
                "దహన సంస్కారం",
                "హరిద్వారం",
                "ఉపకారం",
                "పశ్చాత్తాపం"
            ],
            "characters": [
                "శివన్న",
                "నారాయణస్వామి",
                "నారాయణస్వామి కొడుకులు"
            ],
            "locations": [
                "మణిఘంటికాపురం",
                "లక్ష్మీపురం",
                "హరిద్వారం",
                "గంగా నది"
            ],
            "content": "మణిఘంటికాపురంలో శివన్న అనే కాటి కాపరి ఉండేవాడు. పేదవాడే అయినప్పటికీ శివన్న మంచి మనసున్నవాడు. చేసే వృత్తిని దైవసమానంగా భావించేవాడు. సొంత మనుషు లను పోగొట్టుకుని దుఃఖంలో వున్నవారిని ఎన్నడూ కట్టెలకోసం, డబ్బుల కోసం ఇబ్బంది పెట్టి ఎరుగడు. ఇచ్చినంత తీసుకునేవాడు. శవం పూర్తిగా కాలే వరకు చితి దగ్గిరి నుంచి కదిలేవాడు కాడు.\n\nఉన్నంతలో జీవితాన్ని తృప్తిగా గడుపు తూన్న శివన్నకు ఒక్కసారి హరిద్వారం వెళ్ళి అక్కడి గంగా నదిలో స్నానం చేయాలని కోరికగా ఉండేది. హరిద్వారం ప్రయాణం ఖర్చుతో కూడుకున్న వ్యవహారం గనక, అది తీరని కోరకగానే ఉంటూ వచ్చింది.\n\nఇలా ఉండగా ఒకనాడు శివన్నకు ఏ ఊరి పొలిమేరకూ చెందని ఒక చింతతోపులో ఒక అనాధశవం పడివున్నదని తెలిసింది. అతడు వెళ్ళి శవాన్ని భుజాన వేసుకుని శ్మశానం చేర్చి, చితి పేర్చి దహన సంస్కారాలు చేశాడు. అతడా పని చేస్తున్నంతసేపూ ఒక పెద్దమనిషి దూరంగా నిలబడి శివన్నను గమనించసాగాడు.\n\nపని పూర్తయ్యాక శివన్న శ్మశానం సమీపం లోని బావి దగ్గర స్నానం చేసి ఇంటికి బయలు దేరాడు. అప్పుడు అంతసేపూ శివన్నను గమనిం చిన పెద్దమనిషి అతణ్ణి సమీపించి, “శివన్నా, మాది లక్ష్మీపురం. నా పేరు నారాయణస్వామి. నీ గురించి చాలా విన్నాను. ఇప్పుడు స్వయంగా చూశాను. నీ మనసులో ఒక తీరని కోరిక ఉందని తెలిసి, దాన్ని తీర్చడానికే వచ్చాను,” అన్నాడు.\n\n“అయ్యా, తమరే విషయం మాట్లాడుతు న్నారో నాకు అంతుబట్టడం లేదు. కాస్త వివ రంగా చెప్పండి,\" అన్నాడు శివన్న వినయంగా.\n\n“నీకు హరిద్వారం వెళ్ళి గంగాస్నానం చేయాలని కోరిక ఉన్నట్టు తెలిసింది. నేనూ హరిద్వారం వెళ్ళాలనుకుంటున్నాను. నువ్వు వస్తానంటే నిన్ను నాతో తీసుకువెళతాను,” అన్నాడు నారాయణస్వామి.\n\n“అయ్యా, నాకు అంతటి భాగ్యమా!” అంటూ కంటతడితో చేతులు జోడించాడు శివన్న. నారాయణస్వామి ఆప్యాయంగా శివన్న భుజం తట్టి, “వచ్చే పంచమి రోజు హరిద్వారం బయలుదేరుదాం. సిద్ధంగా ఉండు,” అని చెప్పి వెళ్ళాడు.\n\nపంచమి నాటి ఉదయం శివన్న గుడిసె ముందు గుర్రపు బగ్గీ వచ్చి ఆగింది. అందులో నారాయణస్వామి కూర్చుని ఉన్నాడు. ఆయన శివన్నను సాదరంగా పిలిచి పక్కన కూర్చో బెట్టుకుని బగ్గీని ముందుకు నడపమని నౌకరును ఆదేశించాడు. నెలరోజుల ప్రయాణం తరవాత వాళ్ళు హరిద్వారం చేరారు. అక్కడి గంగా నదిలో స్నానం చేసి, గంగామాతను పూజించారు. శివన్న జన్మ సాఫల్యం పొంది నంతగా ఆనంద పడ్డాడు. మరో నెల పాటు సాగిన తిరుగు ప్రయాణంలో మార్గమధ్యం లోని పుణ్యక్షేత్రాలను దర్శించుకుంటూ వచ్చి ఇరువురూ లక్ష్మీపురం చేరారు.\n\nశివన్న ఇంటికి బయలుదేరుతూ చేతులు జోడించి, “అయ్యా, నా జీవితంలో హరిద్వార దర్శనం చేసుకుంటానని అనుకోలేదు. మీ దయవలన నా కోరిక తీరింది. మీకు జీవి తాంతం రుణపడి ఉంటాను,\" అన్నాడు.\n\nఅందుకు నారాయణస్వామి, “శివన్నా, నన్ను మరీ అంతగా పొగడవద్దు. నీకు హరి ద్వారం చూపించడంలో నాకూ కొంత స్వార్థం ఉంది,\" అన్నాడు.\n\n“అడగకుండానే నాకా దివ్య క్షేత్రం చూపిన పూణ్య పురుషులు మీరు. మీకు స్వార్థమా? నమ్మను,” అన్నాడు శివన్న.\n\n“అవును, శివన్నా. నేను నిజమే చెబుతు న్నాను. సముద్ర వ్యాపారం చేసి కోట్లకు కోట్లు సంపాదించాను. కాని మనశ్శాంతి మాత్రం లేదు. ప్రేమాభిమానాలు కరువై పోయాయి. ఉన్న ఇద్దరు కొడుకులూ పరమ స్వార్థ పరులు. నేను పోతే వచ్చే ఆస్తి గురించే తప్ప నాక్షేమం గురించి ఆలోచించరు. రేపు నేను చనిపోతే చిత్తశుద్ధితో దహనసంస్కారాలు చేయగలరన్న నమ్మకం కూడా లేదు. ఒక వేళ చేసినా అది నాకు సంతృప్తికరం కాదు. దాన్ని గురించి ఆలోచిస్తున్నప్పుడే నీ గురించి తెలి సింది. నీలాంటి మంచివాడికి ఉపకారం చేస్తే వృధా పోదని నిన్ను హరిద్వారం తీసుకు వెళ్ళాను. రేపు ఎప్పుడైనా నేను మరణిస్తే నువ్వే నా దహనసంస్కారాలు జరిపించాలి. అందుకు తగ్గ ఏర్పాట్లు ఇప్పుడే చేస్తాను,\" అన్నాడు నారాయణస్వామి బరువెక్కిన మనసుతో.\n\nఆ మాట విన్న శివన్న చలించిపోయి, “అయ్యా, మీరు ధర్మప్రభువులు. మీకు అటువంటి స్థితి ఎప్పటికీ రాదు. నా లాంటి నిరుపేదకు హరిద్వారం చూపించిన పుణ్యం ఊరకే పోదు. మీ కొడుకు మార్పు తెస్తుంది,” అంటూండగా నారాయణస్వామి ఇద్దరు కొడుకులూ వచ్చి తండ్రి పాదాలపై బడి, “నాన్నా, మమ్మల్ని క్షమించండి. మీకు అలాంటి స్థితి రానివ్వం. ఇన్నాళ్ళు అజ్ఞా నంతో ప్రవర్తచాం. ఇకపై మీ మాట జవదాట కుండా, మీకు ఎలాంటి కొరతా లేకుండా చూసుకుంటాం,” అన్నారు.\n\nఒక కాటికాపరితో కలిసి నారాయణస్వామి హరిద్వారం వెళ్ళిన సంగతి తెలిసి ఊళ్ళో నలుగురూ నాలుగు విధాలుగా మాట్లాడు కోవడం విని ఆయన కొడుకులు సిగ్గుతో తలలు దించుకున్నారు. తండ్రి వచ్చిన విషయం తెలిసి, ఆయనకు క్షమాపణలు చెప్పడానికి వెళ్ళి చాటు నుంచి ఆయన మాటలు విన్నారు.\n\nకొడుకుల్లో వచ్చిన మార్పును చూసి నారాయణస్వామి ఎంతగానో సంతోషిం చాడు. వాళ్ళను చిరునవ్వుతో చూస్తూ కాటి కాపరితో, “శివన్నా, నా కొడుకుల్లో మంచి మార్పు చూడాలన్నది నా తీరని కోరిక. హరి ద్వారం చూడాలన్న నీ తీరని కోరిక తీర్చగానే, నా తీరని కోరిక, తీరిన కోరికగా మారి పోయింది,” అన్నాడు.\n\n“అయ్యా, నాకు హరిద్వార దర్శనం చేయించిన పుణ్యం ఊరికే పోదుకదా. ఎన్నటి కైనా మంచివారికి మంచే జరుగుతుంది, \" అన్నాడు శివన్న పట్టరాని ఆనందంతో.\n\nనారాయణస్వామి ఆ తరవాత శివన్న ఉండ డానికి మంచి ఇల్లు కట్టించి, అతని జీవనానికి ఎలాంటి లోటూ రాకుండా చూసుకున్నాడు.",
            "book_page_end": 12,
            "story_id": "2008_06_03",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ - 34",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సాహసం",
            "moral": "ధైర్యం, విచక్షణతో కూడిన సాహసమే విజయాన్ని సాధిస్తుంది.",
            "keywords": [
                "రాకాసి లోయ",
                "జగభోజి",
                "పులిరాజు",
                "మంత్రశాస్త్రం",
                "ధనరాసులు"
            ],
            "characters": [
                "కేశవుడు",
                "జయమల్లు",
                "బ్రహ్మపుర రాజు",
                "రాజగురువు",
                "కల్పకవల్లి",
                "కింకరుడు",
                "బ్రహ్మదండి",
                "కోయగోమాంగ్",
                "గురు మౌనానందుడు",
                "కోయ గడేజంగ్",
                "పులుగురాయుడు"
            ],
            "locations": [
                "రాకాసిలోయ",
                "బ్రహ్మపురం",
                "కపిలపురం"
            ],
            "content": "[గణాచారి ముఠావాళ్ళ బారినుంచి బయటపడిన కేశవుడూ అతడి మిత్రులకు, రాకాసి లోయలో జగభోజీ, కింకరుడూ జరిపిన సంభాషణ వినబడింది. బ్రహ్మపుర రాజకుమారి కల్పకవల్లి అక్కడ ఉన్నట్టు తెలిసింది. వాళ్ళకు పులిరాజు కూడా కనిపించింది. లోయ కవతల సైన్యంతో వచ్చి చేరిన బ్రహ్మపుర రాజు, తన గురువుతో లోయలోకి ఎలా ప్రవేశించటం అన్న విషయమై సంప్రతిస్తున్నాడు. - తరవాత]\n\nకొంత చర్చ జరిగిన మీదట బ్రహ్మపుర రాజు, “గురువర్యా! ఈ సరికే జగభోజి మన రాక తెలుసుకుని వుంటే, వాడు అమ్మాయితో సహా లోయ వదిలి పారిపోయే ప్రమాదం వున్న దని నేను భయపడుతున్నాను,\" అన్నాడు.\n\nరాజగురువు కొంచెం ఆలోచించి, \"మహా రాజా! మీరు అలాంటి భయాలేమీ పెట్టుకో కండి. మన రాక జగభోజికి తెలియదనుకోవటం పొరపాటు. అడవిలో కల్పకవల్లిని వాడు పట్టు కున్నప్పుడు అన్న మాటలు, ఆమె చెలికత్తెలు స్పష్టంగానే విన్నారు. ఈ రాబోయే అమావా స్యకు గాని, వాడి దీక్ష నెరవేరదు. అప్పటి వరకూ ఎన్ని ప్రమాదాలొచ్చినా, వాడు ఈ రాకాసి లోయలోనే వుంటాడు. ఒకవేళ వాడు ఆఖరి నిమిషంలో భయపడి పారిపోదలిచినా, మనం కాపుంచిన, గురు మౌనానందుడూ, కోయ గడేజంగ్ వాడి ప్రయత్నం సాగని వ్వరు,” అన్నాడు.\n\nరాజగురువు అన్నట్టే గురు మౌనానం దుడూ, కోయ గజంగ్ తమ తమ అనుచరు లతో రాకాసిలోయ నుంచి పైకి ఎక్కి పారి పోయేందుకు వీలున్న దారులన్నీ వేయి కళ్ళతో కాపలా కాస్తున్నారు. మౌనానందుడి అనుచరుల్లో ముఖ్యులు బిడాలీ, శ్వానకర్జీ: కోయ గడేజంగ్ అనుచరుల్లో ముఖ్యుడు నరమాంస భక్షకుల నాయకుడైన చండ మండూకుడు.\n\nబ్రహ్మపుర రాజు వెంట వీరే కాక పెద్ద సేన కూడా వున్నది. అందులో గజాశ్వదళాలు కూడా వున్నవి. కోయగోమాంగ్ తనకు విన బడుతున్నవని చెప్పే గంటల సవ్వడులు; ఆ గజసైనిక దళాల్లోని, ఏనుగుల మెడలకు వేలాడుతున్నకంచుగంటలు అప్పుడప్పుడు చేసే ధ్వనులు.\n\nరాత్రి గడుస్తున్న కొందికీ, లోయకు కొంచెం ఎగువగా రాళ్ళ మీద కూచునివున్న కేశవుడూ అతడి మిత్రులకు, అన్నివైపుల నుంచీ రకరకాల శబ్దాలు వినబడుతున్నవి. వెన్నెల కాంతిలో వాళ్ళకు, దిగువనున్న లోయ స్పష్టంగా కనబడుతున్నది. జయమల్లు లోయ కేసి కొంచెంసేపు పరీక్షగా చూసి, “కేశవా! ఈ వెన్నెల వెలుగులో ఇక్కణ్ణించి మనం లోయలోకి దిగటం ఏమంత కష్టం కాదు. నా ఉద్దేశం, ఆ పులిరాజును సూర్యో దయం లోపలే చంపి, దాని చర్మం వలిచి, నువ్వు ధరించటం మంచిదని. తెల్లవారితే, మన ఉనికి జగభోజికీ, వాడి అనుచరుడికీ తెలిసి పోవచ్చు,” అన్నాడు.\n\n“నువ్వన్నట్టు ఆ పని ఎంత త్వరగా ముగించుకుంటే అంత మంచిది. ఈ లోయ చుట్టూ ఎవరో చేరి, మన కంటే ముందుగా లోయలోకి దిగే ప్రయత్నంలో వున్నారని నా అనుమానం. వాళ్ళు శత్రువులో, మిత్రులో మనకు తెలుసుకునే అవకాశం లేదు,” అన్నాడు కేశవుడు.\n\nఆ తరవాత ముగ్గురూ, కోయగోమాంగ్ దగ్గిరవున్న విషం పూసిన అంబులను సమా నంగా పంచుకుని, ఎగుడు దిగుడుగా వున్న రాళ్ళ మీది నుంచి, అడవి తీగను ఆసరాగా పట్టుకుని, లోయలోకి దిగారు.\n\nలోయ అంతా నిశ్శబ్దంగా వున్నది. ఉండి వుండి ఏదో ఒక మహావృక్షం మీది నుంచి గండభేరుండపక్షి ఒకటి వికృతంగా అరుస్తు న్నది. నల్లని చెట్ల నీడలూ, ఆ నీడల్లో అటూ ఇటూ ఎగిరే మిణుగురుపురుగులూ తప్ప, పులిరాజు అక్కడ వున్న సూచన లేమీ వాళ్ళకు కనిపించ లేదు.\n\n“పులిరాజు ఈ ప్రాంతాలే ఎక్కడో మన కోసం పొంచి కూచుని వున్నదని, నా నమ్మకం. ఈ రాళ్ళ దగ్గిర వుండటం ప్రమాదం. ఆ కనబడే ఎండిన మోడుచెట్టు కేసి నడవండి, ” అంటూ జయమల్లు ముందుకు రెండడు గులు వేశాడు.\n\nఆ క్షణంలోనే ఆ ముగ్గురూ సంభ్రమాశ్చ ర్యాలతో నిశ్చేష్టులయ్యారు. చూస్తూండగానే, ఆ వెన్నెల రాత్రి, అంతవరకూ ఎండిమోడుగా వున్న చెట్టు ఫలపుష్పాలతో నిండిపోయింది.\n\n“కేశవా, మనం జయించాం! ఈ రాకాసి లోయలోని ధనరాసులు మనవే. కాలభైర వుడు నిన్నావేశించి నప్పుడు చెప్పినదొకటి నిజమైంది. ఇక మనకు కావలసింది, ఆ పులిరాజు...”\n\nజయమల్లు మాట ముగించే లోపలే, ఆశ్చర్యంగా ఆ క్షణాన ఫలపుష్పాలతో నిండి పోయిన మోడు చెట్టు వెనక నుంచి, పులి పెద్దగా గాండ్రించిన చప్పుడైంది. మరుక్షణాన కేశవుడు విల్లు అటు కేసి ఎక్కుపెట్టాడు. పులి చెట్టు వెనక నుంచి భయంకరంగా మరోసారి అరిచి, పంజా పైకెత్తి, కేశవుడి కేసి లంఘించ బోయింది. కేశవుడు విషబాణాన్ని పులిరాజు రెండు కళ్ళ మధ్య తగిలేలా కొట్టాడు.\n\nపులి ఒక్కసారి గోండ్రించి, చాపచుట్టలా పక్కకు పడిపోయింది. కేశవుడూ, జయ మల్లూ, గోమాంగ్ పరుగు పరుగున వెళ్ళి దాని కాళ్ళూ నడుమూ పట్టుకుని పైకి లేవ నెత్తారు. జయమల్లు చిన్నగొంతుతో, “నిశ్శ బ్దంగా సాధ్యమైనంత త్వరగా ఏదైనా గుహ లోకి పదండి. జగభోజి మనం పులిరాజును చంపిన సంగతి ఇప్పుడే గ్రహిస్తే ప్రమాదం. దీని చర్మం వలిచి, కేశవుడు ధరిస్తే చాలు. ఆ తరవాత మన దెబ్బ కిక్కడ తిరుగువుండదు,” అన్నాడు.\n\nఆ ముగ్గురూ చచ్చిన పులిరాజును మోసు కుని, దాపులనున్న ఒక సహలోకి చేరేంతలో జగభోజి కంఠం కర్కశంగా వినిపించింది:\n\n“ఏమిరా శిష్యా, కింకరా! ఈ పులిరాజు నాకు నిద్రలేకుండా చేస్తున్నాడు! పాపం, ఆ రాకన్నె ఎంతగా బాధ పడుతున్నదో! ఎందుకా గాండ్రింపులూ గోండ్రింపులూ?” అని కేక పెట్టాడు.\n\n“అంతా తెల్లవారి తెలుస్తుంది, గురో! ఆ పులి ఆఖరున పెట్టిన కేక వింటే-అది గాండ్రింపుగానూ లేదు, గోండ్రింపుగానూ లేదు-గొంతులో ప్రాణమేదో గురగుర మన్నట్టు న్నది. మీరు ఇక హాయిగా నిద్రపొండి. ఉద యమే చూసుకుందాం,” అన్నాడు కింకరుడు.\n\nగుహలో ప్రవేశించిన కేశవుడూ, జయ మల్లూ, గోమాంగ్ కలిసి, క్షణాల మీద పులి రాజు చర్మం వలిచారు. జయమల్లు ఆ చర్మాన్ని కేశవుడి నడుం దగ్గిర నుంచి తిప్పి, భుజం మీదుగా చుట్టాడు. కోయగోమాంగ్ కేశవుడి ఈ కొత్త వేషం చూసి, ఎక్కడలేని ఉత్సాహంతో, “కేశవా, ఇప్పుడు నీ రూపం చూపరుల్లో భయం, భక్తీ కూడా రేకెత్తించేలా వున్నది. ప్రయత్నిస్తే నువ్వు మా కోయజాతి కంతా నాయకుడివి కాగలవు,” అన్నాడు.\n\n“అలాంటి ప్రయత్నాలు చేసే తరుణం ఇంకా రాలేదు,\" అంటూ జయమల్లు గుహలో నుంచి ఓమారు బయటికి తొంగి చూసి, “ఇక మనం ఇక్కడ సాధించవల సింది ఒకే ఒక కార్యం వున్నది. కాలభైరవుడు చెప్పిన, ఆ పెద్ద రావిచెట్టూ, దాని పాదంలో వున్న పాము పుట్టా ఈ లోయలో ఎక్కడున్నవో- కనుక్కోవాలి,” అన్నాడు.\n\n\"ఆ గుర్తుల్ని బట్టి మనం రావిచెట్టును కనుక్కోవచ్చు. అక్కడ వున్న ధనరాసుల్ని తవ్వుకు పోవటం కూడా వెంటనే చేద్దా మంటావా?” అని అడిగాడు కోయగోమాంగ్.\n\nజయమల్లు అతడి ప్రశ్నకు జవాబు చెప్ప కుండా, చెవులు రిక్కించి వినసాగాడు.\n\nదూరంగా ఎక్కడో మనుషులు అటుకేసే నడిచి వస్తున్న సవ్వడి అతడికి చిన్నగా వినిపి స్తున్నది.\n\n“ధనం మాట తరవాత. ముందు రాజ కుమార్తెను ఆ జగభోజి బారి నుంచి కాపా డాలి. మనం ఆమె రాజ్యపౌరులం!” అన్నాడు కేశవుడు ఆవేశంగా.\n\nజయమల్లు, కేశవుణ్ణి సమీపించి భుజం మీద చెయ్యివేసి, “కేశవా! కాస్త గొంతు తగ్గించి మాట్టాడు. ఈ లోయలో జగభోజి, కింకరులతో పాటు మరెవరో కూడా వున్నారని నా అనుమానం. జాగ్రత్తగా విను... ఏవైనా అడుగుల చప్పుడులు...\n\nజయమల్లు మాట పూర్తి కాకుండానే, అల్లంత దూరం నుంచి పెద్దగా పిలుస్తున్న ఒక గొంతు వినబడింది: “సోదరా, జగభోజీ! నువ్వెక్కడ? నేను ఇక్కడికి తిరిగి వచ్చాను. ఈ రాకాసిలోయలో నీ కంఠధ్వనీ, పులిరాజు రంకెలూ విని, నా చెవులకు పట్టిన తుప్పు వదిలించుకుందా మనుకున్నాను. కాని మీ రెండు గొంతులూ వినబడవేం?\"\n\nఆ వెంటనే జగభోజి గొంతు పెద్దగా జవా బిచ్చింది: “సోదరా! ఎవరు? బ్రహ్మదండేనా? ఆహా, ఎంత అదృష్టం! ఎన్నాళ్ళకు తిరిగి వచ్చావు!”\n\nకేశవుడూ, జయమల్లూ, కోయగోమాంగ్ ముఖముఖాలు చూసుకున్నారు. వాళ్ళకు బ్రహ్మదండి మాంత్రికుడి గొంతు భయాశ్చర్యా లను కలిగించింది. సమయానికి ఈ దుర్మా ర్గుడూ ఈ లోయ చేరాడన్న మాట! ఇప్పుడే మిటి కర్తవ్యం?\n\nబ్రహ్మదండి మాంత్రికుడు, జగభోజి నివ సించే గుహను చేరిన గుర్తుగా, అటువైపు నుంచి, మాటల ధ్వనులు వినబడసాగినై. ఒకటి రెండు నిమిషాలు గడిచిన తరవాత, బ్రహ్మదండి గొంతుస్థాయి కాస్త పెంచి, “సోదరా! నువ్వు, ఆ బ్రహ్మపుర రాకన్నె కల్పకవల్లిని అపహరించుకుని ఇక్కడికి తేవటంలో పెద్ద ప్రమాదాన్ని కొని తెచ్చుకు న్నావు. బ్రహ్మపుర, కపిలపుర రాజ్యాల్లో నివసించే, అనాది ఆటవిక జనాలను వెంట బెట్టుకుని, ఆమె తండ్రిమన రాకాసిలోయను చుట్టు ముట్టాడు. నేను, నీ రక్షణకుగాను, పులుగురాయుడనే ఒక పక్షితల వెధవతో కలిసి ఒక రహస్య సొరంగ మార్గాన ఇక్కడికి వచ్చాను,” అన్నాడు.\n\n“నాక్షేమం గురించి, నువ్వు పడిన ఆదుర్దా చూసి, నాకు చాలా సంతోషం కలుగుతు న్నది. మనం ఇద్దరం పాతిక ముప్ఫై సంవత్స రాలు, ఒకే గురువు దగ్గిర మంత్రశాస్త్రం అభ్యసించాం. సరే, ఇంతకూ నువ్వెళ్ళినపని, ఏమయింది?” అని అడిగాడు జగభోజి.\n\nజగభోజి ప్రశ్నకు, బ్రహ్మదండి ఛీత్కారం చేసి, “మనం గురువు గురువు అనుకునే ఆ నీచుడు, చచ్చి ఎక్కడున్నాడో గాని-వాడు మనకు మనసిచ్చి మంత్రశాస్త్రం బోధించ లేదు. బ్రహ్మపుర రాజ్యంలోని ఒకానొక కొండలో కాలభైరవుణ్ణి ప్రతిష్ఠాపన చేసి, మనకు కావలసిన జాతకుడు, కేశవుడనేవాణ్ణి పట్టుకుని, వాడి చేత ఇక్కడ దొరికే ధనరాసుల విషయం చెప్పించే ప్రయత్నం చేశాను. కాని, నా పని పూర్తయ్యే లోపలే, బ్రహ్మపుర రాజ గురువు తన మంత్రశక్తితో అక్కడ వున్న అందరి నోళ్ళూ కట్టేశాడు,” అన్నాడు.\n\nఆ తరవాత జగభోజీ, బ్రహ్మదండి మాంత్రి కుడూ కలిసి లోయలోకి కొంత దూరం వెళ్ళి, అక్కడ చెట్ల కింద కూచుని వున్న పులుగు రాయుణ్ణి, స్థూలకాయుణ్ణి, జిత శక్తివర్మ లనూ కలుసుకున్నారు. ఆ సమయంలో తూర్పు దిక్కు కొంచెం తెలతెల్లనవుతున్నది.\n\n“ఇక మనం లోయ మధ్యకు పోదాం. ధన రాసులు నిక్షేపమై వున్న రావిచెట్టూ, ఆ పాము పుట్టా ఎక్కడున్నవో, నాకు తెలుసు!” అంటూ జగభోజి ముందుండి దారి తీశాడు.\n\nజగభోజి, బ్రహ్మదండితో కలిసి గుహవిడిచి పోవటం; రాజకుమారికి కింకరుడి కాపలా సంగతీ-అంతా కేశవుడూ అతడి స్నేహి తులూ చూశారు. వాళ్ళకు చీకట్లో ఒక గుహ ముందు అటూ ఇటూ పచారు చేస్తున్న కింకరుడి ఆకారం కనబడింది.\n\nవాళ్ళు ముగ్గురూ, కింకరుడు కాపలా కాస్తున్న గుహదగ్గిరకు వెళ్ళేసరికి, కింకరుడు గుహముందు బయట ఆగి, గుహలో వున్న కల్పకవల్లి నుద్దేశించి, \"హా, రాకుమారీ! బ్రహ్మపుర రాజ్యంలోని సరస్సు దగ్గిర చూడ గానే, నిన్ను నేను ప్రేమించేశాను. నువ్వు మా గురువు జగభోజిని ఎలా ప్రేమించి వివాహ మాడతావో, నా కర్థం కావటం లేదు. అడవి పంది కోరల్లా వున్న వాడి పళ్ళూ, దబ్బనాల్లా పైకి లేచిన వాడి కనుబొమలూ, నెత్తిన చింకికుళాయీ-ఏ కన్య అయినా వాణ్ణి ఎలా ప్రేమిస్తుంది? నన్ను, చూడు! ఈ తలలో వున్న ఈకలు రాజభేరుండానివి! వాటిని సంపాయించేందుకు నేను చేసిన సాహసం...”\n\nకింకరుడు మాట మధ్యలోనే పెద్దగా అరవబోయి, ప్రాణం కడబట్టుతున్న వాడిలా కీచు మన్నాడు. దానికి కారణం, కేశవుడు ఉచ్చు బిగించి విసిరిన అడవితీగ, గురిగా వాడి కంఠానికి పడి బిర్రబిగుసుకుపోవటం.\n\n“కేశవా! వాడు ఊపిరాడక చచ్చేట్టున్నాడు. వాడితో మనకు కొంత పని వున్నది. ఆ ఉచ్చు కాస్త వదులు చెయ్యి, \" అంటూ జయమల్లు రాళ్ళ చాటు నుంచి ఒక్కగెంతున ముందు కురికాడు. కేశవుడు, కింకరుడి మెడకు బిగుసుకు పోయిన ఉచ్చును కొద్దిగా వదులు చేశాడు. – (ముగింపు వచ్చే సంచికలో)",
            "book_page_end": 18,
            "story_id": "2008_06_04",
            "raw_genre_backup": "సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "నీలాంజన చర్య",
            "book_page_start": 19,
            "pdf_page_start": 19,
            "pdf_page_end": 24,
            "author": "గుండ్రాతి సుబ్రహ్మణ్యంగౌడు",
            "genre": "బేతాళ కథ",
            "moral": "ఆత్మాభిమానం, నిజాయితీ, మరియు ప్రేమ తాలూకు వివేకం, ఇతరుల విజయాన్ని అంగీకరించే గొప్పదనం కారణంగా నీలాంజన ఆత్మాహుతికి పాల్పడింది.",
            "keywords": [
                "విక్రమార్కుడు",
                "బేతాళుడు",
                "గంధర్వ కన్య",
                "శిల్పం",
                "ఆత్మాహుతి"
            ],
            "characters": [
                "విక్రమార్కుడు",
                "బేతాళుడు",
                "కళాధరుడు",
                "నీలాంజన",
                "విభాకరుడు",
                "వైశాలి రాజు",
                "మహారాణి"
            ],
            "locations": [
                "వైశాలి రాజ్యం",
                "త్రిశృంగం",
                "గంధర్వలోకం",
                "అవంతీ దేశం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, “రాజా, నువ్వు ఏదైనా పంతానికి దిగి ఇలా భీకర వాతావరణంలో శ్రమ పడుతున్నావేమో అన్న అనుమానం కలుగుతున్నది. నువ్వు ఎలాంటి పంతంలోనైనా నెగ్గగలవనడంలో ఎలాంటి సందేహం లేదు. అయితే, నెగ్గే సమ యంలో నీలాంజనలా అయోమయా నికిలోనై, విజయాన్ని ప్రత్యర్థుల పాలు చేస్తావేమోనన్న అనుమానం కలుగు తున్నది. సునాయాసంగా చేజిక్కించు కోవలసిన జీవితాన్ని కాలదన్ని, విపరీత చర్యకు పాల్పడిన ఒక గంధర్వ రాకుమారి కథ చెబు తాను, శ్రమ తెలియకుండా, విను,\" అంటూ ఇలా చెప్పసాగాడు:\n\nప్రియవదనుడనే రాజు పరిపాలించే వైశాలి రాజ్యం దక్షిణ సరిహద్దున ఉన్న త్రిశృంగమనే ప్రాంతంలో కళాధరుడు అనే అద్భుత శిల్ప కారుడు ఉండేవాడు. అతడు చెక్కే శిల్పాలను అందరూ మెచ్చుకునేవారు.\n\nఒకనాటి పున్నమిరాత్రి అతడు ఆరు బయట పడుకుని ఉండగా కలలో ఒక అద్భుత సౌందర్యరాశి కనిపించి, “నా విగ్ర హాన్ని నువ్వు మలిస్తే ఎలా ఉంటుందో చూసుకోవాలన్న కోరిక కలిగింది. నా కోరిక తీర్చగలవా?” అని అడిగింది.\n\n“నీ అంతటి సౌందర్యరాశి శిల్పాన్ని రూపొందించకపోతే నా శిల్పకళా నైపుణ్యానికి సార్థకత ఉండదు. అయినా, నువ్వెవరు?\" అంటూండగా ఆమె అదృశ్యమై కళాధరుడి కల చెదిరి పోయింది. కాని ఆమె రూపం మాత్రం అతడి మనోఫలకం మీద అలాగే నిలిచిపోయింది. మరునాడే అతడు సెల యేటి సమీపంలో శిల్పాన్ని చెక్కడం ప్రారం భించాడు.\n\nకళాధరుడికి కలలో కనిపించిన అందాల రాశి పేరు నీలాంజన. గంధర్వ రాజు కుమార్తె. మరుసటి పున్నమిరేయి చెలికత్తెలతో వన విహారానికి బయలుదేరిన నీలాంజన, వారికో విశేషం చూపుతానని చెప్పి భూలోకానికి వెంటబెట్టుకుని వచ్చింది.\n\nసెలయేటి సమీపంలో నీలాంజన పాల రాతి శిల్పం చూసి చెలికత్తెలు ఆశ్చర్య చకి తులై, “నీ విగ్రహం ఇక్కడికెలా వచ్చింది?” అని అడిగారు ముక్తకంఠంతో.\n\n“నేను కలలో కనిపించిన మాత్రాన్నే కళాధరుడనే శిల్పి దీన్ని చెక్కాడు,” అన్నది నీలాంజన.\n\n\"అద్భుతం! దీనికే గనక ప్రాణం వస్తే మరెంత బావుంటుందో,” అన్నది ఒక చెలి కత్తె.\n\n“ప్రాణమే కాదు, దీనికి నీ తెలివి తేటలు కూడా ఉంటే చక్కని క్రీడ ద్వారా వినోదించ వచ్చు,\" అన్నది రెండవ చెలికత్తె.\n\n“ఏమిటా క్రీడ?” అని అడిగింది నీలాం జన.\n\n“నువ్వు చాలా తెలివైన దానివని గొప్పలు పోతూంటావు కదూ. దాన్ని భూలోకంలో నిరూపించాలి. నువ్వు ఈ శిల్పానికి ప్రాణం పోస్తే మానవకాంత అవుతుంది. ఆమె నువ్వే అయివుండాలి గనక, నీ మనసును, నీ తెలివి తేటలను ఆమెతో పంచుకోవాలి. అంటే నువ్వే ఇద్దరిగా భూలోకంలోనూ, గంధర్వలోకం లోనూ ఉండాలి. భూలోకంలో నీకు అద్భుత శక్తులు ఉండవు గనక, కష్టాలతో కూడుకున్న మానవ సమాజంలో నెగ్గుకురావాలి. సమ్మత మేనా?” అన్నది మూడవ చెలికత్తె.\n\n“సమ్మతమే,” అన్నది నీలాంజన.\n\n“మరొక ముఖ్య విషయం. భూలోకంలో ఉండబోయే నీలాంజనకు తానొక గంధర్వ కన్య అన్న విషయం తప్ప మరేదీ జ్ఞాపకం ఉండకూడదు,” అన్నది నాలుగో చెలికత్తె.\n\nఅన్నిటికీ అంగీకరించిన నీలాంజన శిల్పా నికి ప్రాణం పోసి చెలికత్తెలతో గంధర్వ లోకానికి తిరిగివెళ్ళింది.\n\nభూలోకంలో అప్పుడే ప్రాణం పోసుకున్న నీలాంజన నిద్ర నుంచి లేచినట్టు తన్ను తాను చూసుకుని ఆశ్చర్యపోయింది. గంధర్వలోకం వెళ్ళడానికి ప్రయత్నించి విఫలమై తను అద్భుత శక్తులు కోల్పోయినట్టు గ్రహిం చింది. అక్కడి నుంచి లేచి నడుచుకుంటూ తెల్లవారే సరికి ఒక అడవిని సమీపించింది. అక్కడ పొదల చాటు నుంచి ఒక పులి తన మీదికి దాడి చేయడానికి ఆయత్తమవుతూం డడం గమనించి, దానిని నిరాయుధపాణిగా ఎదుర్కోబోయింది. అంతలో గాలిని చీల్చు కుంటూ వచ్చిన ఒక బాణం పులిని తాక డంతో, అది భయంకరంగా అరుచుకుంటూ పారిపోయింది.\n\nమరి కొంతసేపటికి గుర్రంపై వచ్చిన ఆజానుబాహువైన ఒక యువకుడు ఆమె చెంత దిగాడు. పులి బారి నుంచి ఆమెను కాపాడింది అతడే. విభారకుడు అతడి పేరు. మెరుపుతీగలాంటి నీలాంజన అందానికి ముగ్ధుడైన విభారకుడు, “ఎవరు నువ్వు? ప్రమాదభరితమైన ఈ ప్రాంతానికి ఎందుకు వచ్చావు?” అని అడిగాడు.\n\n“ప్రస్తుతం ఈలోకంలో నా అన్నవాళ్ళు లేరు. గౌరవ ప్రదమైన జీవనోపాధిని వెతు క్కుంటూ వచ్చాను. సాయపడగలవా?” అన్నది నీలాంజన అతడి పట్ల తనకున్న ఇష్టాన్ని బయటపెట్టకుండా.\n\n“నువ్వు కత్తి పట్టి యుద్ధం చేయగలిగితే నీ ఉద్యోగం సమస్యే లేదు. అవంతీ దేశపు రాజు రాజ్యకాంక్షతో మన దేశంపై యుద్ధం ప్రకటించాడు. సైనిక బలంలో ఆ రాజు మనకన్నా అధికుడు. అత్యయిక పరిస్థితిని ఎదుర్కోవడానికి మనరాజు ఇంటికొకరు సైన్యంలో చేరవలసిందిగా ప్రకటించాడు. అందుకే నేను వెళుతున్నాను. నువ్వు పురుష వేషంలో సైన్యంలో చేరి, నీ శక్తి ద్వారా స్త్రీలు అబలలు కారని నిరూపించి, ఆ తరవాత నిజం చెప్పవచ్చు,\" అన్నాడు విభారకుడు.\n\n“నీ ఆలోచన బావుంది,” అన్న నీలాం జన పురుషవేషం ధరించి అతనితో కలిసి వెళ్ళి సైన్యంలో చేరింది.\n\nమరుసటి రోజు బలవంతుడైన శత్రువును ఎదుర్కోవడం ఎలాగా అని రాజు మంత్రు లతో, సేనాధిపతితో, చర్చిస్తూండగా పురుష వేషంలోని నీలాంజన రాజును దర్శించి, “మహారాజా, నేనొక వ్యూహం రచించాను. అది మీకు నచ్చితే ఆచరించండి. లేకుంటే నా శిరశ్ఛేదం చెయ్యండి,” అన్నది.\n\n“ఏమిటో చెప్పు,” అన్నాడు రాజు ఆత్రు తగా.\n\n‘శత్రువు మనకన్నా బలవంతుడైనప్పుడు వెంటనే ముఖాముఖి పోరాడకూడదు. మొదట యుక్తిగా అతణ్ణి చీకాకుపెట్టాలి. శత్రు సైన్యంలో అలజడి పుట్టించి అతడి ఆత్మస్థై ర్యాన్ని దెబ్బతీయాలి. ఆ తరవాత యుద్ధానికి దిగాలి,\" అంటూతన వ్యూహరచనను వివరిం చింది నీలాంజన.\n\nఅది రాజుకెంతో నచ్చి వెంటనే అమలు పరిచాడు. మొదట వైశాలి సైన్యంలోని విలు కాండ్రు రహస్యంగా తూర్పుకొండలను చేరుకు న్నారు. అక్కడి నుంచి అకస్మాత్తుగా బాణాల ద్వారా తేళ్ళను, సర్పాలను ఆ తరవాత మంట లను అవంతి సైన్యం మధ్యలోకి వదిలారు. దాంతో ఆ సైన్యం గందర గోళానికి గురయింది. ఆ తరువాత వాళ్ళ మీదికి వేటకుక్కలను ఉసిగొల్పారు. శత్రు సేనలు చీకాకుగా ఉన్న సమయంలో నాలుగు వైపుల నుంచీ వైశాలి సేనలు దాడి చేసి చిత్తుచేశారు. అవంతి ఓడిపోయి రాజు బందీ అయ్యాడు. వైశాలి ప్రజలు సంబరాలు జరుపుకున్నారు.\n\nరాజు పురుషవేషంలోని నీలాంజనను ఎంతగానో మెచ్చుకున్నాడు. అప్పుడు నీలాం జన పురషవేషం తొలగించి, \"మహారాజా, మిమ్మల్ని పురుషుడిగా మభ్యపెట్టినందుకు నన్ను క్షమించండి. నాకు నా అన్నవారు ఈ లోకంలో లేరు,” అన్నది.\n\nఆమె స్త్రీ అని తెలియగానే మహారాణి పరమానందం చెంది, \"వారసులు లేని మనం ఆమెను దత్తత తీసుకుందాం,” అన్నది రాజుతో. రాజు కూడా సంతోషించి నీలాంజ నను దత్తత తీసుకోవడమే గాక, వైశాలి రాజ్య సామ్రాజ్ఞిగా పట్టాభిషేకం చేశాడు. నీలాంజన, విభారకుడు పరస్పరం ప్రేమించుకుంటు న్నారని తెలియడంతో వారి పెళ్ళి ఏర్పాట్లు ప్రారంభించారు రాజదంపతులు.\n\nఆ విధంగా తన తెలివితో ఉన్నత స్థానానికి ఎగబ్రాకి గంధర్వలోకంలోని చెలికత్తెలు పెట్టిన పరీక్షలో నెగ్గింది నీలాంజన. భూలోక పు నీలాంజన, గంధర్వ లోకపు నీలాంజన ఇరువురికీ ఒకే మనసు కావడంతో, సున్నిత మైన సందర్భాలలో భూలోక నీలాంజనకు కలిగే భావోద్వేగాలు గంధర్వలోక నీలాంజ నకు కూడా కలగసాగాయి. విభాకరుడి పట్ల ఆమె మనసులోనూ ప్రేమ అంకురించ డంతో, ఆమె భూలోక నీలాంజనకు అంతం పలకాలని, ఆమె ఉన్న ఏకాంతమందిరానికి వచ్చింది. ఆమెను చూసి, “అచ్చం నా ప్రతి బింబంలా ఉన్నావు. ఎవరు నువ్వు?\" అని అడిగింది భూలోక నీలాంజన ఆశ్చర్యంతో.\n\n“నేను కాదు. నువ్వు నా ప్రతిబింబం. నువ్వు నా రూపంలోని ఒక శిల్పానివి. నీకు ప్రాణం పోసింది నేనే.. నీలో ఉన్నది కూడా నామనసే. నెచ్చెలులతో క్రీడావినోదం కోసం నిన్ను పంపాను. ఇప్పుడు నీ పాత్రకు ముగింపు పలకడమే తరువాయి. అందుకే వచ్చాను,” అన్నది గంధర్వలోక నీలాంజన.\n\n“జీవితంలో నువ్వెప్పుడైనా ఓడిపోయావా?” అని అడిగింది భూలోక నీలాంజన.\n\n“లేదు,” అన్నది గంధర్వలోక నీలాం జన.\n\n“నీ మనసే నాలో ఉన్నప్పుడు నీకున్న మనోబలం నాకూ ఉంటుంది కదా? నీ చేతిలో నేనెలా ఓడిపోగలను? నా పాత్రకు ముగింపు పలకడం నీకు సాధ్యం కాదు,” అన్నది భూలోక నీలాంజన దృఢమైన కంఠ స్వరంతో.\n\n“నీలో కలిగే స్పందనలే నాలో కలుగుతు న్నాయి. అది నాకు కష్టంగా ఉంది. మన ఇద్దరిలో ఒకరి జీవితం పరిసమాప్తమై పోవాలి. కష్టాలు అనుభవిస్తూన్న మానవ కాంతవైన నీ పాత్రకు ముగింపు పలకడం న్యాయం,” అన్నది గంధర్వలోక నీలాంజన.\n\n“నేను కష్టాలు అనుభవించడం లేదు. నువ్వు మానవులను తక్కువ అంచనా వేస్తు న్నావు. స్వశక్తితో మనుషులు ఎన్నో ఘన కార్యాలు సాధిస్తున్నారు. ఇక్కడి ఆప్యాయ తలూ, అనురాగాలూ విశిష్టమైనవి. నిదా నంగా ఆలోచించి నిర్ణయం తీసుకో,” అన్నది భూలోక నీలాంజన.\n\nగంధర్వలోక నీలాంజన తీవ్రంగా ఆలో చించి, హృదయం నుంచి పుట్టిన అగ్నిలో తన్ను తాను దహించుకుని భస్మమైపోయింది.\n\nబేతాళుడు ఈ కథ చెప్పి, \"రాజా, తను ప్రాణం పోసిన పాత్రకు ముగింపు పలికే సామర్థ్యం ఉండి కూడా, నీలాంజన ఆత్మాహు తికి ఎందుకు పాల్పడింది? భూలోక నీలాంజ నతో మనసు భాగం పంచుకున్న తరవాత ఆమె వివేకాన్ని కోల్పోవడమే ఈ విపరీత చర్యకు కారణమా? ఈ సందేహాలకు సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.\n\nదానికి విక్రమార్కుడు, \"గంధర్వలోక నీలాంజన తన శిల్పానికి ప్రాణం పోశాక, భూలోక నీలాంజన సాధించిన విజయాల ద్వారా భూలోకవాసుల శక్తిసామర్థ్యాలను తెలుసుకునే అవకాశం ఆమెకు కలిగింది. భూలోక నీలాంజన మాటల ద్వారా మాన వులు మహోన్నతులన్న విషయం ఆమెకు మరింత స్పష్టమయింది. ఈ స్థితిలో భూలోక నీలాంజన స్వయంగా నిర్మించుకున్న జీవి తాన్ని కాజేయడం ఆమెకు ఆమోదయోగ్యం కాదు. పైగా, ఇరువురి మనసులూ ఒకటే గనక, ఇరువురి మనసుల్లోనూ విభాకరుడు ఉన్నప్పటివీ, అతడు ప్రేమించింది భూలోక నీలాంజనను మాత్రమే. అసలు విషయాన్ని దాచి విభాకరుణ్ణి వివాహమాడడం; ఒక వేళ అతడు నిరాకరిస్తే భగ్న ప్రేమికురాలిగా జీవించడం, ఆత్మాభిమానం గల నీలాంజనకు సాధ్యం కాని పనులు. ఇవన్నీ ఆలోచించే ఆమె ఆత్మాహుతికి పాల్పడింది. ఇదంతా నెచ్చెలుల క్రీడావినోదం తీసుకువచ్చిన అనూహ్య ప్రమాదం,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 24,
            "story_id": "2008_06_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఘటోత్కచుడు",
            "book_page_start": 26,
            "pdf_page_start": 26,
            "pdf_page_end": 29,
            "author": "చందమామ బృందం",
            "genre": "పురాణం",
            "moral": "ధర్మాన్ని నిలబెట్టడానికి మహావీరులు కూడా తమ జీవితాలను త్యాగం చేయాల్సి వస్తుంది.",
            "keywords": [
                "మహాభారతం",
                "పాండవులు",
                "భీముడు",
                "హిడింబ",
                "కర్ణుడు",
                "వీరమరణం"
            ],
            "characters": [
                "భీమసేనుడు",
                "హిడింబ",
                "ఘటోత్కచుడు",
                "కుంతీదేవి",
                "దుర్యోధనుడు",
                "కర్ణుడు",
                "భగదత్తుడు",
                "ద్రోణుడు",
                "అర్జునుడు"
            ],
            "locations": [
                "వారణావతం",
                "కురుక్షేత్ర యుద్ధభూమి"
            ],
            "content": "భీమసేనుడికీ, హిడింబకూ జన్మించినఘటోత్క చుడు తండ్రికి సాటి రాగల బలపరాక్ర మాలూ, తల్లికి మించిన రాక్షస మాయలూ ప్రదర్శించిన వీరుడు. రాక్షసి కడుపున పుట్టి నప్పటికీ సద్వర్తనుడు. పాండవులకు విధే యుడై వారికి అండగా నిలబడ్డాడు. అతడి జన్మవృత్తాంతం చాలా ఆసక్తి కరమైనది:\n\nపాండవులు వారణావతంలోని లక్క ఇంటి నుంచి తప్పించుకుని అర్ధరాత్రి సమ యంలో సొరంగ మార్గం గుండా అరణ్యం చేరారు. కటిక చీకటిలో చాలా దూరం నడిచి గంగానదిని దాటి దక్షిణ దిశగా వెళ్ళారు. చాలాసేపు నడిచి బాగా అలిసిపోయి ఒక మర్రి చెట్టు కింద పడుకున్నారు. భీముడు వాళ్ళకు కాపలా కాయసాగాడు.\n\nఆ వనంలో హిడింబుడనే రాక్షసుడు ఉండే వాడు. వాడు ఆహారం కోసం అరణ్యమంతా తిరిగి, ఒక మద్ది చెట్టెక్కి జుట్టు విదిలించు కుంటూ, ఆవులిస్తూ చూస్తూండగా, వాడికి దూరాన మర్రి చెట్టు కింద పడుకుని కొందరు మనుషులు కనిపించారు. వాడు తన చెల్లెలైన హిడింబను పిలిచి, \"ఆ మర్రి చెట్టు కింద నిద్రపోతూన్న వారిని చంపి తీసుకురా, కడుపు నిండా తిందాం,” అన్నాడు.\n\nహిడింబ సరేనని బయలుదేరి పాండవు లున్న చోటికి వచ్చి, నిద్రపోతూన్న కుంతినీ, ధర్మరాజునూ, అర్జునుణ్ణి, నకుల సహదేవు లనూ; వారికి కాపలా కాస్తున్న భీముణ్ణి చూసింది. హిడింబ కంటికి భీముడు నవ మన్మథుడిలా కనిపించాడు. వెంటనే సుందర మైన రూపం ధరించి, సిగ్గుతో కూడిన చిరు నవ్వులు చిందిస్తూ వచ్చి భీముడితో, “మీరు ఎందుకు ఇక్కడికి వచ్చారు? మిమ్మల్నంద రిని చంపి ఆహారంగా తెమ్మని మహాబలుడైన రాక్షసుడైన మా అన్న నన్ను పంపాడు. కాని నిన్ను చూడగానే నాలో నిన్ను పెళ్ళాడాలనే కోరిక కలిగింది. నన్ను పెళ్ళాడి నా కోరిక తీర్చావంటే మీకు మా అన్న భయం లేకుండా కామగమనం గుండా మిమ్మల్ని ఈ క్షణమే సురక్షిత ప్రాంతానికి చేరుస్తాను,\" అన్నది.\n\nవెళ్ళిన హిడింబ రావడానికి ఆలస్యం కావడంతో హిడింబుడు అక్కడికి వచ్చి చెల్లెలి అందమైన రూపం చూసి, మండిపోయి, \"వాళ్ళను చంపి తీసుకురమ్మంటే, మానవ రూపంతో వాళ్ళతో సంబంధం పెట్టుకోవడానికి చూస్తున్నావా? మొదట వాళ్ళను చంపి, నీ ప్రాణం కూడా తీస్తానుండు,\" అంటూ భీముడితో తలపడ్డాడు.\n\nభీముడు వాణ్ణి దూరంగా లాక్కు పోయాడు. ఇద్దరికీ ఘోరంగా యుద్ధం జరిగింది. భూమి అదిరింది. చెట్టు చేమలు కూలాయి. హిడింబుడు భయంకరంగా పెడబొబ్బ పెట్టాడు. అరుణోదయమవు తూండగా భీముడు హిడింబుణ్ణి పట్టి గిరగిరా తిప్పి నేలకేసి కొట్టి, నడుమువిరిచి చిత్రవధ చేశాడు. హిడింబుడు పెద్దగా అరుస్తూ ప్రాణాలు వదిలాడు.\n\nఅంతలో హిడింబ తన గురించీ, తన అన్న గురించీ-కుంతీదేవికీ, ధర్మరాజుకూ వివ రించి, తన మనసులోని కోరికను బయట పెట్టింది. ఆమెను వివాహమాడడానికి భీముడు మొదట వెనుకాడినప్పటికీ, తల్లీ, అన్నా చెప్పడంతో హిడింబకు కొడుకు పుట్టేంత వరకూ ఆమెను తన భార్యగా చూసుకోవ డానికి ఒప్పుకున్నాడు.\n\nహిడింబ భీముణ్ణి తీసుకుని ఆకాశ మార్గాన వేళ్ళిపోయింది. ఇద్దరూ పర్వత శిఖరాలపైనా, కొండ గుహల్లోనూ, నదీ తీరాలా, సరస్సులవద్దా, అందమైన పొదరిళ్ళలోనూ విహరించారు. కాలక్రమాన హిడింబ గర్భ వతియై ఒక కొడుకును కన్నది. వాడు పుట్టు తూనే కామరూపుడై, అప్పటికప్పుడే పెరిగి పెద్దవాడే తల్లిదండ్రులకు, పెద్దలకు మ్రొక్కి నిలబడ్డాడు. వాడినెత్తిన ఒక్క వెంట్రుక కూడా లేకుండా ఉండడం వల్ల వాడికి ఘటోత్క చుడు అంటే కేశరహితమైన కుండలాంటి తల కలిగినవాడు అనే పేరు పెట్టారు.\n\nఘటోత్కచుడు పెద్దలకు మ్రొక్కి, “మీకు నా వల్ల ఏదైనా పనిపడితే నన్ను తలుచుకోండి. తక్షణమే మీ ఎదుట నిలు స్తాను,” అని చెప్పి ఉత్తర దిశగా బయలుదే రాడు. మహావీరుడిగా రాక్షసులకు నాయ కుడై మేఘవర్ణుడు, అంజన పర్వుడు అనే ఇద్దరు కొడుకులను కన్నాడు.\n\nమహాభారత యుద్ధంలో కౌరవ సేనలను ముప్పుతిప్పలు పెట్టి చీల్చి చెండాడాడు. భగదత్తుడికీ, ఘటోత్కచుడికీ యుద్ధం చిత్రంగా జరిగింది. భగదత్తుడు పెద్ద ఏను గును ఎక్కి పాండవ సైన్యాన్ని చిందరవందర చేశాడు. తమను కాపాడేవాళ్ళు లేక పాండవ సేనలు పారిపోయాయి. ఘటోత్కచుడు అకస్మాత్తుగా మాయమయ్యాడు. కౌరవ సేనలలో హాహాకారాలు చెలరేగాయి. ఘటోత్కచుడు మళ్ళీ కనిపించి భగదత్తుడి మీద బాణవర్షం కురిపించి అదృశ్యమయ్యాడు.\n\nఅర్జున కుమారుడైన ఇరావంతుడు భయంకరంగా యుద్ధం చేసి మూర్ఛపోయి ఉన్నప్పుడు ఆర్షభృంగుడనే రాక్షసుడు కత్తితో అతణ్ణి నరికి చంపాడు. దానిని చూసి ఘటో త్కచుడు ఆగ్రహోదగ్రుడై భయంకరాకారంతో చేతిలో మెరిసే శూలాన్ని పట్టుకుని రాక్షస గణాలతో కౌరవ సేనల మీద విరుచుకు పడ్డాడు. దుర్యోధనుడు ఘటోత్కచుడికి ఎదురు వచ్చి సింహనాదం చేశాడు. అతడి వెనకగా ఏనుగుల సేన వచ్చింది. రాక్షసులు ఏనుగు సేనల మీద పడి ధ్వసం చేయ సాగారు. ఘటోత్కచుడు దుర్యోధనుణ్ణి ఎదుర్కొని, తన చేతిలోని శక్తిని అతడిపై విసిరాడు. అంతలో వంగదేశపు రాజు తను ఎక్కిన ఏనుగును దుర్యోధనుడి రథానికి అడ్డంగా తోలాడు. ఘటోత్కచుడు విసిరిన శక్తి తగిలి ఆ ఏనుగు కూలిపోయింది. వంగ రాజు దానిపై నుంచి కిందికి దూకి తప్పించు కుని పారిపోయాడు. ఘటోత్కచుడు విజృం భించి భయంకరంగా అరుస్తూ దుర్యోధనుణ్ణి పీడించసాగాడు.\n\nభీష్ముడి సలహా మేరకు ద్రోణుడు-సోమ దత్తుడూ, సైంధవుడూ మొదలైన వీరులతో కలిసి దుర్యోధనుడికి సాయంగా వెళ్ళాడు. ఘటోత్కచుడు వాళ్ళందరినీ కూడా భయం కరంగా హింసించాడు. అంతలో ధర్మరాజు కోరిక మేరకు అభిమన్యుడూ, ఉపపాండ వులూ మొదలైన వారిని వెంటబెట్టుకుని భీముడు ఘటోత్కచుడికి సాయంగా వెళ్ళాడు. ఉభయ పక్షాలకూ జరిగిన యుద్ధంలో పాండవులదే పైచెయ్యి అయింది.\n\nఆ తరవాత దుర్యోధనుడు భీముణ్ణి ఎదుర్కొన్నాడు. భీముడు దెబ్బ తినడంతో ఘటోత్కచుడూ, అభిమన్యుడూ మొదలైన పాండవవీరులు దుర్యోధనుణ్ణి చుట్టు ముట్టారు. అది తెలిసి ద్రోణుడు కౌరవ వీరులను వెంటబెట్టుకుని దుర్యోధనుడికి సాయంగా వచ్చాడు. అప్పుడు సాగినయుద్ధంలో ఘటోత్కచుడు రాక్షస మాయలు ప్రయో గించి శత్రుసేనలకు దిగ్రమ కలిగించాడు. ఘటోత్కచుడి దెబ్బకు తట్టుకోలేక కౌరవ సైన్యాలు చెల్లాచెదరై శిబిరాలకేసి పరిగెత్త సాగాయి. ఆ తరవాత భీష్ముడి సలహా ప్రకారం భగదత్తుడు సుప్రతీకమనే ఏనుగు నెక్కి పాండవుల సేనల మీదికి వెళ్ళాడు. ఘటోత్కచుడు ఎదుర్కొన్నాడు. ఇరువురికీ భీకరంగా యుద్ధం జరిగింది.\n\nఆపిమ్మట భీష్ముడు యుద్ధ రంగంలో దిగి పాండవ సేనలను నాశనం చేశాడు. ఆఖరికి శిఖండిని అడ్డు పెట్టుకుని వచ్చిన అర్జునుడిపై బాణాలు ప్రయోగించలేక, అంపశయ్య పాలయ్యాడు.\n\nఆ తరవాత యుద్ధానికి వచ్చిన కర్ణుడు, ఆర్షభృంగుణ్ణి, అలాయుధాసురుణ్ణి సంహ రించి తన మీదికి వచ్చిన ఘటోత్కచుడి ధాటికి తట్టుకోలేకపోయాడు. అన్నాళ్ళు అర్జునుడి మీద ప్రయోగించాలని భద్రంగా ఉంచిన ఇంద్రుడిచ్చిన శక్తిని ఘటోత్కచుడి మీదికి ప్రయోగించడంతో అతడు వీరమరణం పొందాడు.",
            "book_page_end": 29,
            "story_id": "2008_06_06",
            "raw_genre_backup": "పురాణం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "శిక్షకు తగ్గిన్యాయం!",
            "book_page_start": 31,
            "pdf_page_start": 31,
            "pdf_page_end": 33,
            "author": "చందమామ బృందం",
            "genre": "బీర్బల్ కథలు",
            "moral": "తొందరపాటుతో శిక్ష విధించకూడదు. చేసిన తప్పుకు సరైన పశ్చాత్తాపం చూపించడం న్యాయం.",
            "keywords": [
                "అక్బర్",
                "బీర్బల్",
                "తోటమాలి",
                "మరణశిక్ష",
                "న్యాయం"
            ],
            "characters": [
                "అక్బర్ చక్రవర్తి",
                "బీర్బల్",
                "తోటమాలి",
                "తోటమాలి భార్య",
                "అధికారి"
            ],
            "locations": [
                "రాజభవనం",
                "ఉద్యానవనం",
                "చెరసాల"
            ],
            "content": "అక్బర్ చక్రవర్తి ఒకనాటి ఉదయం రాజ భవనం ఉపరితలంలో పచార్లు చేస్తున్నాడు. చల్లని గాలులతో ఉద్యానవనం నుంచి వీచిన పువ్వుల పరిమళం ఆయనకెంతో ఆనందం కలిగించింది. ఉద్యానవనంలోకి వెళ్ళి పువ్వు లను చూడాలనుకుని చకచకా మేడ మెట్లు దిగి ఉద్యానవనం కేసి అడుగులు వేశాడు.\n\nఅప్పుడే వికసించిన రకరకాల పువ్వులు, ముఖ్యంగా రంగు రంగుల గులాబీలు మెల్లగా వీచే గాలులకు తలలూపడం చూసి చక్రవర్తి పరమానందం చెందాడు.\n\nఅలా తన్మయత్వంతో నడుస్తూన్న చక్రవర్తి ఎడమ కాలికి హఠాత్తుగా ఏదో బలంగా అడ్డు తగలడంతో తూలిపడబోయి నిలదొక్కుకున్నాడు. కాలు జివ్వుమనడంతో పక్కనున్న బండ మీద కూర్చుని కాలిని చూశాడు. బొటన వేలు నెత్తురుగడ్డలా ఎర్రగా కమిలిపోయింది. పక్కకు తిరిగి చూస్తే నడిచే దార్లో మొనదేలిన రాయి కనిపించింది. బొటన వేలిని చూస్తున్న కొద్దీ బాధకు మించిన కోపం ఆయన తలకెక్క సాగింది. “ఎక్కడ? తోటమాలి ఎక్కడ? ఇదా ఉద్యానవనాన్ని పెంచే తీరు?” అంటూ కేకలు వేయసాగాడు. ఆ సమయంలో తోటమాలి కత్తి, కత్తెర, పార లాంటి పనిముట్లు తెచ్చు కోవడానికి తన గుడిసెకు వెళ్ళాడు. ఎంతకూ ఒక్కరూ కనిపించకపోయేసరికి చక్రవర్తి ఆగ్రహం మరింత పెరగసాగింది. “వీణ్ణి ప్రాణాలతో వదలకూడదు,” అని పటపటా పళ్ళుకొరు కుతూ భవనానికి వెనుతిరిగాడు.\n\nభవన ద్వారాన్ని చేరి చప్పట్లు చరచగానే కాపలా భటుల అధికారి వచ్చి సలాం చేశాడు.\n\n\"వెంటనేవెళ్ళి, తోటమాలిని పట్టుకు వచ్చి, చెరసాలలో బంధించు. తెల్లవారగానే, వాడికి మరణ దండన!\" అన్నాడు చక్రవర్తి.\n\nచిత్తం అన్నట్టు అధికారి వంగి వెనక్కు అడుగు వేయబోతూండగా చక్రవర్తి, “ఆ దుర్మార్గుడి అజాగ్రత్తకారణంగా నా కాలికి గాయమయింది. ఉద్యానవనంలో నడిచే దారులను రాయిరప్పలు లేకుండా శుభ్రంగా ఉంచాలన్న కనీస జ్ఞానం ఆ వెధవాయికి లేదు. వాడికి మరణమే తగిన శిక్ష,” అన్నాడు మళ్ళీ.\n\nఅధికారికి ఇది మరీ పెద్ద శిక్షగా తోచింది. కాని చక్రవర్తితో వాదించ లేడు గనక, మరిద్దరు భటులను వెంటబెట్టుకుని తోటమాలిని వెతు క్కుంటూ బయలుదేరాడు.\n\nభటులను చూడగానే తోటమాలి చేతు లెత్తి సలాం చేసి, “ఇక్కడికి ఏ పనిమీద వచ్చారు?” అని అడిగాడు వినయంగా.\n\n“బాదుషా ఆజ్ఞను నెరవేర్చడానికి మేము వచ్చాం. ఇప్పుడు నిన్ను పట్టుకుపోయి చెర సాలలో బంధించాలి. తెల్లవారగానే ఉరిశిక్ష!\" అన్నాడు అధికారి.\n\n“నేను చేసిన అపరాధమేమిటి?\" అని అడి గాడు తోటమాలి నిర్ఘాంతపోతూ. అధికారి కారణం వివరించాడు. ఆ మాట వినగానే తోట మాలి ముఖం వెలవెలబోయింది. భటులు తోట మాలి చేతులకు సంకెళ్ళు తగిలించారు.\n\nతోటమాలి భార్య అధికారి కాళ్ళపై బడి, \"అయ్యా, నా భర్త ఎలాంటి తప్పూ చేయ లేదు. దయచేసి వదిలిపెట్టండి,” అని భోరున విలపించింది.\n\n“నువ్వు ఎంత మొరపెట్టుకున్నా మేము నీ భర్తను వదిలిపెట్టలేము. ఇది చక్రవర్తిగారి ఆజ్ఞ,” అన్న అధికారి కొంతసేపు ఆగి, “మరణ దండన నెరవేర్చడానికి రేపు తెల్లవారే వరకు సమయం ఉంది గనక, నువ్వు ఒక పనిచెయ్,” అన్నాడు.\n\n“ఏమిటి బాబూ?\" అని అడిగింది తోట మాలి భార్య.\n\n“నీ భర్తను కాపాడగల వ్యక్తి, బీర్బల్ ఒక్కడే. ఆయన దగ్గరికి వెళ్ళి నీ సమస్యను వివరించు. ఆయన తప్పక నీ భర్తను కాపాడగలడు,” అని చెప్పి అధికారి తోటమాలిని చెరసాలకేసినడి పించాడు.\n\nతోటమాలి భార్య పరిగెత్తిపోయి బీర్బల్ కాళ్ళు పట్టుకుని తన భర్తకు కలిగిన ప్రాణా పాయాన్ని వివరించి, కాపాడమని వేడుకున్నది కన్నీళ్ళు కారుస్తూ.\n\nఅంతా విన్న బీర్బల్, \"నీ భర్త నిరపరాధి అయితే, అతడు తప్పకుండా ప్రాణాలతో బయటపడతాడు. నీకు తప్పక న్యాయం జరుగుతుంది. విచారించకు,” అని ఆమెను ఓదార్చి పంపాడు.\n\nఆ తరవాత ఆయన కాపలా భటుల అధి కారిని కలుసుకుని, జరిగినదంతా విన్నాక, \"తోటమాలిని బంధించిన చెరసాలవద్దకు వెళదాం, పద,” అన్నాడు.\n\nఅధికారి ఆయన్ను చెరసాల వద్దకు తీసుకు వెళ్ళాడు. జైలు అధికారి బీర్బల్ను చూడగానే నమస్కరించాడు. బీర్బల్ జైల్లో మౌనంగా తలవంచుకుని కూర్చున్న తోటమాలిని దగ్గరికి పిలిచి అతడి చెవిలో ఏదో రహస్యంగా చెప్పి, “నేను చెప్పినట్టు చెయ్యి. నువ్వు తప్పక ప్రాణా లతో బయట పడగలవు,” అన్నాడు.\n\nతోటమాలి భయంతో వణికి పోతూ, అదెలా సాధ్యం అన్నట్టు చూశాడు.\n\n“నీకు బతకాలని ఉంటే, నేను చెప్పినట్టు చెయ్,” అంటూ అక్కడినుంచి బయలుదే రాడు బీర్బల్.\n\nమరునాడు నిండుసభలో బీర్బల్ హాస్యో క్తికి అక్బర్ చక్రవర్తి నవ్వుతూండగా, కాపలా భటుల అధికారి వచ్చి వంగి సలాం చేసి నిల బడ్డాడు. “ఏమిటి చెప్పు,” అన్నట్టు చక్రవర్తి చూడగానే, “మరణశిక్ష అనుభవించడానికి ముందు, తోటమాలి ప్రభువుల దర్శనం చేసు కోవాలంటున్నాడు,\" అన్నాడు అధికారి.\n\n“సరే, లోపలికి తీసుకురా,” అని ఆజ్ఞా పించాడు చక్రవర్తి. తోటమాలి సంకెళ్ళతో సభ లోకి వచ్చి, చక్రవర్తి ముందుకు వెళ్ళి, మోకాళ్ళ మీద వంగి నమస్కరించాడు. ఆ తరవాత లేచి నిలబడి తుఫుక్కున నెలపై ఉమ్మాడు.\n\n“ఎంత పొగరు! ఎంత పొగరు!” అన్నాడు ఆగ్రహం చెందిన చక్రవర్తి.\n\n\"ప్రభూ! చిన్న పొరబాటు దొర్లినందుకు తమరు నాకు మరణశిక్ష విధించారు! నాకు అన్యాయం జరిగిందని ప్రజలు అనుకోవచ్చు. అందువల్ల పెద్దనేరం చేసి ఆ శిక్షకు తగ్గన్యాయం చేయాలనుకున్నాను. ప్రభువుల సమక్షంలో సభలో ఉమ్మినవాడు మరణశిక్షకు అర్హుడే కదా?” అన్నాడు తోటమాలి ఏమాత్రం తొణ క్కుండా చక్రవర్తి అందులోని తర్కం గ్రహించి, తల పంకిస్తూ, “నిన్నిలా సభలో ఉమ్మమని సలహా ఇచ్చిన వారెవరు?” అని అడిగాడు.\n\nతోటమాలి బీర్బల్ కేసి చూశాడు. అసలు విషయాన్ని గ్రహించిన చక్రవర్తి, “బీర్బల్, తొందర పాటుతో తోటమాలికి మరణదండన విధించాను. ఆ విషయాన్ని గ్రహించేలా చేసి ఒక నిరపరాధి ప్రాణాలు కాపాడినందుకు కృతజ్ఞతలు మిత్రమా! తోటమాలి విశ్వాస పాత్రుడైన సేవకుడు. అతణ్ణి క్షమించి వదిలి పెడుతున్నాను,” అన్నాడు.\n\nతోటమాలి వంగి సలాం చేసి చక్రవర్తికి కృత జ్ఞతలు చెప్పాడు.\n\n“నువ్వు కృతజ్ఞతలు చెప్పవలసింది బీర్బల్కు. నీ ప్రాణాలు కాపాడింది అతడే!” అన్నాడు అక్బర్ చక్రవర్తి నవ్వుతూ.",
            "book_page_end": 33,
            "story_id": "2008_06_07",
            "raw_genre_backup": "బీర్బల్ కథలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ప్రత్యేక సంచిక ఆవిష్కరణ",
            "book_page_start": 34,
            "pdf_page_start": 34,
            "pdf_page_end": 34,
            "author": "చందమామ బృందం",
            "genre": "వార్తా వ్యాసం",
            "moral": "చందమామ తరాలవారికి మార్గదర్శకమని, దాని విలువలను కాపాడాలని ఉద్ఘాటించడం జరిగింది.",
            "keywords": [
                "చందమామ",
                "కలెక్టర్స్ ఎడిషన్",
                "60వ వార్షికోత్సవం",
                "అమితాబ్ బచ్చన్",
                "బి. నాగిరెడ్డి"
            ],
            "characters": [
                "అమితాబ్ బచ్చన్",
                "బి. నాగిరెడ్డి",
                "చక్రపాణి",
                "విశ్వం",
                "ఎల్. సుబ్రమణియన్"
            ],
            "locations": [
                "ముంబై",
                "లక్నో"
            ],
            "content": "చందమామ, ముంబై జియోడెసిక్ గ్రూప్ కంపెనీల చరిత్రలో ఏప్రిల్ 17వ తారీఖు ఒక ఉజ్వలమైన రోజు. చందమామ అరవై వసంతాలు పూర్తి చేసుకున్న సందర్భంగా వెలువరించిన చందమామ ప్రత్యేక సంచిక 'కలెక్టర్స్ ఎడిషన్'ను అమితాబ్ బచ్చన్ ముంబైలో ఆ రోజు సాయంకాలం జరిగిన ప్రత్యేక కార్యక్రమంలో ఆవిష్కరించారు. చందమామ తనకు కొత్త కాదనీ, తమ లక్నో ఇంట్లో ఆ పత్రికను ఇతర పత్రికలలో పాటు చిన్నప్పుడు చదివేవాడిననీ ఆ సందర్భంగా అమితాబ్ చెప్పారు. తను బాల్యంలో చదివి ఆనందించినట్టే ఇప్పుడు తన మనవలు చందమామను చదవాలని ఆశిస్తున్నట్టు ఆయన తన ఆశాభావాన్ని వ్యక్తం చేశారు. చందమామ వ్యవస్థాపకులు శ్రీ బి. నాగిరెడ్డి గారికి నివాళులర్పిస్తూ బాలసాహిత్యానికీ, చిత్ర పరిశ్రమకూ ఆయన చేసిన సేవలు చిరస్మరణీయమని అమితాబ్ కొనియాడారు.\n\nవ్యవస్థాపకులు శ్రీ బి. నాగిరెడ్డి-చక్రపాణిగార్ల ఉదాత్త ఆశయాల గురించి విపులీకరించిన చందమామ సంపాదకుడు-ప్రచురణకర్త విశ్వం మన పురాణేతిహాసాల గురించీ, ఉన్నతమైన వారసత్వం గురించీ బాలబాలికలందరికీ తెలియజేయడానికి మీడియాతో సహా అందరూ కృషిచేయాలనీ, అప్పుడే వాళ్ళ హృదయాలలో మాతృభూమి పట్ల గౌరవమర్యాదలూ, దేశభక్తీ పెంపొందగలవని ఉద్ఘాటించారు.\n\nచందమామ ఇండియా లిమిటెడ్ సిఇఓ ఎల్. సుబ్రమణియన్ ఉపన్యసిస్తూ, 'కలెక్టర్స్ ఎడిషన్' సంచిక చందమామను చదువుతూ పెరిగిన లక్షలాది మంది భారతీయుల సుమధుర బాల్యస్మృతులను గుర్తుచేయగలదని చెప్పారు.\n\nఈ 196 పేజీల ఇంగ్లీష్ కాఫీ టేబుల్ బుక్ ఇంగ్లీషు చందమామలో వెలువడిన కథలు నుంచి ఎంపిక చేసిన కొన్ని కథలు; ఛాయాచిత్రాలతో చందమామ సంక్షిప్త చరిత్ర, మనోహర మైన కొన్ని ముఖచిత్రాలు మొదలైన వాటితో నిజంగానే 'కలెక్టర్స్ ఎడిషన్' అని చెప్పతగిన విధంగా ఉన్నది.",
            "book_page_end": 34,
            "story_id": "2008_06_08",
            "raw_genre_backup": "వార్తా వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "తండ్రిని ఉప్పులాగా ప్రేమించిన యువరాణి",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "జానపద కథ",
            "moral": "జీవితంలో అత్యంత విలువైన వస్తువులు లేదా సంబంధాలు సామాన్యంగా కనిపించినా, వాటి ప్రాముఖ్యతను గుర్తించకపోతే జీవితం రుచిని కోల్పోతుంది.",
            "keywords": [
                "పంజాబ్",
                "యువరాణి",
                "రాజు",
                "ఉప్పు",
                "తియ్యటి పదార్థాలు"
            ],
            "characters": [
                "గర్విష్ఠి రాజు",
                "ఏడుగురు కుమార్తెలు",
                "ఏడవ యువరాణి",
                "కట్టెలు కొట్టేవాడు",
                "మహారాణి"
            ],
            "locations": [
                "రాజధాని",
                "అడవి"
            ],
            "content": "ఒకానొకప్పుడు పరమ గర్విష్ఠి అయిన ఒక రాజుకు ఏడుగురు కుమార్తెలు ఉండేవారు. యుక్త వయస్కులయ్యాక వారికి వివాహాలు జరిపించాలని రాజు నిర్ణయించాడు. అంతకు ముందు తన కుమార్తెలు తనను ఎవరెవరు ఎంతగా ప్రేమిస్తున్నారో తెలుసుకోవాలన్న వింత కోరిక రాజుకు కలిగింది. వెంటనే వారిని పిలిపించి, “మీరు నన్ను ఎలా ప్రేమిస్తు న్నారో, ఒక్కొక్కరుగా చెప్పండి,\" అన్నాడు.\n\n“నాన్నా, నేను నిన్ను తియ్యటి పంచ దారను ప్రేమించినట్టు ప్రేమిస్తున్నాను,” “మధురమైన తేనెలా ప్రేమిస్తున్నాను,” “తియ్యటి మిఠాయిలా 'ప్రేమిస్తున్నాను,\" అంటూ ఆరుగురు పెద్ద కూతుళ్ళూ ఒకరితో ఒకరు పోటీపడి తమ మనోభావాలను వెలి బుచ్చారు.\n\nఆ మాటలు విని రాజు పరవసించి పోయాడు. ఆ తరవాత మౌనంగా ఉన్న చిన్న కుమార్తెను దగ్గరికి పిలిచి, “నువ్వు నన్ను ఎంతగా ప్రేమిస్తున్నావో, చెప్పు తల్లీ,” అన్నాడు ఆప్యాయంగా.\n\n“నాన్నా, నేను మిమ్మల్ని చాలా గొప్పగా ఉప్పులాగా ప్రేమిస్తున్నాను,” అన్నదామె మృదువైన కంఠస్వరంతో.\n\nఆ మాట విని రాజు దిగ్భ్రాంతి చెందాడు. తను ఎంతగానో ప్రేమించే చిన్న కూతురు ఇంత తేలిగ్గా తీసిపారేసిందేమిటి అనుకుంటూ, “నిరుపేదలకుసైతం అందుబాటులో ఉండే ఉప్పుతో నన్ను పోలుస్తూ గొప్పగా ప్రేమిస్తు న్నాను అంటావేమిటి? అదెలా సాధ్యం? నన్నెలా ప్రేమిస్తున్నావో చెప్పు,” అని అడిగాడు రాజు ఆశ్చర్యమూ కోపమూ కలిసిన కంఠ స్వరంతో.\n\nఅయితే, యువరాణి మళ్ళీ, “నేను నిజమే చెబుతున్నాను నాన్నా! మిమ్మల్ని ఉప్పులాగానే ప్రేమిస్తున్నాను,” అన్నది.\n\nఆ మాటతో రాజు అమితాగ్రహానికి లోన య్యాడు. పెద్ద కుమార్తెలారుగురికీ రాకుమా రులతో వివాహాలు జరిపించాడు. ఏడవ కూతురిని అడవి సమీపంలో కట్టెలు కొట్టు కుని పొట్టపోసుకునే ఒక నిరుపేదవాడికి కట్ట బెట్టాలని నిర్ణయించాడు. తండ్రి నిర్ణయానికి యువరాణి మౌనంగా రోదించింది. అయినా, తండ్రిని తను ఎంతగా ప్రేమిస్తున్నదీ తండ్రి అర్థంచేసుకునేలా చేయాలని నిశ్చయించింది.\n\nపెళ్ళయ్యాక భర్త వెంట అతడి గుడిసెకు బయలుదేరింది.\n\nమరునాడు భర్త అడవికి బయలుదేరు తూండగా, “మీరు రోజూ తిరిగి వచ్చేప్పుడు అడవినుంచి ఏదైనా కానుక తీసుకురావడా నికి మరిచిపోకండి. అది మనలను త్వరలో సంపన్నులను చేస్తుంది,” అన్నదామె.\n\nభర్త అందుకు వెంటనే అంగీకరించాడు. ఆ రోజు అతడు అడవిలో కట్టెలు కొట్టడానికి బాగా ఆలస్యమైపోయింది. అతడు కట్టెల మోపుతో తిరుగు ప్రయాణమయ్యేసరికి సూర్యుడు అస్తమించాడు. భార్య చెప్పిన కానుక మాట గుర్తురావ డంతో ఏం చేయడమా అని కంగారు పడ్డాడు. కాలికి అడ్డంగా ఏదో మెత్తగా తగిలింది. అది పొడవుగా ఉండడంతో దారం అని భావించి దాన్నయినా తీసుకువెళ్ళి భార్యకు ఇద్దామని వంగితీసుకున్నాడు. ఇంటిని సమీ పించగానే భార్యకు ఇచ్చాడు. దాన్ని దీపం వెలుగులో చూసిన యువ రాణి, “చచ్చిన పామును తెచ్చారే మిటి?\" అని అడిగింది.\n\nభయంకరమైన పొరబాటు జరిగిపోయి నందుకు వాడు నొచ్చుకుని, “ఇప్పుడు దీన్ని ఏం చేద్దాం?\" అని అడిగాడు భార్యను.\n\n“గుడిసె పైకప్పు మీదికి విసిరివేయండి. ఉదయం లేచాక ఏం చేద్దామో ఆలోచిద్దాం,” అన్నది ఆమె.\n\nఇక్కడ ఇలా ఉండగా, అక్కడ రాజధానిలో మహారాణి తన గారాల చిన్న కూతురికి జరిగిన అన్యాయానికి తల్లఢిల్లి పోయింది. అయినా రాజుకు ఎదురు చెప్పలేక విచారంతో ఉద్యాన వనంలో తిరుగుతూండగా, ఆమె మెడలోని వజ్రాలహారం జారి కింద పడిపోయింది. దుఃఖంలో మునిగి వుండడంవల్ల ఆమె దానిని గమనించలేదు. మౌనంగా రాజభవనానికి తిరిగివెళ్ళింది.\n\nరాజోద్యానం మీద తిరుగుతూన్న ఒక డేగ మెరుస్తూన్న వజ్రాల హారాన్ని చూసింది. కిందికి వాలి దాన్ని ముక్కున కరుచుకుని అడవికేసి ఎగిరి వెళుతూ, కట్టెలు కొట్టేవాడి గుడిసె మీద ఉన్న చచ్చిన పామును చూసింది. వెంటనే ఆ గుడిసె మీద వాలి, వజ్రాల హారాన్ని అక్కడ పడేసి చచ్చిన పామును తన్నుకుని ఎగిరివెళ్ళింది.\n\nఅదే సమయంలో రాజభవనంలో మహా రాణి వజ్రాల హారం కనిపించలేదని వెతక సాగారు. ఎలాగైనా దాన్ని మళ్ళీ తెప్పిస్తానని రాజు రాణిగారికి మాట ఇచ్చాడు. ఆ తరవాత రాణిగారి వజ్రాల హారం ఎక్కడైనా కనిపిస్తే తెచ్చి ఇచ్చినవారికి కోరిన బహుమతి ఇస్తానని రాజ్యం నాలుగు చెరగులా చాటింపు వేయమని భటులను ఆజ్ఞాపించాడు.\n\nమరునాటి ఉదయం కట్టెలు కొట్టేవాడు ఇంటి కప్పు మీదికి విసిరిన చచ్చిన పామును తీసివేద్దామని నిచ్చెన వేసి ఇంటి కప్పు మీదికి ఎక్కాడు. అక్కడ మిలమిలా మెరుస్తూన్న హారాన్ని చూసి బిత్తరపోయి, “యువరాణీ! ఇలా వచ్చి చూడు. ఇంటి కప్పు మీద ప్రకాశం! కప్పుకు నిప్పంటుకుందేమో చూడు!\" అంటూ కేకలు పెట్టసాగాడు.\n\nయువరాణి వచ్చి చూసి నవ్వుతూ, \"అది నిప్పు కాదు. మా తల్లిగారి విలువైన వజ్రాల హారం! విధియే దాన్ని మన దగ్గరికి చేర్చింది. నన్ను మా తండ్రిగారు సరిగ్గా అర్థం చేసుకునేలా చేయడానికి మంచి అవకాశం దొరికింది!\" అన్నది.\n\nఆమె మాట ముగించే లోపలే దండోరా శబ్దం, ఆ తరవాత, “అందరూ వినండహో! మహా రాణిగారి అమూల్యమైన వజ్రాల హారం కనిపించడం లేదు. అది దొరికితే, తెచ్చి అప్పగించే వారికి కోరిన బహుమతి ఇవ్వబడుతుంది! ఇది రాజుగారి ప్రకటన! అందరూ వినండహో!\" అన్న భటుల చాటింపు వినిపించింది.\n\nయువరాణి భర్త కేసి తిరిగి, “నువ్వు వెంటనే వజ్రాలహారంతో వెళ్ళి దాన్ని మహా రాజుకు అప్పగించు. నువ్వు ఎవరు అన్నది చెప్పవద్దు. ఎలాంటి బహుమతినీ కోరవద్దు. రేపు మధ్యాహ్నం మహారాజు వచ్చి మన ఇంట్లో భోజనం చెయ్యాలి. అదే ఆయన మీకిచ్చే బహుమతిగా చెప్పండి,” అన్నది.\n\nకట్టెలు కొట్టేవాడు అప్పటికప్పుడే బయలు దేరి వెళ్ళి, రాజును సందర్శించి వజ్రాల హారాన్ని అప్పగించి, “మహారాజా! మహారాణి గారి వజ్రాల హారాన్ని విధి మా ఇంటి కప్పు మీదికి చేర్చింది,\" అన్నాడు.\n\nహారాన్ని తీసి పరిశీలనగా చూసిన మహా రాజు, \"మహారాణి పోగొట్టుకున్న వజ్రాల హారం ఇదే. తెచ్చి ఇచ్చినందుకు చాలా సంతోషం. ఏం బహుమతి కావాలో కోరుకో. ఇప్పుడే ఇస్తాను,” అన్నాడు ఎంతో ఆనం దంగా.\n\n“నేను కట్టెలు కొట్టుకుని బతికే ఒక నిరు పేదను. నాకు ఎలాంటి బహుమతీ వద్దు. మహారాజుగారు రేపు ఒంటరిగా మా ఇంటికి వచ్చి మాతో కలిసి భోజనం చేస్తే, అదే మహా భాగ్యంగా భావిస్తాను,\" అన్నాడు కట్టెలు కొట్టేవాడు వినయంగా.\n\nవాడి కోరిక విని రాజు ఒక్క క్షణం విస్మయం చెందాడు. అయినా ఆహ్వానాన్ని మన్నించక తప్పలేదు.\n\nచెప్పిన ప్రకారం మరునాడు రాజు ఒంట రిగా కట్టెలు కొట్టే వాడి గుడిసెకు వెళ్ళాడు. అక్కడున్న యువరాణి, ముఖం కనిపించ కుండా మేలి ముసుగు వేసుకుని ఎదురు వచ్చి రాజుకు నమస్కరించి మౌనంగా గుడిసె లోపలికి తీసుకువెళ్ళి కూర్చోబెట్టింది. ఆ తర వాత రకరకాల మధురమైన పిండివంటలను వడ్డించింది. మహారాజు వాటిని తిన్నాక మరి కొన్ని మధుర పదార్థాలు వడ్డించింది. వాటిని ముగించాక ఇంకా కొన్ని తీపి వంటకాలను వడ్డించ బోయింది. కాని రాజు అడ్డుకుంటూ, “క్షమించు తల్లీ, ఇక ఒక్క ముక్క కూడా తినలేను. జబ్బు చేస్తుంది. వెగటు పుట్టి స్తోంది. ఏదైనా ఉప్పగా ఉంటే ఇవ్వు తింటాను,” అన్నాడు.\n\nవెంటనే యువరాణి మేలిముసుగును తొలగిస్తూ, “ఇప్పుడు తెలిసిందా నాన్నా ఉప్పు విలువ! తమరిని నేను ఉప్పులాగా ప్రేమిస్తు న్నాను అని చెప్పినందుకు ఆరోజు ఆగ్రహిం చారు. ఇవాళ తీపి పదార్థాలు వద్దు, ఉప్పటి వంటకం కావాలంటున్నారు,” అన్నది.\n\nరాజు అవాక్కయి పోయాడు. ఆనాటి తన చర్యకు సిగ్గు పడి తల పంకిస్తూ, “నన్ను క్షమించు తల్లీ! ఉప్పువిలువ తెలుసుకోలేక పోయాను. తక్కిన వారికన్నా నువ్వే నన్ను ఎక్కువగా ప్రేమిస్తున్నావని ఇప్పుడు అర్థ మయింది,” అన్నాడు.\n\nయువరాణి తండ్రికి మళ్ళీ ఒకసారి నమస్క రించి ఆప్యాయతతో ఆయన చేతులు పట్టు కున్నది. కుమార్తె తెలివినీ, మంచితనాన్నీ గ్రహించిన రాజు ఆమెను రాజభవనానికి వెంటబెట్టుకుని వెళ్ళాడు. తన రాజ్యంలో కొంత భాగాన్ని ఆమెనూ ఆమె భర్తనూ పాలించు కోమని ఇచ్చాడు.\n\nవాళ్ళు చక్కగా పరిపాలిస్తూ, మహారాజు ఉన్నంత వరకు ఆయన్ను ఎంతో అభిమానంగా చూసుకున్నారు.",
            "book_page_end": 38,
            "story_id": "2008_06_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 39,
            "pdf_page_start": 39,
            "pdf_page_end": 39,
            "author": "చందమామ బృందం",
            "genre": "వార్తా వ్యాసం",
            "moral": "చిన్నప్పటి నుండి స్నేహాన్ని, సాహసాన్ని ప్రోత్సహించాలి.",
            "keywords": [
                "స్నేహం",
                "గిలాడ్ స్కాల్ట్",
                "హమాస్",
                "ఓడ",
                "మ్యూజియం",
                "చైనా"
            ],
            "characters": [
                "గిలాడ్ స్కాల్ట్",
                "సొర్ర చేప",
                "చిన్న చేప"
            ],
            "locations": [
                "ఇజ్రాయెల్",
                "గువాన్గాంగ్ (చైనా)",
                "దక్షిణ చీనా సముద్రం"
            ],
            "content": "మిత్రులుగా మారిన శత్రువులు\n\nఇజ్రాయెల్ సైన్యంలో పనిచేస్తూన్న గిలాడ్ స్కాల్ట్ (21) పాలస్తీనా తీవ్రవాదులు ‘హమాస్'కు పట్టుబడి ఖైదీగా ఉన్నాడు. అతడు పదకొండేళ్ళ వయసులో ఐదవ గ్రేడు చదువుతున్నప్పుడు ఒక కథ రాశాడు. అది చిన్న చేపను మింగడానికి సిద్ధంగా వున్న సొర్ర చేప కథ. తాము స్నేహితులుగా వుంటూ దాగుడు మూతలు ఆడుకుంటూ ఉంటే బావుంటుందని చిన్నచేప సొర్ర చేపకు చెబుతుంది. అయితే, వాటి తల్లులు అది తగదని హెచ్చరించడంతో దూరంగా విడిపోతాయి. చాలా రోజుల తరవాత యాదృచ్ఛికంగా రెండూ కలుసుకున్నప్పుడు, \"నువ్వు నా శత్రువే, కానీ మిత్రులుగా మసలు కుందాం,” అంటుంది సొర్ర చేప. సొర్ర చేపలూ, చేపలూ ఆ తరవాత ప్రశాంతంగా జీవించాయి. ఆ కథ గిలాడ్ స్కాల్ట్ టీచర్ దగ్గరే ఉండిపోయింది. ఇప్పుడామె దానిని తీసి గిలాడ్ తండ్రికి ఇవ్వడంతో ఆయన దానిని 29 పేజీల పుస్తకంగా ప్రచురించాడు.\n\nమ్యూజియంలో ఓడ\n\n30 మీ. పొడవూ, మూడంతస్థుల మేడ అంతటి ఎత్తూ గల ఒక ఓడ ఇప్పుడు మ్యూజియంలో ఉంటోంది. దాదాపు 800 సం.లకు పూర్వం చైనాలోని గువాన్గాంగ్ ప్రాంతం సముద్రంలో మునిగి పోయి, ఇటీవల పైకి తీసేంతవరకు 30 మీ. లోతు జలగర్భంలో ఉండిపోయింది. చరిత్రకారులు దక్షిణ చీనా సముద్రం నం. 1 అని దానికి పేరు పెట్టారు. చైనాకు పాశ్చాత్య దేశాలతో జరిగిన వర్తక సంబంధాల మీద ఇది మరింత వెలుగును ప్రసరించగలదని వారు భావిస్తున్నారు. దానిని పైకి తీశాక, పగలగొట్టకుండా, సము ద్రంలోని ఉష్ణోగ్రత, ఒత్తిడి వుండేలా నీళ్ళ మధ్య ఉంచాలని నిర్ణయించారు. ప్రస్తుతం 'స్ఫటిక భవనం”గా పిలువబడుతూన్న మ్యూజి యంలో సందర్శకులు దానిని ట్యాంక్ కిటి కీ ల గుండా చూడగలుగుతున్నారు. ఈ ఓడలో బంగారం, వెండితో పాటు వేలాది అమూల్య మైన కళాఖండాలు లభించాయని చెబుతారు.",
            "book_page_end": 39,
            "story_id": "2008_06_10",
            "raw_genre_backup": "వార్తా వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "అదృష్టం - ఓర్పు",
            "book_page_start": 40,
            "pdf_page_start": 40,
            "pdf_page_end": 41,
            "author": "ఎం.డి",
            "genre": "చారిత్రక ఘట్టం",
            "moral": "ఓర్పు, వివేకం లేకపోవడం వల్ల అదృష్టాన్ని లేదా పెద్ద సంపదలను కోల్పోతారు. కలలో వచ్చిన విషయాలు కూడా నిజమవుతాయని నమ్మేవారు ధైర్యవంతులు.",
            "keywords": [
                "గుప్త నిధులు",
                "అదృష్టం",
                "ఓర్పు",
                "బాగ్దాద్",
                "కెయిరో",
                "నిజాం షాహీ"
            ],
            "characters": [
                "కెయిరో యువకుడు",
                "బాగ్దాద్ అధికారి",
                "అలీహాఫెజ్",
                "వృద్ధుడు"
            ],
            "locations": [
                "కెయిరో",
                "బాగ్దాద్",
                "హైదరాబాదు",
                "గోల్కొండ"
            ],
            "content": "ఇప్పుడు మనం చెప్పుకోబోయే ఉదంతం ఏ మహనీయుడికో, సుప్రసిద్ధ వ్యక్తికో సంబం ధించినది కాదు. ఓర్పులేక పోవడంతో అమూల్య సంపదలకు దూరమైన ఒక పెద్దమనిషి గురించి!\n\nఅరేబియన్ నైట్స్లో ఆసక్తికరమైన ఒక యువకుడి కథ ఉంది. తమ పూర్వులు ధని కులే అయినప్పటికీ ఆ యువకుడు కెయిరో లోని ఒక నిరుపేద కుటుంబంలో పుట్టాడు. తల్లి దండ్రులను కూడా పోగొట్టుకోవడంతో, కాయ కష్టంతో కాలం గడపసాగాడు. ఒకనాటి రాత్రి వాడికి కలలో, “బాగ్దాద్వెళ్ళు. గుప్తనిధులు నీకు లభిస్తాయి,” అన్న కంఠస్వరం వినిపించింది. మరునాడే వాడు కాలినడకన బాగ్దాద్ నగరానికి బయలుదేరాడు. ఒక రోజంతా ప్రయాణం చేసి రాత్రి ఒక మసీదులో బస చేశాడు. ఆ సమ యంలో రక్షకభటుల నుంచి తప్పించుకున్న కొందరు దొంగలు అదే మసీదులోకి వెళ్ళి దాక్కున్నారు. కొంత సేపటికి రక్షక భటులకు పట్టుబడ్డారు. వాళ్ళతోపాటు అక్కడ పడు కున్న యువకుణ్ణి కూడా ఖైదు చేసి రక్షక భటులు, తమ అధికారి ఎదుట హాజరు పరి చారు. అయినా, విచారణలో ఆ యువకుడు నిరపరాధి అని గ్రహించిన అధికారి, “నువ్వెం దుకు బాగ్దాదుకు వెళుతున్నావు?” అని అడి గాడు. యువక్తుడు తన కల గురించి చెప్పాడు. దాన్ని విన్న అధికారి నవ్వుతూ, \"గత కొన్ని సంవత్సరాలుగా నాకు, 'కెయిరోకు వెళ్ళి, ఇంటికి పశ్చిమ దిశలో ఈత చెట్టుకింది ఎండి పోయిన బావిలో ఉన్న గుప్తనిధులు తెచ్చుకో,” అన్న కల వస్తూనే ఉంది. కల కలే కదా. దాన్న సలు పట్టించుకోలేదు. నువ్వేమో ఒక్క సారి కల వచ్చిందని దాని కోసం బయలు దేరావా?” అన్నాడు హేళనగా.\n\nమరునాడు సాయంకాలానికి ఆ యువకుడు బాగ్దాద్ను సమీపిం చాడు. అతడి చర్యలను చూసి అనుమానించిన నగర కాపలా భటులు, అతణ్ణి బంధించి తమ అధికారి వద్దకు తీసుకువెళ్ళారు. ఆ యువకుడు మళ్ళీ తన కల గురించీ, తను వచ్చిన కార్యం గురించీ అధికారికి వివరించాడు. అధికారి బిగ్గరగా నవ్వి, “నాయనా, గత పదేళ్ళుగా కెయిరోకు వెళ్ళి మూడు ద్వారాలు మూయబడి నాలుగు వైపులా ద్వారాలు గల ఇంటిని కనుగొని, ఇంటికి పశ్చి మంగా ఉన్న ఈత చెట్టు కింది ఎండిపోయిన బావిలోని నిధులను తెచ్చుకోమని కలలో ఒక కంఠస్వరం వింటూనే ఉన్నాను. అయినా నేను దాన్ని పట్టించుకోలేదు. నువ్వేమో కలలో ఒక్క సారి విన్నందుకే ఇంత దూరం పనిగట్టుకుని వచ్చానంటున్నావు. ఇంటికి తిరిగి వెళ్ళు,” అని సలహా ఇచ్చాడు.\n\n“కృతజ్ఞతలు,” అంటూ యువకుడు హుటా హుటిగా వెనుదిరిగాడు. ఆ అధికారి నిధినిక్షే పాలు ఉన్నవని వివరించిన ప్రదేశం అతనికి బాగా తెలిసినదే. ఎందుకంటే అదే అతడు ఉంటూన్న ఇల్లు. ఇంటికి నాలుగు ద్వారా లున్నా ఒకటి మాత్రమే తెరిచి ఉన్నది. పశ్చిమ దిశలోని ఈత చెట్టు, ఎండిపోయిన బావి మీద వాలినట్టు కనిపిస్తుంది. ఆ యువకుడు బావి లోకి దిగి నేలను తవ్వి నిధిని వెలుపలికి తీశాడు!\n\nఅంతకన్నా లక్షలరెట్లు ఎక్కువ గుప్త నిధు లను కొద్దిలో చేజార్చుకున్నాడు ఇప్పుడు మనం చెప్పుకుంటూన్న పెద్దమనిషి!\n\nఒకప్పుడు హైదరాబాదులో నిజాం షాహీ పాలన జరిగేది. రాజకుటుంబానికి చెందిన పలువురు అక్కడికి తమ అదృష్టాన్ని వెతు క్కుంటూ రాసాగారు. అలాంటి వారిలో ఒకడు అలీహాఫెజ్. ఆయన కొంత భూమిని కొనాలను కున్నాడు. ఒక వృద్ధుడాయనకు విశాలమైన భూమిని చౌకగా విక్రయిస్తూ, “నాకు అవసాన దశ సమీపించలేదంటే, ఈ భూమిని అమ్మే వాణ్ణి కాదు. ఎందుకంటే మా పూర్వులు ఈ భూమి బంగారును ఇస్తుందని నమ్మారు. దానికి ఇంకా సమయం రాలేదు. త్వరలో రాను న్నది. అయినా, నేను పోయాక ఎన్ని సంపదలు వచ్చి ఏమిటి ప్రయోజనం?” అన్నాడు.\n\nఅలీహాఫెజ్ ఆ భూమిని కొన్నాడే గాని, వెను వెంటనే లాభాలు సంపాదించాలని తొందర పడ్డాడు. కాస్త ఎక్కువ ధరకు అమ్మాలని నిర్ణ యించాడు. సంగతి తెలిసిన వృద్ధుడు కనీసం ఒక సంవత్సరం వరకైనా ఓపిక పట్టమని సలహా ఇచ్చాడు. అయితే, అలీహాఫెజ్ వినకుండా భూమిని అమ్మేసి ఆ మొత్తాన్ని మరో పథకంలో పెట్టుబడిగా పెట్టాడు.\n\nమరు సంవత్సరమే ఆ భూమి అడుగున వజ్రం బయట పడడంతో అది గోల్కొండ వజ్రాల గనిగా ప్రసిద్ధిగాంచింది. అలీహాఫెజ్ తల పెట్టిన నూతన పథకం దెబ్బతినడంతో ఆయన ఆర్థిక బాధలతో మరణించాడు. - (ఎం.డి)",
            "book_page_end": 41,
            "story_id": "2008_06_11",
            "raw_genre_backup": "చారిత్రక ఘట్టం",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "నిగూఢ ప్రదేశంలో అద్భుత అన్వేషకుడు",
            "book_page_start": 42,
            "pdf_page_start": 42,
            "pdf_page_end": 45,
            "author": "చందమామ బృందం",
            "genre": "చారిత్రక ఘట్టాలు",
            "moral": "ధైర్యం, కఠోర దీక్ష, చాకచక్యం ఉపయోగించి అసాధ్యాలను సుసాధ్యం చేయవచ్చు.",
            "keywords": [
                "టిబెట్",
                "నాయిన్సింగ్",
                "సర్వే",
                "లాసా",
                "బ్రహ్మపుత్ర నది",
                "సన్యాసి వేషం"
            ],
            "characters": [
                "థామస్ జార్జ్ మాంట్లోమెరీ",
                "నాయిన్సింగ్",
                "పంచెన్ లామా"
            ],
            "locations": [
                "టిబెట్",
                "కాశ్మీరు",
                "లాసా",
                "నేపాల్",
                "యార్లాంగ్ త్యాంగ్పో నది"
            ],
            "content": "అది పందొమ్మిదవ శతాబ్ద మధ్య కాలం. బ్రిటిష్ సామ్రాజ్యం త్వరిత గతిలో విస్తరిస్తూన్న కాల ఘట్టం. భారత ఉపఖండ పటం స్పష్టంగా రూపొందించబడింది. అయితే భారతదేశ హిమాలయ పర్వత సరిహద్దులకు ఆనుకుని వున్న ప్రాంతాల భౌగోళిక, రాజకీయ, సైనిక విషయాలు వారికి ఏమాత్రం తెలియవు. ముఖ్యంగా “భూప్రపంచపు పైకప్పు\"గా పేరు గాంచిన, నిగూఢ ప్రదేశమైన టిబెట్ గురించి అసలు తెలియదు. పద్దెనిమిదవ శతాబ్దాం తంలో భారతదేశంలో ఏర్పాటైన గ్రేట్ ట్రిగ్నో మెట్రికల్ సర్వే సంస్థ రూపొందించిన దేశపటా లలో టిబెట్ పెద్దఖాళీ ప్రదేశం మాత్రమే. దాని రాజధాని లాసా కూడా కేవలం ఊహమాత్రమే. దానిని సర్వే చేసి ప్రపంచ పటంలోకి ఎక్కిం చడం ఎలాగా?\n\n18 5 2లో గ్రేట్ ట్రిగ్నోమెట్రికల్ సర్వే సంస్థలో చేరిన సాహస ప్రియుడైన యువ అధికారి థామస్ జార్జ్ మాంట్లోమెరీకి కాశ్మీరు చిత్రపటం తయారు చేసే బాధ్యత అప్పగించ బడింది. ప్రతికూల వాతావరణం, అడుగడు గునా అపరిమితమైన అవరోధాలు, అపా యాలు. వీటికి తోడు 1857 లో భగ్గుమన్న ప్రథమ స్వాతంత్య్ర సంగ్రామం. ఇన్ని అవరోధా లను ఎదుర్కొంటూ మాంట్గోమెరీ బృందం కృతనిశ్చయంతో తన చర్యలను కొనసాగిం చింది. 1864 నాటికి హిమాలయాలకు దక్షిణంగా ఉన్న మహారాజా ఆఫ్ జమ్ము, కాశ్మీర్లను మ్యాపింగ్ చేసింది. 1400 చదరపుమైళ్ళ మంచు కొండలతో సహా 8000 మైళ్ళు కొలిచింది. ఆ సమయంలోనే మాంట్గోమెరీ టిబెట్కు వెళ్ళాలనుకున్నాడు. అయితే, దాదాపు మేఘాలతో దోబూచులాడే తమ రాజ్యంలోకి పరదేశీయులు ముఖ్యంగా యూరోపియన్లు అడుగు పెట్టరాదని టిబెట్ బహిష్కరించడంతో ముందుకు వెళ్ళలేక పోయాడు. అయితే, దాన్ని గురించే సదా సర్వవేళలా ఆలోచిస్తూ గడిపి విలక్షణమైన పరిష్కారాన్ని కనుగొన్నాడు.\n\nసమర్థులైన స్థానికులను ఎంపిక చేసి వారికి సర్వే చేసే పద్ధతులలో శిక్షణనిచ్చి తగిన పరి కరాలతో రహస్యంగా పంపినట్టయితే, పని సానుకూలమై భూగోళశాస్త్రానికి గొప్ప సేవచేసి నట్టవుతుందని చెప్పాడు. పథకం ప్రమాద భరితమే అయినప్పటికీ, సాధ్యమేనని ఉన్న తాధికారులు అభిప్రాయపడ్డారు. సరిహద్దు ప్రాంతంలో అలాంటి సాహసానికి పూనుకోగల శక్తిసామర్థ్యాలు కలిగిన వారికోసం అన్వేషణ ప్రారంభించారు.\n\nఅతి ప్రయత్నం మీద కొందరిని సమీక రించి టిబెట్లో రహస్యంగా ప్రవేశించి, అక్కడి భౌగోళిక విషయాలను సేకరించుకుని తిరిగి రావడానికి రెండేళ్ళపాటు శిక్షణ నిచ్చారు. అలా శిక్షణ పొందిన 'పండిట్స్'లో ఉత్తరాం చల్ మిలామ్ గ్రామానికి చెందిన పాఠశాల ప్రధానోపాధ్యాయుడు నాయిన్సింగముఖ్యుడు. ఆయన 1865 ప్రారంభంలో హంతకులైన బందిపోటు దొంగలు, దుర్గమ పర్వత మార్గా లతో ప్రతికూల వాతావరణం, ప్రతి కనుమవద్ద అప్రమత్తులైన సరిహద్దు కాపలాభటులు ఇలాంటి అవరోధాలన్నిటినీ దాటుకుని వెళ్ళ డానికి బయలుదేరాడు.\n\nసన్యాసి వేషంలో యాత్రకు వెళుతున్నట్టు టిబెట్ సరిహద్దు పట్టణం, క్యిరాంగ్ను చేరుకు న్నాడు. అయితే, అధికారులు అతని మాటలు నమ్మకుండా ముందుకు వెళ్ళడానికి అనుమ తించలేదు. దాంతో ఆయన నేపాల్కు తిరిగి వచ్చి, అక్కడి నుంచి లాసా మీదుగా మానస సరోవరానికి వెళ్ళే సన్యాసిలా వర్తకుల బిడారు వాహనంలో బయలుదేరాడు.\n\nమంచునిండిన టిబెట్ దక్షిణ లోయలగుండా వర్తకుల వాహనాలు వెళుతూంటే, బౌద్ధసన్యా సిలా నాయిన్సింగ్చేతిలో జపమాలతో, ఒక్కొక్క అడుగునూ లెక్కించుకుంటూ నడిచేవాడు. ఆయనవేసే దాదాపు రెండువేల అంగలు ఒక మైలుకు సమానంగా ఉండేవి. చేతిలోని వంద పూసల జపమాల సాయంతో తను నడిచిన దూరాన్ని మరింత స్పష్టంగా లెక్కగట్టగలిగే వాడు. ఆయన టిబెట్ నగరంలో దలైలా మాకు తరవాతి స్థానం వాడైన పదకొండేళ్ళ పంచెన్ లామాను కలుసుకున్నాడు.\n\nఒకనాటి వేకువజామున హఠాత్తుగా బంది పోటు దొంగలు వర్తకుల బిడారుపై పడి దోపిడీ చేశారు. ఆ సమయంలో నాయిన్ సింగ్ గుర్రం మీద వాయువేగంతో దొంగల నుంచి తప్పించుకున్నాడు. ఇలా వాహనంలో, కాలి నడకన, గుర్రం మీద, రకరకాలుగా ప్రయాణం చేసి ఆఖరికి లాసానగరం చేరుకో కలిగాడు.\n\nకాపలాభటులు ఎవరైనా తనను అనుమా నంతో చూస్తున్నారని తెలియగానే కళ్ళుమూసు కుని ధ్యానం నటించే వాడు. కోటులో దాచు కున్న ప్రార్థనా చక్రాన్ని వెలికి తీసి తిప్పుతూ, “ఓం మణి పద్మేహం!\" అంటూ పవిత్ర మంత్రాన్ని జపించేవాడు. దాంతో అధికారులు ఆయన ప్రార్థనకు అంతరాయం కలిగించ కూడదని వెళ్ళిపోయేవారు. ప్రార్థనా చక్రంలో మామూలుగా ప్రార్థనా శ్లోకాలు ఉండవలసిన చోట తనుసేకరించిన సమాచారాన్ని అధికా రు ల కంట బడకుండా దాచేవాడు.\n\nఏకాంతంగా చేతిలో గిన్నె పట్టుకుని దూరంలోని కొండలను చూస్తూకూర్చునే వాడు. చూసేవాళ్ళు టీతాగుతున్నాడనుకునే వాళ్ళు. అయితే అతడు ఆ సమయాన్ని సాంకేతిక పరికరాల సాయంతో అక్కడినుంచి కొండల దూరాన్ని, సూర్యచంద్రుల, నక్షత్రాల స్థానాలను లెక్కగట్టడంలో నిమగ్నుడై ఉండే వాడు. అలా అతడు అక్షాంశ, రేఖాంశరేఖలను గణించాడు. అతని ఊతకర్ర ధర్మామీటర్ అయింది. దానిని టీనీళ్ళలో ముంచి బాయి లింగ్ పాయింట్ సాయంతో లాసా-సముద్ర మట్టానికి 11,700 అడు గుల ఎత్తులో ఉందని నిర్ణయించాడు. అది ఈనాటి లెక్కలకు కూడా దగ్గరగా ఉండడం అద్భుత విషయం. ఆయన సన్యాసివేషం దుస్తుల లోపల చిన్న కాంపాస్, ఒక క్రోనో మీటర్ వాచ్, మరికొన్ని ముఖ్య పరికరాలను దాచి ఉంచేవాడు.\n\nఅనుమతి లేకుండా లాసాలో అడుగు పెట్టిన ఒక యాత్రికుణ్ణి ప్రజలు తల తెగ నరకడం ఒకనాడు ఆయన కళ్ళారా చూశాడు. అక్కడి నుంచి త్వరగా బయటపడాలని యార్లాంగ్ త్యాంగ్పో నదీ తీరంగుండా ప్రయాణమైన మరొక వర్తకుల బిడారుతో తిరుగు ప్రయాణమయ్యాడు. రెండు నెలల ప్రయాణంతో లామా వేషంలోని నాయిన్ సింగ్ 1000 కి.మీ. నదీ ప్రవాహాన్ని కొలి చాడు. ఆ నది భారతదేశంలోని బ్రహ్మపుత్ర ఒకటేఏమోనన్న అనుమానంతో-యార్లాంగ్లో ఆనవాళ్ళతో చిన్న చిన్న దుంగలను పడవే శాడు. అవి ఆ తరవాత అస్సాంలో కనుగొన బడడంతో ఒకే చోటి నుంచే రెండు నదులూ ఆవిర్భవిస్తున్న విషయం రుజువయింది!\n\nసరిహద్దు కాపలాభటులే కాకుండా తోటి ప్రయాణీకులైన వర్తకులుసైతం తనను అనుమానించడం నాయిన్సింగ్ గమనిం చాడు. ప్రలోభానికిలోనై ఏ క్షణంలో నైనా వాళ్ళు తనను భటులకు అప్పగించవచ్చునన్న సందేహం ఏర్పడడంతో-అర్ధరాత్రి సమ యంలో వారి నుంచి దూరమై ఒకటిన్నర సంవత్సరం ఒంటరిగా కాలి నడకన ఈ ప్రాంతంల కనుగొన్న అన్ని నదు లను, సరస్సులను, పర్వతాలను తన దినచ ర్యలో నమోదు చేసుకున్నాడు. ఆయన 1867 లో మళ్ళీ పాట్నా యాత్రకేస్ తిరిగి వచ్చాడు. తాను తిరిగివచ్చిన దారికి దక్షిణంగా త్సాంగ్పో నదికి తూర్పున ఉన్న గిజిగార్ల గురించి తెలుసుకుని, ప్రాథమిక సమాచారాన్ని సేక రిస్తూ, అదొక అత్యంత కష్టంతో కూడుకున్న దారులని, అద్భుతాలు అక్కడ వున్నాయని తెలుసుకున్నాడు. దాంతో పాట్నా నాయిన్సింగ్ తిరిగి తన ఆతృతను అణచుకుని దానికి తగిన సమయం కొరకు వేచి వున్నాడు.\n\n1874 లో డాక్టర్ క్వాయర్ కోరిక మేర మళ్ళీ, గిజిగార్ల నుంచి ముందుకు వెళ్ళి త్సాంగ్పో నదిని, సి-యాంగ్ అను నదిలో దాని సంగ మాన్ని కనుగొనేందుకు రూక్యూ సన్యాసి వేషం (టిబెటన్ల వేషధారణ)లో అస్సాం సరిహద్దు ప్రాంతం (గిలిజింగ్) మార్గం గుండా సముద్రం మీదుగా బయలుదేరాడు. అక్కడ అతడికి తిబెటన్ దొంగలు ఎదురయ్యారు. అక్కడ దొంగలు డబ్బు వసూలు చేసి, ఆ దారిని సాగిపో వడానికి అనుమతించారు. నాయిన్సింగ్, ఆ దొం గల నాయకునితో, అంతకుముందు తన లామా వేషంలో కలుసుకున్నానని చెప్పి, ఆ దొంగల నాయకుని వద్ద సహాయం కోరాడు. అతడు ఆనందంతో అతనికి సహాయం చేయడానికి అంగీకరించాడు. తాను తిరిగి వచ్చేంత వరకు తన అనుచరులతో కాలి నడకన వెళ్ళమని సలహా ఇచ్చాడు. అప్పటికి అతని వద్ద ఉన్న పరికరాలను సురక్షిత స్థలంలో దాచమని నాయిన్సింగ్ దొంగల నాయకుడిని కోరగా, “నాకు అది సాధ్యం కాదు. సముద్రంలో పడవలు మునిగిపోయే ప్రమాదం ఉంది. నీవు నీ పరికరాలను ఓపికగా మోసుకెళ్ళు,” అన్నాడు.\n\nనాయిన్సింగ్కు ఆ దొంగల నాయకుని మాట నచ్చకపోయినా, అతని మాటలు విన డానికి అంగీకరించి, తాను కనుగొన్న అన్ని నదు లను, సరస్సులను, పర్వతాలను తన దిన చర్యనూ, పటంలోనూ నమోదు చేసుకు న్నాడు.",
            "book_page_end": 45,
            "story_id": "2008_06_12",
            "raw_genre_backup": "చారిత్రక ఘట్టాలు",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "నాకు నచ్చిన కథ - 12",
            "book_page_start": 46,
            "pdf_page_start": 46,
            "pdf_page_end": 49,
            "author": "మాలతీ చందూర్",
            "genre": "వ్యక్తిగత వ్యాసం",
            "moral": "ధనాశ, అన్యాయంగా ఇతరుల శ్రమను అనుభవించడం వంటివి జీవిత సారాన్ని హరించివేస్తాయి, పండించిన ఫలాలు చిన్నవైపోతాయి. అందరూ కష్టపడి సమానంగా అనుభవించాలి.",
            "keywords": [
                "మాలతీ చందూర్",
                "బాల్యస్మృతులు",
                "కోడిగుడ్డంత ధాన్యం",
                "టాల్స్టాయ్",
                "శ్రమ"
            ],
            "characters": [
                "మాలతీ చందూర్",
                "బావగారు",
                "రైతులు",
                "రాజుగారు"
            ],
            "locations": [
                "నూజివీడు",
                "నైజామ్ రాష్ట్రం"
            ],
            "content": "ప్రస్తుతం చెన్నయై ఉంటూన్న సుప్రసిద్ధ రచయిత్రి శ్రీమతి మాలతీ చందూర్ నూజివీడులో జన్మించారు. ఆమె తొలి కథ ప్రచురించబడిన ఆనందవాణి పత్రికలోనే ఆమె నవల 'చంపకం-చెదపురుగులు' కూడా సీరియల్గా వచ్చింది. 1952 నుంచి 45 సం.ల పాటు నిరంతరాయంగా ఆంధ్రప్రభ వారపత్రికలో ‘ప్రమదావనం' శీర్షికను నిర్వహించారు. ఆమె రచనలు హిందీ, గుజరాతీ, ఒరియా, కన్నడ భాషలలోకి అనువదించబడ్డాయి. ఆమె దాదాపు 300 ఆంగ్ల నవలలను తెలుగులోకి అనువదించారు. 1992లో ఆమె భారతీయ భాషా పరిషత్ అవార్డ్(కొల్కతా)తో సత్కరించబడ్డారు. 1987లో ఆంధ్రరాష్ట్ర సాహిత్య అకాడెమీ అవార్డునూ, 1993లో కేంద్ర సాహిత్య అకాడెమీ అవార్డునూ అందుకున్నారు.\n\nచిన్నప్పుడు విన్న కథ\n\nఅందరి పిల్లల్లాగే నేనూ నక్కబావ-కాకి, పేదరాసి పెద్దమ్మ-వంటి కథలు వినివుండ వచ్చు. కాని, అవి నాకు అంతగా జ్ఞాపకం లేవు. ఏడెనిమిదేళ్ళ వయసప్పుడు, వెన్నెట్లో చాప పరచుకుని మా బావగారి చేత చాలా కథలు చెప్పించుకుని వినేదాన్ని. అందులో ఒకటి నాకు ఈనాటికీ కళ్ళకు కట్టినట్లుగానే వుంటుంది. ఆయన చెప్పే విధం, చెవుల్లో ఇంకా వినపడుతూనే వుంటుంది.\n\nమా బావగారు అప్పటికి నైజామ్ రాష్ట్రంలో విద్యాశాఖలో వుండేవారు. ట్రెయినింగ్ కాలేజ్ ప్రిన్సిపాల్ రిటైర్ అయ్యాక కూడా, నేను రచయిత్రిగా స్థిరపడినా కూడా, నాకు ఎన్నెన్నో కథలు చెపుతూనే వుండేవారు. అసలు నాలో ఒక రచయిత్రికి, నా ఊహలకి రెక్కలు తొడిగిన వ్యక్తి మా బావగారు. అంత గొప్పగా కథలు చెప్పి, ఆకాశంలో ఎగిరేలా చేసేవారు. ఆయన చెప్పిన అనేక కథల్లో 'కోడిగుడ్డంత ధాన్యపుగింజ' అన్న కథ ఈనాటికీ నన్ను తారాజువ్వలాగా ఊహాలోకాల్లోకి తీసు కుని వెడుతూవుంటుంది-అది నాకు చాలా ఇష్టమైన కథ.\n\nఇది జానపద కథ అనుకుంటా. ఒక సాయంత్రం వేళ చిన్నపిల్లలు ఆటలాడుకుం టూండగా, వాళ్ళకి ముళ్ళ పొదల మధ్యన, ఒక కోడిగుడ్డు కనబడుతుంది. పిల్లలు గదా సహజమైన కుతూహలంతో ఆ గుడ్డును చేతు ల్లోకి తీసుకుని, పరిశీలనగా చూస్తారు. ఎవరికీ అది ఏమిటో, గుడ్డు అవునో కాదో అంతు పట్టదు.\n\nఆ దారినే పోతూన్న ఒక పెద్దమనిషి ఆ పిల్ల లకి ఒక అణాయిచ్చి, ఆ గుడ్డును కొనుక్కుం టాడు. ఆయన కూడా ఆ గుడ్డును పరీక్షగా చూస్తాడు. ఎంత చూసినా అది ఏ పక్షి గుడ్డ కనిపెట్టలేకపోతాడు. ‘ఈ గుడ్డును తీసుకెళ్ళి రాజుగారికి ఇస్తే ఆయన తగిన బహుమతి ఇస్తాడు' అన్న ఆశతో, జాగ్రత్తగా తీసుకెళ్ళి, ఆ గుడ్డుని రాజుగారికి ఇస్తాడు. రాజుగారు ఆ పెద్దమనిషికి తగినంత బహుమానం ఇచ్చి ఇది ఏ పక్షి గుడ్డు, అని కాసేపు పరిశీలించి, తెలుసుకోలేక, రాజదర్బారులోని సభికులను ఇది ఏ పక్షి గుడ్లో వివరించమని కోరుతాడు. వారు ఆ గుడ్డును చేతుల్లో పట్టుకుని, ఇటూ అటూ తిప్పిచూస్తారు. వారికీ అది ఏమిటో అంతుబట్టదు.\n\nఆ గుడ్డును అలా ఒక కిటికీలో వుంచగా ఒకకోడి, గుడ్డును ముక్కుతో పొడిచి చూస్తుంది. అది పగలదు. అది గుడ్డు కాదని తెలిసి పోతుంది. ఈ సమస్యను ఎవరు విడగొడ తారు? సభాసదుల సలహాతో రాజుగారు పండితులను, మేధావులను అందరినీ పిలిపించి, \"ఇది ఏం గుడ్డు? అసలు గుడ్డు అవునా కాదా? తేల్చి చెప్పండి, \" అని ప్రశ్నిస్తాడు. వారంతా దాన్ని పరీ క్షించి, “ఇది మాకు సంబంధించిన వ్యవహారం కాదు. దీనిని గురించి నేలను నమ్ముకున్న వాళ్ళే చెప్పగలరు. మీరు దేశంలోని రైతులను పిలిపించి వారిని పరి శీలించి చెప్పమని అడగండి,” అని సలహా ఇస్తారు.\n\nరాజుగారు రాజ్యంలో చాటింపు వేయి స్తారు. “వ్యవసాయంలో బాగా నైపుణ్యం గల రైతులు ఎవరైనా వచ్చి ఈ చిక్కుముడిని విప్ప గలరా?” అని.\n\nఎవరూ రారు.\n\nఈలోగా రాజభటులు రాజ్యం అంతా గాలించి గాలించి, బాగా పంటలు పండే భూములను వెతికి, అక్కడికి వెళ్ళి-అక్క డున్న ఒక రైతును వెతికి తీసుకు వస్తారు. ఈ రైతునడవలేడు. రెండు చేతులకిందా కర్రలు ఊతంగా పెట్టుకువచ్చిన ముసలివాడు. ఈ ముసలి రైతుకు చెవులు వినిపించవు-కళ్ళు కూడా కనిపించవు. అతడు రాజుగారి దగ్గ రున్న కోడిగుడ్డంత గింజని-తడిమి తడిమి చూసి, “మా పూర్వీకుల నుంచి ఇటువంటి కోడిగుడ్డంతేసి పెద్ద గింజలున్న మొక్కజొన్న కండెలు, పండేవని విన్నాను. అయితే ఇలాంటిదాన్ని నేనెప్పుడూ పండించలేదు. కాని మా నాన్న చెపుతూండే వాడు, ఇంత పెద్ద ధాన్యాన్ని తన కాలంలో పండించేవారని”, అంటూ వణికే కంఠంతో నీరసంగా ఆ రైతు చెప్తాడు. రాజుగారు ఈ సంగతి విని నిరాశ చెందలేదు; పట్టుదల వదలనూ లేదు.\n\n“ఈతని తండ్రిని వెతికి తీసుకురండి,\" అని భటులను పంపుతాడు.\n\nఈ రెండో రైతుకు ఒక కాలుకుంటి. కర్ర ఆసరాతో కుంటుతూ నడుచుకు వస్తాడు. కళ్ళు కనిపిస్తున్నాయిగాని, చెవులు వినిపిం చవు. మనిషి-మరీ అంతబలహీనంగా వండడు.\n\nరాజుగారు కోడి గుడ్డంత ధాన్యపు గింజను చూపించి, “ఇది నువ్వెప్పుడైనా చూశావా? మీ పొలంలో పండిందా?” అని ప్రశ్నిస్తే, “లేదండి, నేను చూడలేదు; పండించనూ లేదు. ఇంత పెద్ద ధాన్యపు గింజ గురించి మా నాన్న చెపుతూండేవాడు. మా నాన్నని అడ గండి,” అంటూ సమాధానం చెప్పాడు.\n\nఈ మూడో తాతని అంటే రెండు కర్రలు చేతులకింద ఊతంగా వచ్చిన వాడి తాతని, వెతికి తీసుకొస్తారు రాజభటులు. ఈ తాత హాయిగా నడిచి వస్తాడు. రెండు కాళ్ళూ శుభ్రంగా వున్నాయి. మనిషి దృఢంగా వున్నాడు. చెవులు వినిపిస్తున్నాయి. కళ్ళు కనిపిస్తు న్నాయి.\n\nఆ తాత చేతిలో కోడిగుడ్డంత గింజను పెట్టి రాజుగారు అడుగుతారు:\n\n“తాతా, ఇల్లాంటి ధాన్యపు గింజను ఎక్కడ యినా చూశావా?”\n\nగింజను అరిచేతితో పట్టుకుని, “ఎన్నా ళ్ళకి ఎన్నాళ్ళకి ఇంత అందమైన ధాన్యం చూశాను! నా చిన్నప్పుడు మా పొలంలో ఇలాం టివే పండించేవాళ్ళం,\" ఆశ్చర్యం, ఆనందం మిళితమై తాత సంబరంగా అంటాడు.\n\n“నువ్వు మీ పొలంలో పండించేవాడివా? ఇంత పెద్ద గింజను?”\n\n“అవును, మా పొలంలో కోడిగుడ్డంత పెద్ద గింజలు పండేవి. ఒక్కో గింజకు గుప్పెడు పిండి వచ్చేది. అందరూ కడుపునిండా తృప్తిగా తినేవాళ్ళం.”\n\nరాజుగారు ఆశ్చర్యంతో, “తాతా, నీ పొలం ఎక్కడుంది?\" అని అడిగారు.\n\n“అది ఏవొక్కరి పొలమూ కాదు. అందరి దీను. భగవంతుడు ఈ భూమిని సాగుచేసి పంట పండించుకోమని మనుషులందరికీ ఇచ్చాడు,” తాత బదులు చెప్పాడు.\n\n“పండించినది మీకు సరిపోయేదా? మిగిలిన ధాన్యం ఏం చేసేవాడివి? అమ్మే వాడివా?”\n\n“అమ్మటం, కొనటం మాకు తెలియదు. అసలు మా కాలంలో డబ్బు అన్న మాట ఎరగం. అందరం కష్టపడేవాళ్ళం. పండించిన ఫల సాయం అందరం పంచుకుని కడుపునిండా తినేవాళ్ళం. మా చిన్నప్పుడు ధాన్యపు గింజ ఇంత బలంగానూ పెద్దదిగానూవుండేది.”\n\n“మరి ఇప్పుడు అలా లేదేం?” రాజుగారు ఆశ్చర్యంగా అడిగారు.\n\n“మనిషికి డబ్బాశ పెరిగింది. ఒకడు కష్ట పడితే మరొకడు కొనుక్కుంటున్నాడు. ఈ డబ్బు అనేది వచ్చి పంటలు, గింజలు క్రమంగా క్షీణించిపోతున్నాయి. తిండి గింజలు చిన్న చిన్నవయి పోతున్నాయి,” అని తాత జవాబు ఇచ్చాడు.\n\n“తాతా, నాకో సందేహం. నువ్వింత హాయిగా వున్నావు. కాళ్ళూ, కళ్ళూ, చెవులూ అన్నీ వుండి ఆరోగ్యం గావున్నావు. నీ కొడుక్కి ఒక కాలు లేదు. మనవడికి రెండు కాళ్ళూ లేవు. నీకంటే ముసలివాళ్ళుగా కనిపిస్తున్నారు. కారణం ఏమిటి?” అని అడిగారు రాజుగారు.\n\n“మా రోజుల్లో మేము కష్టపడి తిండిగింజలు పండించేవాళ్ళం. సమానంగా కష్టపడి, అందరం సమా నంగా తినేవాళ్ళం. ఇప్పుడు కష్టపడే వాళ్ళు తగ్గిపోయి, కూచుని తినే వాళ్ళు ఎక్కువయి పోయారు. నా కొడుకూ మనవడూ ఆ కోవలో వాళ్ళే. ఈ భూమిని కాయకష్టంతో దున్ని, పుడమితల్లి ఇచ్చే పంటను సమా నంగా అనుభవించమని మనకి ఇచ్చాడు దేవుడు. మనం ఆ విధంగా చెయ్యడం లేదు. అందుకనే ధాన్యం గింజలు బక్కిచిక్కిన వయ్యాయి. ఇది అంతా ఆ దేవుడి లీల,” అని తాత గంభీరంగా బదులు చెప్పాడు.",
            "book_page_end": 49,
            "story_id": "2008_06_13",
            "raw_genre_backup": "వ్యక్తిగత వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఎవరు గొప్ప?",
            "book_page_start": 54,
            "pdf_page_start": 54,
            "pdf_page_end": 56,
            "author": "చందమామ బృందం",
            "genre": "జాతక కథ",
            "moral": "అసలైన గొప్పదనం కేవలం ధర్మాన్ని, సత్యాన్ని అనుసరించడంలో, ఇతరులు చేసిన పొరపాట్లను క్షమించడంలో ఉంటుంది.",
            "keywords": [
                "కాశీరాజు",
                "బోధిసత్వుడు",
                "కోసల రాజు",
                "ధర్మపాలన",
                "సత్యం"
            ],
            "characters": [
                "బ్రహ్మదత్తుడు",
                "కాశీరాజు సారథి",
                "మల్లికుడు",
                "కోసలరాజు సారథి"
            ],
            "locations": [
                "కాశీ రాజ్యం",
                "తక్షశిల",
                "కోసల రాజ్యం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో బోధిసత్వుడు కాశీరాజు కుమారుడై జన్మించాడు. ఆయన తక్షశిలకు వెళ్ళి పదహా రేళ్ళు నిండే లోపుగానే సమస్త శాస్త్రపురాణా లన్నీ చదివేశాడు. కొన్నేళ్ళకు తండ్రి మరణిం చడంతో ఆయన కాశీ దేశానికి రాజై, ఏ మాత్రమూ ధర్మం తప్పకుండా రాజ్యపాలన చేయసాగాడు.\n\nఆయన పరిపాలనలో ప్రజలు ఎలాంటి బాధలూ, అన్యాయాలూ, అక్రమాలూ లేకుండా సుఖజీవనం గడుపుతూ రావటం చేత, న్యాయస్థానం పూర్తిగా పనిలేకుండా పాడుబెట్టినట్టయిపోయింది. ఎన్ని ఏళ్ళు గడిచినా రాజాస్థానానికి ఒక్కడూ రాడు, ఫిర్యాదు చెయ్యడు. ప్రజలలో ఎట్టి ఆందోళనా లేకపోవటంచేత రాజుకు తన వల్ల ఏ లోపాలు జరుగుతున్నదీ, తనను గురించి ప్రజలేమను కుంటున్నదీ తెలియ లేదు. కనీసం వ్యాజ్యాల మీద ఆస్థానానికి వచ్చిపోయే వారున్నా వారి ద్వారా రాజు తన లోపాలు తెలుసుకోవటానికి వీలుండేది; కాని, ఆస్థానంకేసి తొంగి చూసే వాళ్ళే కరువయ్యారు.\n\nఅందుచేత ఒకనాడు రాజు బాగా ఆలో చించి తన రథం ఎక్కి కాశీ నగరమంతా తిరు గుతూ, కనిపించినవారినల్లా, “నా పరిపాల నలో మీకేం లోపాలు కనిపించాయి?” అని అడగసాగాడు.\n\nకాని ఎంతమంది నడిగినా ప్రతి ఒక్కరూ, \"మేము తమ పరిపాలనలో ఏ కొరతా లేకుండా చాలా సుఖంగా ఉన్నాం, మహా రాజా! మాకు ఎలాంటి లోపమూ కనిపిం చటం లేదు!\" అని చెబుతూ వచ్చారు.\n\nఅప్పటికీ రాజుకు తృప్తి కలగలేదు. ఆయన తన రాజలాంఛనాలన్నీ తీసివేసి, సామాన్యుడి వేషంలో రథం మీద నగరం దాటి పల్లెపట్టుల వెంట ప్రయాణం చేస్తూ, తనను గురించి ప్రజలు ఏమనుకుంటున్నారో వినటానికి పూనుకున్నాడు. ఆయన ఎన్ని గ్రామాలకు వెళ్ళినా, కాశీరాజు గురించి పల్లెత్తు ఆక్షేపణ ఎక్కడా వినపడలేదు.\n\nచివరకు రథం రాజ్యపు సరిహద్దు చేరు కుని సరిహద్దు బాట వెంబడి తిరిగి రాజధా నికి వస్తున్నది.\n\nఆ సమయంలో కాశీ రాజెక్కిన రథానికి మరొక రథం ఎదురు వచ్చింది. రెండు రథాలూ ఒకదాన్నొకటి తప్పుకుపోయే అవకాశం లేదు. ఎందుకంటే, అది ఒక రథం మాత్రమే వెళ్ళ గలిగినంత ఇరుకు బాట. దానికి రెండు పక్కలా ఎత్తయిన గట్లున్నాయి.\n\nరెండు రథాలూ ఒకదానికొకటి అంత దూరంలో ఆగాయి. \"మేము ముందుకు వెళ్ళాలి! మెల్లగా నీ రథాన్ని వెనక్కు తిప్పుకో!” అన్నాడు కాశీరాజు సారథి.\n\n“నన్ను రథం తిప్పమనటానికి నీకేమి అధికారం ఉన్నది? నువ్వే నీ రథాన్ని వెనక్కు తిప్పు!\" అన్నాడు రెండవ రథంలోని సారథి.\n\nఇద్దరు సారథులూ కోపావేశంతో వాదు లాటకు దిగారు.\n\n“ఈ రథంలో ఉన్నదెవరో తెలుసా? కాశీ రాజుగారు!\" అన్నాడు కాశీరాజు సారథి పట్ట రాని కోపంతో.\n\n“ఈ రథంలో ఉన్నది కోసల రాజుగారు!” అన్నాడు రెండవరథం తోలేవాడు ఏమాత్రం తొణక్కుండా.\n\nకోసల రాజ్యం కూడా కాశీరాజ్యం అంత పెద్దదే. వయసులోనూ, చదువులోనూ కోసల రాజైన మల్లికుడు కాశీరాజుకు సరిసమా నుడు. ఆయన కూడా తన దేశమంతా తిరిగి, ప్రజల అభిప్రాయం విని, తనవల్ల తప్పులు న్నట్టయితే సరిచేసుకునే ఉద్దశంతో మారు వేషంలో బయలుదేరినవాడే..\n\n“మీ రాజుగారిలోని ఆధిక్యత ఏమిటి?\" అని అడిగాడు కాశీరాజు సారథి.\n\nదానికి కోసలరాజు సారథి వెంటనే ఈ విధంగా జవాబు చెప్పాడు:\n\n[మా మల్లిక మహారాజుగారు దుష్టులకు దుష్టుడు, సజ్జనులకు సజ్జనుడు. మంచిత నాన్ని మంచితనంతో బహూకరిస్తాడు. దుర్మా ర్గాల్ని దుర్మార్గంతో నిగ్రహిస్తాడు.]\n\nఇది వింటూనే కాశీరాజు సారథి ఈ విధంగా జవాబిచ్చాడు:\n\n[మా మహారాజు ఆగ్రహాన్ని శాంతంతో జయిస్తాడు; దుర్మార్గాన్ని సాధుత్వంతో లొంగ దీస్తాడు; బహుమానాలతో లోభులను ఓడి స్తాడు; అబద్ధాలకు ప్రతిఫలంగా సత్యాన్ని ఇస్తాడు.]\n\nకాశీరాజు రథాన్ని తోలే సారథి అన్న ఈ మాటలు వినగానే కోసలరాజు మల్లికుడు తన రథం నుంచి దిగి వచ్చి, కాశీరాజుకు ప్రణమిల్లి, “పుణ్యాత్మా, నా లోపం నాకు తెలిసి వచ్చింది. దానిని సరిచేసుకుని, ఇంకా ధర్మంగా పరి పాలన సాగిస్తాను!” అన్నాడు.\n\nతరవాత కాశీరాజు తన నగరానికి తిరిగి వచ్చి, ధర్మం అణుమాత్రం కూడా తప్పకుండా ప్రజారంజకంగా రాజ్యపాలన చేస్తూ వచ్చాడు.",
            "book_page_end": 56,
            "story_id": "2008_06_14",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "విశ్వం": 1,
            "చందమామ బృందం": 9,
            "ఎన్. శివనాగేశ్వరరావు": 1,
            "గుండ్రాతి సుబ్రహ్మణ్యంగౌడు": 1,
            "ఎం.డి": 1,
            "మాలతీ చందూర్": 1
        },
        "genre_counts": {
            "వ్యాసం": 1,
            "నీతి కథ": 1,
            "సాంఘిక కథ": 1,
            "సాహసం": 1,
            "బేతాళ కథ": 1,
            "పురాణం": 1,
            "బీర్బల్ కథలు": 1,
            "వార్తా వ్యాసం": 2,
            "జానపద కథ": 1,
            "చారిత్రక ఘట్టం": 1,
            "చారిత్రక ఘట్టాలు": 1,
            "వ్యక్తిగత వ్యాసం": 1,
            "జాతక కథ": 1
        }
    }
}