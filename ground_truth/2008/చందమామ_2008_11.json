{
    "book_id": "చందమామ_2008_11",
    "stories": [
        {
            "title": "దేశభక్తి - ఉగ్రవాదం",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "వ్యాసం",
            "moral": "ఉగ్రవాదాన్ని ఎదుర్కోవాలంటే ప్రతి పౌరుడిలో దేశభక్తి, స్వాతంత్ర్యం పట్ల గౌరవం ఉండాలి. యువకులు స్వార్థపరుల చేతుల్లో పావులుగా మారకూడదు.",
            "keywords": [
                "దేశభక్తి",
                "ఉగ్రవాదం",
                "స్వాతంత్ర్యం",
                "యువత",
                "శాంతిభద్రతలు"
            ],
            "characters": [
                "భారతీయులు",
                "యువకులు",
                "ఉగ్రవాదులు"
            ],
            "locations": [
                "భారతదేశం"
            ],
            "content": "స్వాతంత్య్ర కాంక్ష ప్రాణి కోటికి సహజం. రాజకీయ స్వాతంత్ర్యం సాధించాక భారతీయులమైన మనం వాక్ స్వాతంత్య్రం, భావ స్వాతంత్య్రం, మత స్వాతంత్య్రం మొదలైన వాటిని అనుభవిస్తున్నాం. అయితే, ఇవాళ ఈ స్వాతంత్ర్యాన్ని దురపయోగం చేసుకునే పెడ దోరణి కనిపిస్తోంది.\n\nదేశంలో శాంతి భద్రతలకు భంగం కలిగించి అస్థిరతను సృష్టించాలన్న ఉద్దేశంతో కొన్ని స్వార్థ ఉన్మాద శక్తులు పని చేస్తున్నాయి. అందుకు ఉగ్రవాద ఆయుధాన్ని ఉపయోగిస్తున్నాయి. పర్యవసానంగా అమాయక ప్రజలు ప్రాణాలు కోల్పోతున్నారు. అపార ఆస్తి నష్టంతోపాటు దేశంలో ఎప్పుడు ఎలాంటి ప్రమాదం ముంచుకు వస్తుందోనన్న భయానక వాతావరణం నెల కొంటూన్నది.\n\nఇలాంటి ఉగ్రవాద కార్య కలాపాలలో యువకులు పాల్గొనడం ఆందోళన కలిగించే విషయం. ఉగ్రవాదుల చేతుల్లో ఇలాంటి యువకులు పావులుగా మారుతున్నారు. యువకులు నేరస్థులుగా పట్టుబడుతున్నారు. వారిని నడిపించే అసలు నేరస్థులు తప్పించుకుంటున్నారు. ఇది మరీ ఘోరం!\n\nసుదీర్ఘపోరాటం, అనుపమ త్యాగాల పర్యవసానంగా సిద్ధించిన స్వాతంత్య్ర ఫలాలను ఆస్వాదించడానికి బదులు ఈ తరం యువకులు కొందరు స్వార్థ రాక్షస శక్తులకు బలియై పోవడం విషాదకర విషయం. మన పెద్దలు సాధించిన స్వాతంత్య్రన్ని కాపాడు కోవడానికి, మన దేశ సార్వభౌమత్వాన్ని రక్షించడానికి ప్రతి యువకుడు ముందుకు రావాలి. అందుకు ప్రతి ఒక్కరిలో మాతృదేశభక్తి, స్వాతంత్ర్యం పట్ల గౌరవం పెంపొందాలి. ఉగ్రవాదాన్ని దేశభక్తిలోనే రూపుమాప గలం!",
            "book_page_end": 5,
            "story_id": "2008_11_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మాయపొర",
            "book_page_start": 7,
            "pdf_page_start": 7,
            "pdf_page_end": 10,
            "author": "కంచనపల్లి వేంకట కృష్ణారావు",
            "genre": "జానపద కథ",
            "moral": "అత్యాశ అనేది ఒక మాయపొర లాంటిది. అది జ్ఞానాన్ని, వివేకాన్ని కప్పివేసి, మనిషిని హీనమైన రాక్షసత్వం వైపు నడిపిస్తుంది. నిస్వార్థంగా దానం చేయడం ద్వారా శాంతి, గౌరవం లభిస్తాయి.",
            "keywords": [
                "అత్యాశ",
                "రాక్షసరూపం",
                "నిధి",
                "పండితుడు",
                "దానం"
            ],
            "characters": [
                "శంకరశర్మ",
                "చిన్నయ్య",
                "కొండయ్య",
                "రాక్షసుడు/పండితుడు"
            ],
            "locations": [
                "జయపురం",
                "తూరుపు కొండలు",
                "కనకదుర్గ గుహ"
            ],
            "content": "జయపురంలో శంకరశర్మ అనే ఉద్దండ పండితుడు ఉండేవాడు. ఆయన వేద వేదాం గాలను, ధర్మశాస్త్రాలను క్షుణ్ణంగా చదివాడు. ఆసువుగా కవిత్వం చెప్పే అసాధారణ ప్రతిభ కూడా ఆయనకు సిద్ధించింది. తన వద్దకు వచ్చేవారికి మంచిచెడ్డలు విడమరిచి చెబుతూ, పౌరోహిత్యంతో జీవయాత్ర సాగించేవాడు. ఆయనంటే ఆ ఊళ్ళోనేకాకుండా చుట్టుపక్కల గ్రామాలలోనూ గౌరవమర్యాదలు ఉండేవి.\n\nశంకరశర్మకు అధిక సంతానం కావడంతో కుటుంబ అవసరాలు తీర్చడానికి చాలాశ్రమ పడేవాడు. ఇంత జ్ఞాన సంపద ఉండీ కుటుం బపోషణ పెనుభారంగా మారిందేమిటా అని తన దుస్థితిని తలుచుకుని విచారపడేవాడు. తనకు సరస్వతీ కటాక్షం తప్ప లక్ష్మీ కటాక్షం లేకపోయింది కదా అని అప్పుడప్పుడు మన సులో కలత చెందేవాడు.\n\nఒకనాటి సాయంకాలం శంకరశర్మ తన ఇంటి అరుగు మీద కూర్చుని ఏదో గ్రంథం చదువుకుంటున్నాడు. ఆ సమయంలో అక్కడికి వచ్చిన ఆ ఊరి పేద రైతు చిన్నయ్య, \"స్వామీ, మా ఇంటి పాతగోడను పడగొడు తూంటే గోడలోపల పెట్టెలో ఇది దొరికింది. అక్షరం ముక్క రానివాణ్ణి. దీన్ని నేనేం చేసు కుంటాను. మీరే ఉంచుకోండి,\" అంటూ ఒక తాళపత్ర గ్రంథాన్ని అందించాడు.\n\n“ఈ గ్రంథాన్ని ఏ గంగపాలో చేయ కుండా, అక్షర జ్ఞానం లేకున్నా భద్రంగా తెచ్చి ఇచ్చినందుకు సంతోషం. ఇందులోని విష యంతీరిగ్గా చదివి నీకు చెబుతాలే,\" అంటూ దాన్ని పుచ్చుకున్నాడు శంకరశర్మ.\n\nమరునాడు ఉదయమే ఆయన చిన్నయ్య ఇచ్చిన గ్రంథాన్ని చదవడం మొదలు పెట్టాడు. అందులో విభిన్న విషయాలు ప్రస్తావించ బడినప్పటికీ నవదుర్గల గురించీ, అష్ట విధ ఐశ్వర్యాల గురించీ విపులంగా వివరించబడి ఉన్నది. చివరగా తూరుపు కొండల్లో కనకదుర్గ విగ్రహం వెనకగా ఉన్న గుహలోని గుప్త నిధిని గురించి సూచన ప్రాయంగా తెలియజేయ బడి ఉన్నది.\n\nనిధివిషయం చదివేసరికి శంకరశర్మ పర మానందం చెందాడు. తన దారిద్య్ర బాధ తొలగి పోగలదని తెలియగానే ఆయన మన సులో కుతూహలం ఉప్పొంగింది. ఇన్నాళ్ళకు దేవుడు తన మొర ఆలకించాడనీ, లక్ష్మీ కటాక్షం కూడా కలగనున్నదనీ ఆనందంతో ఉబ్బి తబ్బిబ్బయ్యాడు. ఈ విషయం గ్రంథం ఇచ్చిన చిన్నయ్యకు చెబితే ప్రమాదకరమని ఊరుకున్నాడు. అయితే, తూరుపు కొండ ల్లోకి ఒంటరిగా వెళ్ళడానికి శంకరశర్మకు భయం వేసింది. వెంటనే ఆ ఊళ్ళోని వస్తా దును కలుసుకుని, “కొండయ్యా, తూరుపు కొండల్లో ఒక అమూల్యమైన మూలికను సేకరించ వలసి ఉన్నది. తోడుగా వచ్చావంటే నువ్వు అడిగే ధనం ఇస్తాను. అయితే, ఈ విషయం బయట పొక్కనీయకు. తిరిగి వచ్చేంత వరకు రహస్యంగా ఉంచాలి,” అన్నాడు.\n\nఅంత పెద్ద పండితుడు తన సాయం అడిగినందుకు పరమానందం చెందిన కొండయ్య ఆయనకు తోడు వెళ్ళడానికి వెంటనే ఒప్పుకున్నాడు.\n\nమరుసటి రోజు వేకువజామునే, కొండయ్య తోడుగా శంకరశర్మ, ఇద్దరకీ సరిపడా రొట్టెలు మూటగట్టుకుని తూరుపు కొండల కేసి బయలుదేరాడు. మూడు రోజుల ప్రయాణం తరవాత ఇద్దరూ తూరుపు కొండలు చేరుకు న్నారు. తాళపత్ర గ్రంథంలో సూచించిన విధంగానే మార్గ మధ్యంలో అక్కడక్కడ గుర్తులు కనిపించడంతో శంకరశర్మ, సంతో షంగా ఎత్తయిన గుట్టను ఎక్కి ఆవల దిగి గంభీరంగా కనిపించిన పెద్ద కనకదుర్గ విగ్రహానికి చేతులెత్తి నమస్కరించి దాని వెనకగా ఉన్న గుహలో అడుగుపెట్టాడు.\n\nవెంటనే, \"ఎవడురా వాడు? ఈ గుహలో అడుగు పెట్టడానికి ఎన్ని గుండెలు?” అన్న భీకర కంఠస్వరం విని ఉలిక్కి పడి శంకరశర్మ అలాగే నిలబడ్డాడు.\n\nమరుక్షణమే గుహ ప్రతిధ్వనించేలా నవ్వుతూ భయంకరాకారుడైన ఒక రాక్షసుడు వాళ్ళ ముందుకు దూకి, “నిధి కోసం వచ్చారా?” అని అడిగాడు.\n\n“అవును,” అన్నాడు శంకరశర్మ గడగడా వణుకుతూ.\n\n“నువ్వు పండితుడివే కదా?” అని అడి గాడు రాక్షసుడు.\n\n“అవును. అయినా, అది నీకెలా తెలుసు?\" అని అడిగాడు శంకరశర్మ.\n\n“నిన్ను చూస్తూంటే అలా అనిపించింది. నేనూ ఒకప్పుడు నీలాంటి పండితుడినే గనక సులభంగా తెలుసుకోగలిగాను,” అన్నాడు రాక్షసుడు.\n\n“మరి ఈ రాక్షసరూపమేమిటి?\" అని అడిగాడు శంకరశర్మ ధైర్యాన్ని కూడదీసుకుంటూ.\n\n“నాలోని అత్యాశ తెచ్చిపెట్టిన రూపం ఇది. సరిగ్గా ముప్ఫై సంవత్సరాల క్రితం నేనొక పండితుణ్ణి. ఒకనిరుపేద బ్రాహ్మడికి ఒక ముని ఇచ్చిన తాళపత్ర గ్రంథాన్ని రహస్యంగా దొంగిలించి, అందులో ఉన్న నిధిరహస్యాన్ని తెలుసుకుని మూడో కంటికి తెలియకుండా ఇక్కడికి వచ్చాను. నిజానికి ఈ నిధి ఒక గంధ ర్వుడిది. నిధినంతా నాసొంతం చేసుకోవాలన్న నా అత్యాశను గ్రహించిన గంధర్వుడు రాక్షసు డివికమ్మని నన్ను శపించాడు. పాదాలపైపడి క్షమించి తరుణోపాయం తెలియజేయమని వేడుకున్నాను. 'ఎవరైనా నీలాగే అత్యాశతో ఇక్కడికి వచ్చి, నీ ద్వారా అత్యాశను పోగొట్టు కున్నప్పుడే నీకు రాక్షసరూపం నుంచి విముక్తి. అంతవరకు ఇక్కడే పడి ఉండు,' అని చెప్పి ఆయన అదృశ్యమయ్యాడు. నువ్వు నాకీ విషయంలో సాయపడగలవా?” అని అడి గాడు రాక్షసుడు.\n\n“సాయపడకపోతే నేను నేర్చిన విద్యలకు సార్థకత ఉండదు. ఎదుటివారికి చెప్పేటం దుకే నీతులు; అవకాశం లభించేంతవరకు అందరూ పెద్దమనుషులే - అన్న అతి సామా న్యుల స్థాయినుంచి, సర్వశాస్త్రాలూ చదివిన పండితుణ్ణయి వుండీ ఒక మెట్టు కూడా పైకి ఎగబ్రాకలేక పోయినందుకు చింతిస్తున్నాను. అత్యాశ అనే మాయపొర నా కళ్ళను కమ్మి నందుకు సిగ్గుపడుతున్నాను,\" అంటూ శంకరశర్మ తను అక్కడికి ఎలా వచ్చిందీ రాక్షసుడికి వివరించాడు.\n\nఅంతావిన్న రాక్షసుడు, “నీ మాటలు నిజమని నమ్ముతున్నాను. నేను నీకీ రత్న నిధిని అప్పగిస్తాను. అందులో సగం చిన్న య్యకు ఇవ్వు. నీ వాటాలో సగం నీకు సాయ పడ్డ ఈ కొండయ్యకు ఇవ్వు. మిగిలిన ధనంతో నీ బతుకు నిశ్చింతగా సాగిపోతుంది. నువ్వు అత్యాశను వదులుకుంటే, నాకు ఈ రాక్షస రూపం నుంచి విముక్తి లభిస్తుంది. మాట తప్పావో రౌరవాది నరకం తప్పదు,\" అని హెచ్చ రించి రత్నాల మూటను అప్పగించాడు.\n\nరత్నాల మూటతో జయపురానికి తిరిగి వచ్చిన శంకరశర్మ చిన్నయ్యకు సంగతి చెప్పి, సగం ధనం అతనికి ఇచ్చాడు. తన వాటాలో సగం కొండయ్యకు ఇచ్చాడు. మిగిలిన దానిని పాఠశాలలు, వైద్యశాలలు, సత్రాల నిర్మాణానికి వినియోగించాడు. అందులో ఒక్క దమ్మిడీ కూడా తాను ఉంచుకోలేదు. ఎప్పటిలాగే పౌరోహిత్యంతో జీవయాత్ర సాగిస్తూ పండితుడిగా, పరోపకారిగా ప్రజల మన్ననలు పొందాడు.\n\nశంకరశర్మ ఒకనాడు పాఠశాలను పర్య వేక్షిస్తూండగా అక్కడికి వచ్చిన ఒక అపరిచిత వ్యక్తి ఆయన పాదాలపైబడి, “నాకు రాక్షస రూపం నుంచి విముక్తి కలిగించినందుకు కృతజ్ఞతలు,” అన్నాడు.\n\nఅతడు తనకు గుహలోని నిధిని అప్పగిం చిన రాక్షసుడని క్షణంలో గ్రహించిన శంకర శర్మ, \" నా కళ్ళకు కమ్మిన అత్యాశ అనే మాయపొరను తొలగించినందుకు నేనే నీకు రుణపడిఉన్నాను,\" అంటూ అతణ్ణి ఆప్యా యంగా లేవనెత్తాడు.",
            "book_page_end": 10,
            "story_id": "2008_11_02",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "మన వారసత్వ స్థలాలు: చంపానర్ - పావగఢ్ పార్క్",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "పర్యాటక వ్యాసం",
            "moral": " (వర్తించదు)",
            "keywords": [
                "చంపానర్",
                "పావగఢ్",
                "గుజరాత్",
                "యునెస్కో",
                "కాళికామాత ఆలయం"
            ],
            "characters": [
                "చంపరాజ్",
                "భక్తులు"
            ],
            "locations": [
                "అహ్మదాబాదు",
                "పావగఢ్ పర్వతం",
                "చంపానర్",
                "గుజరాత్"
            ],
            "content": "అహ్మదాబాదు సమీపంలోని పావగఢ్ పర్వత పాదతలంలో వెలసిన ప్రాచీన నగరం చంపానర్. ఈ నగరానికీ పేరు రావడానికి రెండు కారణాలు చెబుతారు. ఈ నగరాన్ని నిర్మించిన చంపరాజ్ పేరు మీదుగా దీనికీ పేరు వచ్చిందని కొందరు విశ్వసిస్తారు. ఇక్కడ విస్తారంగా కనిపించే చంపా చెట్ల కారణంగా ఈ నగరానికీ పేరు వచ్చిందని మరి కొందరు భావిస్తారు. సంపన్నమైన చారిత్రక సంస్కృతిగల ఈ నగరం పట్టు నేత వస్త్రాల వ్యాపారానికీ, కత్తుల తయారీకీ పేరుగాంచింది.\n\nచంపానర్లో చాలా శిథిలాలు ఉన్నాయి: కోటగోడలు, సమాధులు, ఉద్యానాలు, ద్వార తోరణాలు, స్తంభాలు, బావులు ఆ ప్రాంత గత వైభవానికి మౌనసాక్ష్యాలుగా నిలిచి ఉన్నాయి. ఈ ప్రాంతానికి చంపానర్- పావగఢ్ ఆర్కియోలాజికల్ పార్క్ అని పేరు పెట్టారు. గుజరాత్లో 16వ శతాబ్దంలో వెలసిన తొలి హిందూ రాజధాని కొండకోట, భవనాలు, దేవాలయాలు, నివాస ప్రాంతాలు, వ్యవసాయ నిర్మాణాలు, శిథిలాలు కనిపిస్తాయి. ఇవి 8వ శతాబ్దం 14వ శతాబ్దం మధ్య కాలానికి చెందినవి. పావగఢ్ కొండ మీద అందమైన కాళికామాత ఆలయానికి యేడాది పొడవునా వేలాది మంది భక్తులు వస్తూ ఉంటారు. ఉత్తరోత్తరా అంతగా మార్పులకు లోనుకాని ఏకైక సంపూర్ణ నగరం గనక, ఇది మొగల్ - ఇస్లాం కాలానికి పూర్వంనాటి స్థితిగతుల అధ్యయనానికి కీలకమైన ప్రాముఖ్యతను సంతరించుకున్నది.\n\nచంపానర్ - పావగఢ్ ఆర్కియోలాజికల్ పార్క్ను నైసర్గిక రూపాన్ని చక్కగా ఉపయోగిం చుకున్న చిన్న రాజధానికి ఉదాహరణగా చెబు తారు. దాని ప్రకృతిసిద్ధమైన అంశాలు, రూపు రేఖలు దానిని యునెస్కో ప్రపంచ వారసత్వ ప్రదేశంగా స్వీకరించడానికి ప్రేరకాలయ్యాయి.\n\nఆసక్తికర ప్రదేశాలు: (1) చంపానర్ శిథి లాలు : ఇవి హంపీని పోలినవి. కోట లోపల చక్కగా రక్షించబడ్డ షహార్కీ మసీద్ ఉన్నది. (2) పావగఢ్ కొండ మీది కాళికా మాత ఆలయం: నిర్మాణ కౌశలానికన్నా మత ప్రాముఖ్యతకు ప్రసిద్ధి గాంచిన దేవా లయం. సగం దూరం నుంచి కొండమీదికి వెళ్ళడానికి కేబుల్ కార్ సదుపాయం ఉన్నది. దీనితోపాటు 1,500 మెట్లతో మామూలు మెట్లదారి కూడా ఉన్నది. దారి పొడవునా చిన్నచిన్న దుకాణాలు ఉన్నాయి. కొండను ఎక్కేప్పుడు శక్తినిచ్చే 'నింబూపానీ' తాగవచ్చు!",
            "book_page_end": 11,
            "story_id": "2008_11_03",
            "raw_genre_backup": "పర్యాటక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "బాలల దినోత్సవం ఓ ఇంద్రజాల ఉదంతం!",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "కథానిక",
            "moral": "బాలల పట్ల ప్రేమ, వారి సంతోషానికి ప్రాధాన్యత ఇవ్వడం గొప్ప నాయకుడి లక్షణం. పిల్లల పట్ల చూపిన ప్రేమ, అభిమానమే ఇంద్రజాలం.",
            "keywords": [
                "బాలల దినోత్సవం",
                "జవహర్లాల్ నెహ్రూ",
                "బెలూన్లు",
                "తమిళనాడు",
                "పిల్లలు"
            ],
            "characters": [
                "జవహర్లాల్ నెహ్రూ",
                "బెలూన్ల వ్యాపారి",
                "సహాయకుడు",
                "పిల్లలు"
            ],
            "locations": [
                "తమిళనాడు"
            ],
            "content": "జవహర్లాల్ నెహ్రూ ఒకసారి తమిళనాడులో పర్యటిస్తున్నారు. ఆయన రాకకోసం వీధులకు ఇరువైపులా జనం బారులు తీరి ఎదురు చూస్తున్నారు. కుర్రాళ్ళు చెట్ల మీదికి ఎగబ్రాకి కూర్చు న్నారు. ప్రజలకు అభివాదం చేస్తూ జీపులో వచ్చిన నెహ్రూ దృష్టి ప్రజల గుంపుకు చివర ఎగురుతూన్న రంగురంగుల బుడగల మీద పడింది. పెద్ద పెద్ద బెలూన్లను కట్టిన దారాన్ని చేత్తో పట్టుకుని వాటిని అమ్మడానికి వచ్చాడు ఒక వ్యాపారి.\n\nనెహ్రూ వాహనాన్ని ఆపమన్నారు. కిందికి దూకి బెలూన్లు అమ్మే వ్యక్తిని దగ్గరికి రమ్మని పిలిచారు. అతడు దగ్గిరికి రాగానే తన సహాయకుడితో చెప్పి, బెలూన్లన్నిటినీ కొని పిల్లలకు పంచమన్నారు. సంతోషంగా బెలూన్ను అందుకున్న ఒక పాపాయి దగ్గిరికి చిరునవ్వుతో వెళ్ళి, సుతారంగా బుగ్గను తాకి, తిరిగివచ్చి జీపులోకి ఎక్కి ప్రయాణాన్ని కొనసాగించారు!\n\n“ఇందులో ఇంద్రజాలం ఎక్కడ?” అని అడుగుతున్నారు కదూ! అది నెహ్రూ పిల్లలకిచ్చిన బెలూనల్లో ఉన్నది. పిల్లల పట్ల ఎంతో విశ్వాసం ఉంచిన ఒక నాయకుడు వాళ్ళను సంతోష పరచడానికి ప్రదర్శించిన ఇంద్రజాలం అది.\n\nబాల్యం అంటే ఏమిటో మరిచిపోని పెరిగిన ఓపెద్ద చూపిన ఇంద్రజాలం అది. పిల్ల ల్లాగా వినోదానికి విలువనిచ్చిన ఓ గొప్ప నాయకుడికి సంబంధించిన ఇంద్రజాల ఉదంతం అది. అలాంటి ఇంద్రజాలాన్ని మరే జార్లోనూ కొనలేము.\n\nనవంబర్ 14 సందర్భంగా పాఠకులం దరికీ చందమామ బాలల దినోత్సవ శుభా కాంక్షలు తెలియజేస్తున్నది!",
            "book_page_end": 12,
            "story_id": "2008_11_04",
            "raw_genre_backup": "కథానిక",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పాతాళదుర్గం-4",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "శత్రువుపై జాలి చూపడం కంటే, రాజ్యానికీ, ప్రజలకూ క్షేమకరమైన నిర్ణయం తీసుకోవడం ముఖ్యం. అత్యాశకు లోనైనవాడు రాక్షసుడిలా మారుతాడు.",
            "keywords": [
                "కదంబనగరం",
                "రాజకుమార్తె",
                "రాక్షసుడు",
                "మాంత్రికుడు",
                "అపహరణ"
            ],
            "characters": [
                "కాంతిసేన",
                "ఉగ్రసేనుడు",
                "మంత్రి",
                "కుంభీరుడు",
                "కాలశంబరుడు",
                "ధూమకుడు",
                "సోమకుడు"
            ],
            "locations": [
                "కదంబరాజనగరం",
                "పాతాళదుర్గం",
                "అరణ్యం"
            ],
            "content": "[రాత్రివేళ కదంబరాజనగరులో ఒక మహాకాయుడు ప్రవేశించి, రాజకుమార్తె కాంతిసేనను అపహరించి, ఎత్తుకుపోసాగాడు. రాజభవనంలో గగ్గోలు చెలరేగింది. కావలివాళ్ళు అతడి మీదికి బాణాలూ, ఈటెలూ విసిరారు. వాటిని పట్టించు కోకుండా అతడు పెద్దపెద్ద అంగలు వేసుకుంటూ అరణ్యం కేసి నడవసాగాడు. రాజు ఉగ్రసేనుడు ఆజ్ఞాపించగా కొందరు ఆశ్వికులు అతడి వెంట బడ్డారు. మరికొందరు అతడి మీద అగ్నిబాణాలు ప్రయోగించసాగారు.\n-తరవాత]\nరాజప్రాసాదంలో రేగిన గగ్గోలుకు నగర మంతా మేల్కొన్నది. ప్రజల్లో చాలామంది శత్రురాజెవడో నగరం మీద దాడి కొచ్చాడని భయపడ్డారు. వాళ్ళల్లో కొందరు నగర ద్వారాల కేసి పరిగెత్తారు.\n\nఇంతలో భటులు వదిలిన అగ్నిబాణాలు కొన్ని గురితప్పి నగరంలోని ఇళ్ళ మీద పడినై. ఆ వెంటనే అక్కడా ఇక్కడా చిన్నచిన్న మంటలు లేచినై. ప్రజల్లో భీతాహం పుట్టింది. వాళ్లు తమ తమ గృహాలు రక్షించు కునేం దుకు వెనుదిరిగి పరిగెత్తసాగారు.\n\nమేడ పైభాగాన నిలబడి ఇదంతా చూస్తున్న రాజు ఉగ్రసేనుడు మంత్రి కేసి తిరిగి, \"అమాత్యా, ఇదీ మన ప్రజల రాజభక్తి! కష్టకాలంలో ఎవడి క్షేమం వాడు చూసుకునే వాడే తప్ప, మన రక్షణకై వచ్చి నిలబడే వాడొక్కడూ లేడు. నిజంగా శత్రు రాజే దాడికి వస్తే, కోట రక్షణకు సహాయ పడేవాడు వీళ్ళల్లో ఒక్కగా నొక్కడైనా ఉండడు,\" అన్నాడు కోపంగా.\n\n“మహారాజా, రాజ్యరక్షణకు మనం జీత భత్యాలిచ్చి పోషిస్తున్న సైనికులున్నారు గదా, ఈ పిరికి ప్రజలవల్ల అయ్యేదేమిటి? వాళ్ళ చావు వాళ్ళని చావనివ్వండి,\" అంటూ మంత్రి అగ్నిబాణాలు ప్రయోగిస్తున్న భటులను రాజుకు చూపుతూ, “మనవాళ్ళు రాక్షసుడి మీద ప్రయోగించే బాణాలూ, ఈటెలూ రాజకుమార్తెకు హాని కలిగించ వచ్చు. ఆ విషయమై భటులను హెచ్చరించటం అవ సరం గదా,” అన్నాడు.\n\nఉగ్రసేనుడు, “అవునవును!\" అంటూ తల ఊపి, తొందర తొందరగా భవనం మీది నుంచి కిందికి దిగిపోతూ, “అమాత్యా! నేను రాజధానికి తిరిగి వచ్చే వరకూ నగరరక్షణ బాధ్యత మీరే వహించాలి. శతభానుడు దేనికైనా సమర్థుడు. మనం అతడి దగ్గిరకు పంపిన దూత లేమయ్యారో తెలియటం లేదు,” అన్నాడు.\n\nఅంతలో ఒక సేవకుడు గుర్రాన్నొకదాన్ని మెట్ల వద్దకు తెచ్చి నిలబెట్టాడు. ఉగ్రసేనుడు ఒక్క ఎగురున దాన్ని అధిరోహించి, కొందరు రౌతులు వెంట రాగా, నగరద్వారం దాటి అరణ్యమార్గం పట్టాడు.\n\nమంత్రి కొంచెం సేపు రాజు పోయిన వైపుకే చూస్తూ నిలబడి, తరవాత కోట బురుజు కేసి నడుస్తూ, “ఈ ఉగ్రసేనుడు రాజ్యాన్ని మరెంతో కాలం నిలబెట్టుకోలేడు,” అను కున్నాడు.\n\nకదంబనగరానికి తూర్పుదిక్కున వున్న అరణ్యం, కొండప్రాంత మంతా కాగడాలూ, దివిటీలూ పట్టుకు తిరుగుతున్న సైనికు లతో నిండిపోయింది. “దివిటీల వెలుగులో తనను వెతికేవాళ్ళను రాక్షసుడు తేలిగ్గా గుర్తిస్తాడు. అలాంటప్పుడు వాడు వీళ్ళకెలా దొరుకుతాడు!\" అనుకుంటూ మంత్రి ఆశ్చర్య పోయాడు.\n\nఅరణ్యంలో ధూమకసోమకులక్కూడా ఇలాంటి అనుమానమే కలిగి, కదంబరాజు తెలివితక్కువతనానికి నవ్వుకున్నారు. వాళ్ళి ద్దరూ, సైనికులు తామున్న ప్రాంతానికి రాగానే, గుర్రాలు దిగి, వాటిని గుబురు చెట్ల చాటున దాచి, ఒక పెద్ద చెట్టెక్కి కొమ్మల్లో దాక్కున్నారు. కదంబ సైనికుల్లో కొందరు కాగడాలు పట్టుకుని, ఆ చెట్టు కిందికి వచ్చి, సంభాషించుకోసాగారు. వాళ్ళ మాటల వల్ల ధూమక సోమకులకు రాజకుమార్తె అప హరణా, ఉగ్రసేనుడు స్వయంగా అరణ్యం లోకి వచ్చిన సంగతీ తెలిసింది.\n\n“ఆ దుర్మార్గుణ్ణి చంపటానికి మన కిది మంచి అవకాశం,\" అన్నాడు సోమకుడు పట్టరాని ఉత్సాహంతో.\n\n“తొందరపడకు సోమూ! మనం సైనికుల దుస్తుల్లో వున్నట్టయితే, ఆ పని సాధ్య మయ్యేది. ఇప్పుడు మనమున్న వేషంలో, ఎవరి కంటనైనా పడ్డామో, ముందు మనం చావటం ఖాయం,\" అన్నాడు ధూమకుడు.\n\nకదంబ సైనికులు చెట్టుకింది నుంచి వెళ్ళి పోయారు.\n\n“సోమూ, ఇక మనం చెట్టు దిగి, ఇంకా చీకటి వుండగానే మన గ్రామం చేరటం మంచిది. మన కుటుంబాలను ఈ రాజ్య సరిహద్దులు దాటించందే, మనం ఎలాంటి సాహసానికీ పూనుకోగూడదు,\" అన్నాడు ధూమకుడు.\n\nసోమకు డేమీ జవాబివ్వలేదు. ఇద్దరూ చెట్టుకొమ్మల్లోంచి కిందికి రాసాగారు.\n\nఅంతలో కొంచెం ఎడంగా వున్న ఊడల మర్రి చాటు నుంచి నల్లని భయంకరాకారం ఒకటి బయటికి వచ్చి దాపుల నున్న కొండ గుహల కేసి నడవసాగింది. దాని భుజం మీద ఒక మానవాకృతి నిశ్చేతనంగా పడివున్నది. ధూమకుడు, సోమకుడి భుజం పట్టుకుని ఆగమని హెచ్చరించి, గుహల కేసి పోతున్న భయంకరాకారాన్ని అతడికిచూపుతూ, “అడుగో రాక్షసుడు! వాడి భుజం మీద వున్నది రాజకుమార్తె, అనుమానం లేదు. ఆమె ధరిం చిన వజ్రవైడూర్యాలు, ఈ గుడ్డివెన్నెల్లో కూడా ఎలా మిలమిలా మెరిసిపోతున్నవో, చూశావా!\" అన్నాడు. సోమకుడు ఆ దృశ్యం చూస్తూనే నిశ్చేష్టుడై పోయాడు.\n\nరాక్షసుడు గుహల్లో ఒకదాన్ని సమీపించే సరికి లోపలి నుంచి, \"ఎవరు వాళ్ళు? వెనక్కు తిరిగి పొండి!\" అన్న గంభీర కంఠ స్వరం వినబడింది.\n\n“ఒరే మనిషీ, గొంతు పగిలేలా అంత పెద్దగా అరవకు! నే నీ రాత్రి ఎవణీ చంప కూడదని ఒట్టేసుకున్నాను. మర్యాదగా గుహ నుంచి బయటికి వచ్చి, కిక్కురు మనకుండా వెళ్ళిపో,” అన్నాడు రాక్షసుడు.\n\n“నువ్వెవడో రాక్షసుడిలా కనిపిస్తున్నావ్. నేనిక్కడ ఒక మహావీరుడికి మూలికా వైద్యం చేసి గాయాలు మాన్పి, ఇప్పుడే స్పృహ తెప్పిం చాను. బీరాలు పలక్కుండా గుహముందు నుంచి కదిలి, కంయ్ కుంయ్ మనకుండా నీ దారిన పో!” అన్న జవాబు వచ్చింది గుహ లోనుంచి.\n\nఆ జవాబు వింటూనే రాక్షసుడు ఉగ్రుడై పోయి, “ఒరే, మనిషీ! ఎంత మాటన్నావ్? నేను రాక్షసుణ్ణిరా, కుంభీరుణ్ణి!\" అంటూ హుంకరించి గుహకేసి ఒకడుగు వేశాడు.\n\n“నేను మాంత్రికుణ్ణిరా, కాలశంబరుణ్ణి! కాచుకో!\" అంటూ గుహ నుంచి కేక విన బడింది. ఆ వెంటనే మెరుస్తున్న శంబరుడి మంత్రదండం వేగంగా పాములా బుస కొడుతూ వచ్చి, కుంభీరుడి తలను బలంగా తాకింది.\n\nఅంత బలశాలి అయిన కుంభీరుడు, మంత్రదండం దెబ్బ తింటూనే కింద పడి పోయాడు. కాని ఆ పడేటప్పుడు రాజకుమారి కాంతిసేనకు అపాయం కలక్కుండా జాగ్రత్త పడ్డాడు. కాంతిసేన అప్పుడే నిద్ర నుంచి మేల్కున్నట్టు కళ్ళు తెరిచి చుట్టూ కలయ చూసింది. ఆమె ఎత్తుగా పెరిగి తివాసీలా ఉన్న పచ్చిగడ్డిపై పడుకుని వున్నది. పక్కనే తనను అపహరించుకు వచ్చిన మహా కాయుడు తల చేతులతో పట్టుకుని మూలు గుతూ, మధ్య మధ్య పళ్ళు కొరుకుతున్నాడు. అతడి తల మీద వున్న కొమ్ముల్లో ఒకటి కుడివైపుది మంత్రదండం దెబ్బకు విరిగి పోయింది. అక్కడ కలిగిన గాయం నుంచి సంతత ధారగా రక్తం కారుతున్నది.\n\nమహా భయంకరుడైన ఆ రాక్షసుణ్ణి, ఆ దీనస్థితిలో చూడగానే కాంతిసేనకు అత డంటే భయం పోయి, ఎంతో జాలి కలిగింది. ఆమె చప్పున లేచి కూర్చుంటూ, “ఓ మహా రాక్షసా! నన్ను తినదలుచుకున్న వాడివి, ఇంత దూరం ఎందుకు తెచ్చావు? నిన్ను గాయపరిచిందెవరు? మా తండ్రిగారేనా? ఆయన గొప్ప శూరుడు, శరణన్న వాళ్ళను వధించడు. ఇప్పుడు కూడా మించి పోయింది లేదు. ఆయన్ను బతిమాలి నీకు ప్రాణదానం చేయిస్తాను, ” అన్నది.\n\nరాజకుమారి మాటలు వింటూనే కుంభీ రుడికి అంత బాధలోనూ నవ్వాగింది కాదు. అతడికి ఆమె మాట్లాడిన తీరు కూడా ఎంతో ముచ్చట కలిగించింది.\n\nకుంభీరుడు కూర్చున్న చోటు నుంచి లేచి కొద్ది దూరంలో వున్న పొదల దగ్గరకు వెళ్ళి వాటి ఆకులు కోసి అరచేతుల్తో వాటిని బాగా మర్దించి, తల మీద నెత్తురు కారుతున్న చోట ఆ పసరు పూసుకుని తిరిగి కాంతిసేన దగ్గి రకు వచ్చాడు. అతడు వచ్చేసరికి కాంతిసేన గుహకేసి చూస్తున్నది.\n\n“ఆ చీకటి గుహలో ఎవరో మాట్లాడు తున్నారు. వాళ్ళెవరు మహారాక్షసా? నీ అను చరులా?” అని అడిగింది ఆమె.\n\nకుంభీరుడు గుహకేసి రోషంగా చూసి, “అక్కడ వున్నది నా అనుచరులు కాదు, శత్రువులు. తల మీద ఈ గాయం ఆ శత్రువు కలిగించిందే. వాడొక మాంత్రికుడు. శక్తి మంతుడిలా కనిపిస్తున్నాడు. నే వచ్చిన పని చెడిపోయే ప్రమాదం ఉన్నది కనక, ప్రస్తు తానికి వాణ్ణి ప్రాణాలతో వదిలిపెడుతు న్నాను,” అన్నాడు.\n\n“నువ్వొచ్చిన పనేమిటి? నన్ను గృహం నుంచి దొంగలా ఎత్తుకుపోవటమా? ఎంత గొప్ప వీరుడివి, ఛీ!” అన్నది కాంతిసేన లేచి నిలబడుతూ.\n\nకుంభీరుడా మాటలకు నిలువునా కంపించి పోయాడు. లజ్జతో ముఖం ముడుచుకు పోయింది. కళ్ళలో నీళ్ళు తిరిగాయి. అతడు కాంతిసేన ముందు చేతులు మోడ్చి మోకరి ల్లుతూ, \"అమ్మా, కాంతిసేనా! నన్నంతగా అసహ్యించుకోకు. నేను స్వతంత్రుణ్ణి కాను. ఒకానొక మహాశక్తిమంతుడికీ, క్రూరాతి క్రూరు డికీ భృత్యుణ్ణి. నిన్ను ఎత్తుకు రావలిసిందిగా ఆజ్ఞాపించినవాడు, ఆ మహాపాపి. ఆ పని నేను కాకపోతే, అతడి భృత్యుల్లో మరొకడు నా కన్న క్రూరాత్ముడూ, కఠినాత్ముడూ నెరవేర్చేవాడు. అతడి ఆజ్ఞకు తిరుగులేదు. కాని, నేను నిన్ను నా ప్రాణాలొడ్డి అయినా సరే కాపాడి, ఏదో ఒకనాడు నీ తండ్రి గృహానికి చేరుస్తాను,” అన్నాడు.\n\n\"ఆపని ఇప్పుడే ఎందుకు చేయకూడదు?\" అని ప్రశ్నించింది కాంతిసేన.\n\n“అది మనిద్దరికీ ప్రాణగండం అయి తీరుతుంది. నిన్ను నా యజమాని తెమ్మన్న చోటుకు తీసుకుపోక తప్పదు. అయినా నువ్వేమీ భయపడకు. ఎలాగైనా నిన్నత ణ్ణుంచి నేను కాపాడి తీరుతాను. ఈ భూ ప్రపంచంలో నీ మనస్సుకు నచ్చిన వాడితో నీకు వివాహం జరిగేలా చూస్తాను, సరా,\" అన్నాడు కుంభీరుడు.\n\nకాంతిసేనకు ఏం మాట్లాడేందుకూపాలు పోలేదు. కుంభీరుడి మంచితనంలో ఆమెకు కొంత నమ్మకం కలిగినా, అతడు చెబుతున్న దేమిటో కొంచెం కూడా అర్థం కాలేదు. ఇప్పుడు తను చేయగలిగిందేమిటి? పారి పోయే ప్రయత్నం చేయటం వృథా. రాక్షసుడి కన్ను గప్పటం సాధ్యమయ్యేది కాదు. సహాయం కోసం కేకలు వేసి ప్రయోజనం లేదు. కుంభీరుడు ఉగ్రుడై తన గొంతు నులమ వచ్చు. అతడితో మంచిగా వుంటూ సౌమ్యంగా ప్రవర్తించటమే తనకు భవిష్యత్తులో మేలు కూర్చుతుంది...\n\nకాంతిసేన ఇలా ఆలోచిస్తున్నంతలో గుహ ముందు కాగడా వెలుగు కనిపించింది. పెద్ద పెద్ద జడలతో, ఆపాదమస్తకం కాషాయ వస్త్రాలతో, చేతిలో మంత్రదండం పట్టుకుని వున్న వికృతాకారు డొకడు ఆ వెలుగులో అక్కడ ప్రత్యక్షమయ్యాడు.\n\n“ఏం, రాక్షసాధమా! నువ్వింకా ఇక్కడ తగలడ్డావా? జోరీగలాగా చెవి పక్కన ఏమిటా రొద? నీలో నువ్వే మాట్లాడుకుంటున్నావా, లేక నీ అనుచరాధము డెవడైనా పక్కను న్నాడా?\" అని ఈసడిస్తూ ప్రశ్నించాడు మాంత్రికుడు.\n\nకాంతిసేన మాంత్రికుడికి కనబడకుండా కుంభీరుడు ఆమెకు అడ్డంగా నిలబడి, కళ్ళెర్రజేసి, పళ్ళు కొరుకుతూ, “మాన వాధమా! నే నీ రాత్రి ఎవర్నీ చంపకూడదని ఒట్టు పెట్టుకున్నాను. అయినా, నిన్నిప్పుడు ప్రాణాలతో పదలను!\" అంటూ హుంకరించి ముందుకు అడుగు వేశాడు.\n\nమాంత్రికుడు వికటాట్టహాసం చేస్తూ, మంత్రదండం ఎత్తి, \"ఆహా, రాక్షస పురు క్కెంత కోపం వచ్చింది!\" అంటూ దాన్ని విసర బోయేంతలో, రివ్వుమంటూ ఒక బాణం వచ్చి, అతడి చేతిని తాకింది. ఆ వెంటనే చెట్ల మీది నుంచి కేకలు వినబడినై. మాంత్రికుడు చేతిలోని కాగడాను విసిరి నేలకు కొట్టి, గుహ లోపలికి వెళ్ళాడు.\n\nకుంభీరుడు చప్పున కాంతిసేనను భుజాని కెత్తుకుని మరో గుహకేసి పరిగెత్తసాగాడు. ఈ లోపల రివ్వురివ్వు మంటూ బాణాలు వచ్చి పడసాగినై. -(ఇంకావుంది)",
            "book_page_end": 18,
            "story_id": "2008_11_05",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "గరుత్మంతుడు",
            "book_page_start": 26,
            "pdf_page_start": 26,
            "pdf_page_end": 28,
            "author": "చందమామ బృందం",
            "genre": "పురాణ కథ",
            "moral": "తల్లిని బానిసత్వం నుండి విముక్తి చేయడం కోసం గరుత్మంతుడు చేసిన త్యాగం మరియు పరాక్రమం గొప్పది. తల్లిపట్ల భక్తి, ఇచ్చిన మాట నిలబెట్టుకోవడం ప్రధానమైన ధర్మాలు.",
            "keywords": [
                "గరుత్మంతుడు",
                "కద్రువ",
                "వినత",
                "అమృతం",
                "దాస్యం"
            ],
            "characters": [
                "కశ్యప ప్రజాపతి",
                "కద్రువ",
                "వినత",
                "కర్కోటకుడు",
                "గరుత్మంతుడు",
                "నాగ కుమారులు",
                "ఇంద్రుడు"
            ],
            "locations": [
                "సముద్ర తీరం",
                "దేవలోకం",
                "భూలోకం"
            ],
            "content": "కశ్యప ప్రజాపతి భార్యలైన కద్రూ వినతలు సముద్రతీరంలో విహరిస్తున్నారు. ఉన్న ట్టుండి వినత, “ఆహా! ఆ గుర్రం ఎంత తెల్లగా ఉన్నదో చూశావా?\" అంటూ దూరంలోని ఉచ్చైశ్ర్శవాన్ని చూపించింది.\n\n“ఏమిటి! గుర్రం అంత తెల్లగా ఉన్నదా? నల్లగా ఉన్న దాని తోక నీకు కనిపించడం లేదా? దూరం నుంచి చూడ్డం వల్ల చూపు మందగించిందా ఏం?” అన్నది కద్రువ.\n\n\"తోకే కాదు. ఒంటి మీద సైతం మరక అన్నది లేదు. శరీరమంతా పాలనురుగులా దవళకాంతులు వెదజల్లుతున్నది కదా,\" అని వాదించింది వినత.\n\n“అయితే, మనిద్దరికీ పందెం. సరేనా?” అని కవ్వించింది కద్రువ. “సరే. ఏమిటో చెప్పు,” అని అడిగింది వినత. “నువ్వన్నట్టు ఆ గుర్రం తెల్లగా ఉన్నట్టయితే, నేనూ నా పిల్లలూ జీవితాంతం నీకు ఊడిగం చేస్తాం. దాని శరీరం మీద మరక ఉంటే, నువ్వూ, నీ సంతానం నాకు దాస్యం చెయ్యాలి. సమ్మత మేనా?\" అని కాలుదువ్వింది కద్రువ.\n\n“సరే. అలాగే. రా దగ్గరికివెళ్ళి చూద్దాం,” అని పిలిచింది వినత.\n\n“తప్పకుండా వెళ్ళి చూద్దాం. అయితే, ఇప్పుడు కాదు. సూర్యాస్తమయం కాబో తోంది. రేపు ఉదయం వెళ్ళి చూద్దాం,\" అని సలహా ఇచ్చింది కద్రువ.\n\n“అలాగే,” అంటూ వినత కద్రువ వెంట నివాసానికి వెనుదిరిగింది.\n\nఆ రాత్రి కద్రువ తన వెయ్యిమంది నాగ కుమారులను పిలిచి, వినతతో వేసుకున్న పందెం గురించి వివరించి, “ఇది నా గౌరవా నికి సంబంధించిన విషయం. కాబట్టి మీలో ఒకరు రేపు పెందలాడే వెళ్ళి గుర్రం తోకకు చుట్టుకుని మేము వచ్చేప్పుడు దాని తోక నల్లగా కనిపించేలా చెయ్యాలి,” అని కోరింది.\n\n“ఇది ధర్మవిరుద్ధం,” అని నాగకుమా రులు అందుకు ఒప్పుకోలేదు. అయితే, తల్లి శాపానికి భయపడి కర్కోటకుడనే కొడుకు ఆమె చెప్పినట్టు చేయడానికి సమ్మతించాడు.\n\nమరునాడు అనుకున్న సమయానికి కద్రూ వినతలు గుర్రం ఉన్న చోటికి వెళ్ళారు. పాము చుట్టుకున్న గుర్రపు తోక నల్లగా కని పించడంతో వినత పందెంలో ఓడినట్టు అంగీ కరించింది. కద్రువకు దాసి అయింది.\n\nవినతా కశ్యపులకు అనూరిడి తరవాత జన్మించిన గరుత్మంతుడు అండం నుంచి బయటపడగానే, ఆకాశానికెగిసి మెరుపు వేగంతో తిరిగివచ్చి తల్లికి నమస్కరించాడు. తల్లి ఆనతి ప్రకారం కద్రువకూ, ఆమె కొడుకులైన పాములకూ దాస్యం చేయసాగాడు.\n\nఒకసారి గరుత్మంతుడు నాగులను వీపు మీదికెక్కించుకుని ఆకాశంలో ఎగురుతూం డగా, నాగులు ఎండవేడిని తట్టుకోలేక కింద పడ్డారు. అందుకు కద్రువ గరుత్మంతుణ్ణి గట్టిగా మందలించింది.\n\nకలత చెందిన గరుత్మంతుడు తల్లి దగ్గరికి వెళ్ళి, “అమ్మా, కొండలను సైతం పిండి చేయగల అంతులేని బలం కలవాణ్ణయి ఉండి కూడా నేను కద్రువకూ, ఆమె కొడుకు లకూ ఎందుకు దాస్యం చెయ్యాలి? నువ్వెం దుకు వారికి దాసివయ్యావు?” అని అడి గాడు. కద్రువతో పందానికిదిగి ఓడిపోయిన వైనం వివరించిన వినత, \"నేను చేసిన తప్పి దానికి నేనే కాదు; నా కడుపున పుట్టి నువ్వూ బాధలు అనుభవిస్తున్నావు,\" అంటూ వేదనతో నిట్టూర్చింది.\n\nగరుత్మంతుడు కద్రువ వద్దకు వెళ్ళి, “నా తల్లినీ, నన్నూ దాస్యంలో ఉంచడం భావ్యం కాదు. దయచేసి మమ్మల్ని దాస్యవిముక్తిల్ని చెయ్యి,\" అని వేడుకున్నాడు. అందుకు కద్రువ, “నువ్వు నాకు అమృతం తెచ్చి ఇస్తే, మిమ్మల్ని దాస్య విముక్తిల్ని చేస్తాను,” అన్నది.\n\nగరుత్మంతుడు అందుకు ఒప్పుకుని, తల్లి ఆశీస్సులు పొంది, దేవలోకానికి బయలు దేరాడు. మార్గమధ్యంలో ఎదురైన అవరోధా లను అధిగమించాడు. అతడి మాతృభక్తికీ, లక్ష్యానికీ సంతసించిన బ్రహ్మదేవుడు అతణ్ణి దీవించి అమృతభాండం సాధించే ఉపాయం చెప్పాడు.\n\nదేవలోకంలో అమృత భాండాన్ని అనేక మంది దేవతలు రక్షిస్తున్నారు. అమృత భాండం చుట్టూ అగ్ని ఉన్నది. దాని మీదుగా ఒక చక్రం తిరుగుతున్నది. భాండాన్ని రెండు మహా సర్పాలు కనిపెట్టి ఉన్నాయి.\n\nగరుత్మంతుడు అమృత రక్షకులతో యుద్ధం చేసి వారిని తొలగగొట్టాడు. బ్రహ్మ చెప్పిన ఉపాయం ప్రకారం కొండంత వెన్నను అగ్ని ముందుంచి దాన్ని చల్లబరచాడు. సూక్ష్మ రూపంతో జాగరూకతతో చక్రం కింద దూరి, మహా సర్పాలను హతమార్చి, అమృత భాండంతో భూలోకం కేసి బయలుదేరాడు.\n\nసంగతి తెలిసిన ఇంద్రుడు ఆగ్రహించి, అతడి మీద వజ్రాయుధం ప్రయోగించాడు. దాన్ని అవమానించడం ఇష్టం లేక అది తనకు తగలగానే శరీరం నుంచి ఒక ఈకను మాత్రం రాల్చాడు. ఇక అతనితో యుద్ధం చేయడం అసాధ్యమని గ్రహించిన ఇంద్రుడు సంధి చేసు కుని అమృతాన్ని ఎవరికీ ఇవ్వవద్దని కోరాడు.\n\n“నా తల్లికి దాస్యవిముక్తి కలిగించడానికి అమృతాన్ని కద్రువ పిల్లల వద్దకు తీసుకు వెళ్ళక తప్పదు. అయితే, వాళ్ళు దాన్ని తాగే లోపల తిరిగి తీసుకువస్తాను,” అన్నాడు గరుత్మంతుడు.\n\nఅదే విధంగా అమృతభాండాన్ని తీసుకు వెళ్ళి కద్రువ కొడుకుల ముందుంచాడు. తన తల్లి దాసి కాదని కద్రువ చేత ఒప్పించాడు. నాగ కుమారులు అమృతం తాగేలోపల అమృత భాండాన్ని తిరిగి స్వర్గం చేర్చాడు. అతడి శక్తి సామర్థ్యాలను దేవతలందరూ ఎంతగానో కొనియాడారు.\n\nపుట్టుకతోనే అత్యంత పరాక్రమవంతుడైన గరుత్మంతుడు మాతృదాస్యవిముక్తి కోసం అమృత భాండాన్ని దివి నుంచి భువికి తీసుకువచ్చాడు. కార్యం నెరవేరగానే దానిని తిరిగి దేవతలకు అప్పగించి వారి మెప్పు పొందాడు.\n\nధర్మబద్ధుడైన వీరకుమారుడు కావడం వల్లే గరుడుడిగా, వైనతేయుడిగా ప్రసిద్ధిగాంచిన గరుత్మంతుడు - దుష్టశిక్షణ, శిష్టరక్షణ చేస్తూ ముజ్జగాల నేలే పరమాత్ముడైన విష్ణుమూర్తికి వాహనమయ్యాడు!",
            "book_page_end": 28,
            "story_id": "2008_11_06",
            "raw_genre_backup": "పురాణ కథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "కాబోయే చక్రవర్తి తొలి సాహస కృత్యం",
            "book_page_start": 30,
            "pdf_page_start": 30,
            "pdf_page_end": 31,
            "author": "చందమామ బృందం",
            "genre": "చరిత్ర",
            "moral": "అత్యంత కష్టకాలంలో కూడా సాహసంతో, వివేకంతో వ్యవహరించడం, శత్రువుల బలహీనతలను తెలుసుకోవడం విజయానికి మార్గం.",
            "keywords": [
                "అక్బర్",
                "హుమాయూన్",
                "కామ్రాన్",
                "మాహం అంగా",
                "చక్రవర్తి"
            ],
            "characters": [
                "అక్బర్",
                "హుమాయూన్",
                "షేర్షా",
                "మాహం అంగా",
                "కామ్రాన్",
                "బైరాంఖాన్"
            ],
            "locations": [
                "కాబూల్",
                "అమర్కోట్",
                "హిందూస్థాన్",
                "పానిపట్టు"
            ],
            "content": "భారతదేశ మొగలు పాలకులలో అత్యంత సుప్రసిద్ధుడు అక్బర్ (1542-1605). షేర్షా చేత ఓడించబడిన ఆయన తండ్రి హుమా యూన్ కాబూలుకు తప్పించుకుని పారిపోయి పలుచోట్ల ఆశ్రయం పొందాడు. అలా తన ప్రతినిధిగా ఆ ప్రాంతాన్ని పాలిస్తూన్న తన తమ్ముడు మీర్జా హిందాల్ భవనంలో బస చేసినప్పుడు హుమాయూన్హామీదా బానూను వివాహమాడాడు. ఆమె అమర్కోట్ పాలకుడి కోటలో అక్బర్ను ప్రసవించింది.\n\nషేర్షా నుంచి తన రాజ్యాన్ని మళ్ళీ స్వాధీన పరచుకోవడానికి హుమాయూన్ రకరకాల ప్రయత్నాలు చేశాడు. కానీ సఫలీకృతుడు కాలేక పోయాడు. ఆయన కొత్త కొత్త పథకాలను రచిస్తూ, భార్యతో కలిసి విభిన్న స్థలాలలో తాత్కాలికంగా బసచేయవలసి ఉండేది. అందు వల్ల పసికందుగా ఉన్న అక్బర్ను విశ్వాసపాత్రు రాలైన దాది మాహం అంగా రక్షణలో ఉంచారు.\n\nఅక్బర్ నాలుగో యేట, తన మరో పినతండ్రి అయిన కామ్రాన్ భవనంలో ఉండేవాడు. ఆ సమయంలో కాబూల్ సరిహద్దుల్లో జరిగిన యుద్ధంలో సుమాయూన్ చంపబడ్డాడన్న సమాచారం వెలువడింది. కామ్రాన్ వెంటనే ఈ పరిస్థితిని అవకాశంగా తీసుకుని తనను హిందూ స్థాన్ చక్రవర్తిగా ప్రకటించుకుని, అక్బర్ను బందీ చేశాడు.\n\nనిజానికి హుమాయూన్ మరణించలేదు. తాత్కాలికంగా నిస్సహాయుడయ్యాడు. త్వర లోనే పుంజుకుని తన హక్కుల కోసం పోరాడ డానికి మళ్ళీ ఉద్యుక్తుడయ్యాడు. అయితే, ఒక్క షేర్షా మాత్రమే కాకుండా ఇప్పుడు కామ్రాన్ కొత్త శత్రువుగా తయారయ్యాడు. అతణ్ణి మొదట అణగదొక్కవలసి ఉన్నది.\n\nహుమాయూన్ సైన్యం కామ్రాన్ కోటను ముట్టడించింది. అయితే, కోట ముందు పటిష్ఠంగా రక్షణావలయాన్ని ఏర్పరచుకుని కామ్రాన్ అనుకున్న దాని కన్నా ఎక్కువ కాలం హుమాయూన్ సేనలను నిలువరించగలిగాడు. ఆఖ రికి హుమాయూన్ సైనికులు వల యాన్ని ఛేదించుకుని కామ్రాన్ భవనం కేసి భీకరంగా ముందుకు దూసుకు పోసాగారు. దానికి ముందుగా బ్రహ్మాం డమైన ఫిరంగి కదులుతోంది. హుమా యూన్ తమ్ముడిపట్ల సహనం కోల్పో యాడు. మొదట భవనం బురు జును పేల్చివేయమని ఆజ్ఞాపించాడు.\n\nదట్టించబడిన ఫిరంగి దానికి తగ్గట్టు గురి చేయబడింది. అయితే, ఫిరం గిని పేల్చడానికి ముందు ఒక వింత దృశ్యం హుమాయూన్ కంటబడింది. ఒక పసివాడు బురుజుకు బంధించ బడి ఉన్నాడు. ఆ మారణాయుధాన్ని పేల్చకుండీ అంటూ ఒక స్త్రీ అదే పనిగా చేతులు ఊపుతూ కనిపిం చింది. హుమాయూన్ తృటిలో ఫిరంగి దిశను మార్చగలగడంతో గుండు భవనం బురుజుకు బదులు ప్రహారీ గోడకు తగిలి ఛిన్నాభిన్నమయింది. కామ్రాన్ ఓటమి భయంతో భవనం నుంచి పారిపోయాడు. కోట హుమాయూన్ అధీనమయింది.\n\nభవనం బురుజుకు బంధించబడ్డ పసి వాడు వేరెవరో కాదు; అక్బర్. సాహసోపేతమైన ఆ పథకానికి పూనుకున్న స్త్రీ దాది మాహం అంగా. దాని ద్వారా అక్బర్ను మాత్రమే కాకుండా కోటలోపలి వారందరినీ రక్షించకలిగింది.\n\nయేడాది బిడ్డగా ఉన్నప్పుడు హామీదా బాను తన కొడుకును దాది సంరక్షణలో వది లింది. ఆ సమయంలో కూడా ఆమె పలువురు స్త్రీల మధ్య కూర్చున్నప్పుడు అక్బర్ తిన్నగా వెళ్ళి తల్లి ఒడిలోకి చేరాడని చెబుతారు.\n\nబలవంతుడైన షేర్షా మరణంతో హుమా యూన్ తన హిందూస్థాన్ సామ్రాజ్యాన్ని సునా యాసంగా కైవసం చేసుకోగలిగాడు. అప్పుడా యన సాహిత్యాధ్యయనానికి ఆసక్తి కనబర చాడు. ఇతర కళల మీదికి దృష్టిని సారించాడు.\n\nఒక నాటి సాయంకాలం మేడమెట్లపై నుంచి జారి కింద పడడంతో తీవ్ర గాయానికి లోనయ్యాడు.\n\nఆయన కోలుకోవడం దుర్లభమని పాని పట్టులోని వివేకి అయిన మంత్రి బైరాంఖాన్కు తెలియజేయయింది. వెంటనే తిరిగివచ్చిన మంత్రి నకిలీ హుమాయూన్ను ఉపయో గించి అక్బర్కు చక్రవర్తిగా పట్టాభిషేకం జరి పించాడు. ఆ పిమ్మటే హుమాయూన్ మరణిం చాడన్న విషయం ప్రకటించబడింది. ఆ విధంగా సింహాసనం పరులవశం కావడాన్ని బైరాంఖాన్ అడ్డుకున్నాడు. అప్పుడు అక్బర్ వయసు పధ్నాలుగేళ్ళే. ఇరువురికీ అభిప్రాయ భేదాలు ఏర్పడినప్పటికీ క్రమేణా ఆయన బైరాంభాన్ తనమీద ఉంచిన విశ్వాసాన్ని నిలబెట్టుకున్నాడు!",
            "book_page_end": 31,
            "story_id": "2008_11_07",
            "raw_genre_backup": "చరిత్ర",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "బీర్బల్ కథలు : 15 కుండనిండా వివేకం!",
            "book_page_start": 32,
            "pdf_page_start": 32,
            "pdf_page_end": 36,
            "author": "ఆర్.కె. మూర్తి",
            "genre": "హాస్యం",
            "moral": "వివేకం అనేది ఒక వస్తువు కాదు, అది తెలివైన ఆలోచనలు, సమయస్ఫూర్తిలో ఉంటుంది. అసాధ్యమనుకున్న పనిని కూడా వివేకంతో సుసాధ్యం చేయవచ్చు.",
            "keywords": [
                "బీర్బల్",
                "అక్బర్",
                "రాజా వీర్సింగ్",
                "వివేకం",
                "గుమ్మడికాయ"
            ],
            "characters": [
                "బీర్బల్",
                "అక్బర్",
                "రాజా వీర్సింగ్",
                "యువకులు",
                "దూత"
            ],
            "locations": [
                "సంస్థానం",
                "అక్బర్ ఆస్థానం",
                "ఢిల్లీ"
            ],
            "content": "రాజా వీర్సింగ్ ఒక సంస్థానాధిపతి. ఆయన మొగలుల ఆధిపత్యానికి నిరభ్యంతరంగా తలఒగ్గి సామంతుడిగా ఉండడానికి సంతృప్తి చెందాడు. ఆ విధంగా ఆయన తన ప్రజలకు శాంతిని సమకూర్చాడు. మామూలుగా ప్రజలు కోరుకునేవి శాంతి భద్రతలూ, తిండీబట్టా సంపాదించుకునే మార్గాలే గనక, అవి లభించడంతో రోజులు ఒడిదుడుకులు లేకుండా గడిచిపోతున్నాయి.\n\nఅయితే, కొందరు యువకులకు ఈ స్థితి నచ్చలేదు. అనుభవజ్ఞుడైన రాజు వాళ్ళ మీద ఎలాంటి చర్యలూ తీసుకోలేదు. పైగా, వాళ్ళు సంపూర్ణ స్వాతంత్ర్యం సమస్యను లేవనెత్తినప్పుడల్లా వాళ్ళను పిలిచి చర్చలు జరిపేవాడు. “మీ అందరిలాగే నాకూ సంపూర్ణ స్వాతంత్య్రం పట్ల ప్రేమ ఉన్నది. అయినా, మొగలులను ఎదుర్కొనే శక్తి మనకు లేదే! ఎదురు తిరిగితే ఓటమి తప్పదు. మనలో పలువురు జైలు పాలుకావడం; మరి కొందరు ఉరిశిక్షకు లోనుకావడం ఖాయం. పరిస్థితిని అర్థం చేసుకోండి. ఇప్పుడు మామూలు ప్రజ లకు కావలసిన పాఠశాలలకు, వైద్యశాల లకు కొరత లేదు. ఆహారం కొరత లేదు. రాకపోకలకు ఎలాంటి ఇబ్బంది లేదు. శాంతి భద్రతల సమస్య లేదు. ఇంతకు మించి ఏం కావాలి చెప్పండి,” అని నచ్చచెప్ప డానికి ప్రయత్నించేవాడు.\n\nఅలా చర్చ జరుగుతూన్న ఒక సందర్భంలో కొందరు యువకులకు రాజుగారి వాదం నచ్చలేదు. “వివేకవంతులు అసాధ్యాలను సుసాధ్యం చేయగలరు!\" అన్నాడు ఒక యువ కుడు ఆవేశంగా.\n\n“అలాంటి వివేకవంతులు మనలో ఉండా లికదా?\" అన్నాడు రాజు.\n\n“కావలసినంత మంది ఉన్నారు,” అన్నాడు మరో యువకుడు.\n\n“అది నాకూ తెలుసు. అయినా అక్బర్ ఆస్థానంలో మనకన్నా, ప్రపంచంలో అందరి కన్నా కూడా తెలివైనవాళ్ళు ఉన్నారన్న సంగతి మరిచిపోకూడదు,\" అని కొంతసేపు మౌనం వహించిన రాజు, “ఆ సంగతి తెలుసుకోవడా నికి మీరేదైనా పరీక్ష పెట్టాలంటే నేను సహక రించడానికి సంసిద్ధంగా ఉన్నాను,\" అన్నాడు నిర్లిప్తంగా.\n\nఅందుకు యువకులు కొన్ని రోజులు అవకాశం కావాలన్నారు. రాజు సరేనన్నాడు.\n\nఒక వారం రోజుల తరవాత రాజును దర్శిం చడానికి వచ్చిన ఒక యువకుడు, ఒక కుండ నిండా వివేకాన్ని పంపమని అక్బర్ చక్రవర్తికి విన్నవించమని రాజును కోరాడు.\n\n“ఏమిటీ! కుండనిండా వివేకమా? వివే కాన్ని కుండలో ఎలా నింపగలం?\" అంటూ కనుబొమలు ముడిచాడు రాజు.\n\n“అది అసాధ్యమని తమరు భావిస్తున్నారు. అంతే కదా మహారాజా,\" అని అడిగాడు యువకుడు.\n\n“అవును,” అన్నాడు రాజు.\n\n\"అసాధ్యాన్ని సుసాధ్యం చేసేవాడే నిజ మైన వివేకి. అసాధ్యమైన మన కోరికకు మొగలుల ఆస్థానం నుంచి సరైన సమాధానం వచ్చినట్టయితే, సంపూర్ణ స్వతంత్రం గురిం చిన మన కోరికను వదులుకుందాం,\" అన్నాడు యువకుడు.\n\n\"అదేం సమస్య కాదు. అయినా, అక్బర్ ఆస్థానం నుంచి సరైన సమాధానం పంపడంతో పాటు, మరేదైనా నిబంధన విధించినా, మన పథకాన్ని గ్రహించి క్షమాపణలు కోరుతూ జరిమానా విధించినా ఆశ్చర్యపోనక్కర లేదు. ఆ సంగతి కూడా ఆలోచించాలి కదా?” అన్నాడు రాజు.\n\n“ధైర్యంగా కార్యాచరణకు దిగేవారినే విజయం వరిస్తుంది,\" అన్నాడు యువకుడు.\n\n“విజయావకాశం ఉందని తెలిసినప్పుడే కదా కార్యాచరణకు దిగాలి,” అని అడ్డు పడ్డాడు రాజు.\n\n“మొదట ప్రయత్నించి చూడండి ప్రభూ! ఓటమి భయం చూపి మమ్మల్ని మరీ పిరికి పందల్ని చేయకండి,\" అన్నాడు యువకుడు వినయంగా.\n\n“సరే. నీ ఇష్టాను సారమే చేస్తాను,” అని యువకుడికి మాట ఇచ్చిన రాజు అక్బర్ చక్రవర్తి వద్దకు దూతను పంపాడు.\n\nకొలువు దీరి ఉన్న అక్బర్ చక్రవర్తిని దర్శించిన దూత, ఆయనకు తమ రాజు పంపిన విలువైన కానుకలను వినయంగా సమర్పించాడు.\n\n“రాజా వీర్సింగ్ క్షేమమే కదా?\" అని అడిగాడు అక్బర్.\n\n“తమ నీడలో నిశ్చింతగా ఉన్నారు ఆలం పనా!” అన్నాడు దూత.\n\n“కానుకలకు కృతజ్ఞతలు. మరేదైనా సందేశం పంపాడా?\" అని అడిగాడు అక్బర్.\n\n“ఆలంపనా! తమ ఆస్థానంలో పలువురు సుప్రసిద్ధులైన వివేక సంపన్నులు ఉన్నారు కదా? వారి నుంచి ఒక కుండ నిండా వివేకం తీసుకురమన్నారు ప్రభూ,” అన్నాడు దూత మామూలుగా.\n\nకుండలో రకరకాల వస్తువులు పెట్టవచ్చు. వివేకాన్ని ఎలా నింపడం! కుండలో వివేకం గురించి ఇంతవరకు ఎవరూ విన్న పాపాన కూడా పోలేదే! వివేకవంతులకు తెలివి తలలో ఉంటుంది. కుండలో కాదుకదా!\n\nచక్రవర్తి ఏమాత్రం విచార పడలేదు. తమ ఆస్థానంలోని మేధావులకు కుండలో వివే కాన్ని నింపడం ఎలాగో తప్పక తెలియ వస్తుందన్న నమ్మకంతో, “ఒక నెలలోగా కుండ నిండా వివేకాన్ని పంపగలనని మీ రాజుకు చెప్పు,” అన్నాడు.\n\n“తమ దయకు కృతజ్ఞతలు ఆలంపనా! మీ సామంతుగా ఉన్న మా రాజు మహా భాగ్య శాలి!\" అంటూ వంగి నమస్కరించి దూత అక్కడి నుంచి బయలుదేరాడు.\n\nఆ తరవాత అక్బర్ సభికులను ఉద్దేశించి, \"ఆ రాజు విన్నపం విన్నారు కదా?\" అని అడిగాడు.\n\n“సాధ్యం కాని దానిని అడుగుతున్నాడు,” అన్నాడు వృద్ధుడైన ఒక సభికుడు.\n\n“సాధ్యం చెయ్యండి, మరి,\" అంటూ అక్బర్ అతడి నోరు మూయించాడు.\n\nచక్రవర్తి ఆగ్రహంతో ఉన్నాడని గ్రహించి మిగిలిన సభికులు మౌనంగా తలలు వంచు కున్నారు.\n\n“ప్రభువులు పక్షం రోజులు అవకాశం ఇచ్చారంటే కుండ నిండుగా వివేకం పట్టుకు రాగలను,” అంటూ లేచినిలబడ్డాడు బీర్బల్.\n\n“తప్పకుండా తీసుకు రాగలవా?\" అని అడిగాడు అక్బర్.\n\n\"ప్రభువులకు ఇచ్చిన మాట ఇంత వరకు ఎన్నడూ తప్పి ఎరుగను! ” అన్నాడు బీర్బల్.\n\n“భగవంతుడికి కృతజ్ఞతలు! ఆస్థానంలో నిజమైన వివేకి ఒక్క డైనా ఉన్నాడు,” అంటూ అక్బర్ తక్కిన సభికుల కేసి తిరిగి, \"మహా, మహా మేధా వులు!” అన్నాడు హేళనగా. సభికులు అవ మానంతో కుంచించుకు పోయినప్పటికీ, బీర్బల్ కుండ నిండా వివేకం ఎలా తేగలడు? తప్పక తేలేడు అని ఊరట చెందారు.\n\nపెందలాడే ఇల్లు చేరిన బీర్బల్ నవ్వుతూ ఎదురువచ్చిన భార్యతో కాస్సేపు పిచ్చాపాటీ మాట్లాడాడు. ఆ తరవాత కూర పాదులున్న ఇంటి వెనక పెరట్లోకి వెళ్ళాడు. గుమ్మడి పాదులో చాలా గుమ్మడి కాయలు కనిపిం చాయి. పక్షం రోజుల్లో పెద్దది కాగల ఒక చిన్న గుమ్మడి పిందెను చూసి తనలోతాను నవ్వుకు న్నాడు. వెంటనే ఇంట్లోకి వెళ్ళి పెద్ద కుండతో తిరిగి వచ్చాడు. తీగకొసతో గుమ్మడి పిందెను ఎత్తి జాగ్రత్తగా కుండలోకి వదిలి, కుండను కదలకుండా అమర్చాడు. “పని పూర్తయింది,” అని మనసులో మురిసిపోతూ భార్యను పిలిచి, కుండను అసలు కదిలించకూడదని చెప్పాడు.\n\nబీర్బల్ రోజూ వెళ్ళి గుమ్మడి కాయను చూడసాగాడు. అది రోజు రోజుకూ పెద్దది కాసాగింది. పది రోజుల తరవాత కుండ నిండుగా గుమ్మడికాయ పెరిగింది. బీర్బల్ చిన్న కత్తితో కాయ తొడిమను కత్తిరించి, కుండ మీద మూతపెట్టి జాగ్రత్తగా తీసుకుని చక్రవర్తి సమక్షానికి బయలుదేరాడు.\n\n“షహేన్షా! ఇదిగో కుండనిండా వివేకం తీసుకువచ్చాను. రేపటికల్లా అక్కడికి చేరే విధంగా రాజా వీర్సింగ్కు పంపండి, ” అన్నాడు బీర్బల్.\n\n“ఇందులో నిజంగానే వివేకం ఉన్నదా?\" అని అడిగాడు అక్బర్.\n\n“ఉన్నది, ప్రభూ! కుండను పగలగొట్ట కుండా, దానికి ఏమాత్రం హాని కలక్కుండా వివేకాన్ని అందులోంచి పదిలంగా వెలు పలికి తీసుకోవాలని వీర్సింగ్కు తెలియ జేయండి. తీసుకున్నాక ఉన్నది ఉన్నట్టు కుండను మనకు తిప్పి పంపాలి. కుండ పగిలిందో దాని ధర పదివేల మొహరీలు చెల్లించాలి,” అన్నాడు బీర్బల్.\n\n“మట్టికుండకా?\" అని ఆశ్చర్యపోయాడు అక్బర్.\n\n“అందులో అమూల్యమైన వివేకం ఉన్నది కదా? అందుకే,” అన్నాడు బీర్బల్.\n\nబీర్బల్ మాటల్లో ఏదో మర్మం ఉందని గ్రహించిన అక్బర్, అతడు చెప్పినట్టు కుండను వీర్సింగ్కు పంపేసి, “నీ పథకం ఏమిటో ఇప్పుడు చెప్పు,” అని అడిగాడు.\n\nబీర్బల్ తను చేసిన పనిని వివరించి, \"కుండను పగలగొట్టకుండా రాజు గుమ్మడి కాయను వెలుపలికి తీయలేడు. అది తప్పక అలాగే మనకు తిరిగి వస్తుంది,” అన్నాడు చిన్నగా నవ్వుతూ.\n\n“మహా ఘటికుడివి బీర్బల్,” అంటూ బిగ్గరగా నవ్వాడు అక్బర్.\n\nఅక్కడ కుండను అందుకున్న రాజా వీర్ సింగ్ చక్రవర్తి నిబంధనలు కూడా విన్నాడు. కుండనిండా గుమ్మడికాయ ఉండడం చూశాడు. కుండను పగలగొట్టకుండా దాన్ని అలాగే వెలికి తీయడం అసాధ్యం అని గ్రహించాడు. అపరాధం చేశామన్న జ్ఞానోదయం కలిగింది. యువకులను పిలిచి కుండను చూపి చక్ర వర్తి నిబంధనలను వినిపించాడు.\n\n“మీమాట విన్నాను. ఇప్పుడు రాజుకు చెల్లించనున్న పదివేల మొహరీల నష్టాన్ని భర్తీ చేయడానికి మీరు మరింత శ్రమించకతప్పదు,” అని చెప్పి వాళ్ళను పంపేశాడు.\n\nవీర్సింగ్ ఇచ్చిన పదివేల మొహరీలతో తిరిగివచ్చిన దూతను చూసి, “ఇప్పుడు రాజు గారి ఖజానాకు పదివేల మొహరీలు అద నంగా చేరాయి,\" అన్నాడు బీర్బల్.\n\n“వాటిలో సగం నీకు చేరాలి బీర్బల్,” అంటూ మెచ్చుకుని చిన్నగా నవ్వాడు అక్బర్ చక్రవర్తి.",
            "book_page_end": 36,
            "story_id": "2008_11_08",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "ఒప్పుకున్న తప్పు",
            "book_page_start": 45,
            "pdf_page_start": 45,
            "pdf_page_end": 48,
            "author": "వసుంధర",
            "genre": "నీతి కథ",
            "moral": "వివేకం మరియు నిజాయితీ చాలా ముఖ్యమైనవి. దైవశక్తులను దురుపయోగం చేస్తే అవి అంతమవుతాయి. సత్యం చెప్పడం లేదా అబద్ధం చెప్పడం అనేది సందర్భాన్ని, లక్ష్యాన్ని బట్టి ఉంటుంది, కానీ చివరికి మోసం ఎప్పుడూ నిలబడదు.",
            "keywords": [
                "దేవమ్మన్యుడు",
                "యోగి",
                "ఉంగరం",
                "నిజాయితీ",
                "అబద్ధం"
            ],
            "characters": [
                "రామాంగుడు",
                "దేవమ్మన్యుడు",
                "రామానందుడు",
                "క్షమాంగుడు",
                "వికాసుడు",
                "వినోదుడు",
                "వివేకుడు"
            ],
            "locations": [
                "యోగపురం",
                "రామాలయం",
                "బృహదారణ్యం"
            ],
            "content": "యోగపురం రామాలయ పూజారి రామాం గుడు గొప్ప రామభక్తుడు. పురాతన ఆలయం పాడుపడి పోతూంటే గ్రామాధికారి దేవమ్మ న్యుణ్ణి కలిసి మరమ్మతు చేయించమని కోరాడాయన. మితిమించిన కీర్తికండూతి గల దేవమ్మన్యుడు ఆలయంలోని రాముడి మాహిమ గురించి ప్రచారం చేయించాడు. ఫలితంగా ఆలయానికి పేరొచ్చి భక్తుల రద్దీ, ఆదాయం పెరిగాయి. గ్రామాధికారి వచ్చిన ఆదాయంలో కొంత గ్రామాభివృద్ధికని ఉంచు కుని మిగతా డబ్బుతో ఆలయానికి మర మ్మతు చేయించాడు.\n\nఇలా ఉండగా ఆలయ దర్శనానికి వచ్చిన రామానందుడనే యోగిపుంగవుడు పూజారి సపర్యలను, సద్బుద్ధిని మెచ్చి అతడితో, “నాకు దేహత్యాగం చేయవలసిన సమయం ఆసన్నమయింది. నా వద్ద అద్భుతశక్తులుగల ఒక ఉంగరం ఉన్నది. దాన్ని నీకిస్తాను. దాన్ని ధరించి అద్భుతశక్తులతో నలుగురికీ మేలు చేసి మంచి పేరు తెచ్చుకో. నిన్నెవరైనా దూషిస్తే అది తప్పని ఒప్పుకుంటే క్షమించు. ఒప్పు కోని వారిని చిన్నశిక్షతో ఒక్కరోజు భయపెట్టు. నిన్ను దూషించడం తప్పని ఒప్పుకున్నవారిని శిక్షించనంతకాలం ఈ ఉంగరంలో మహిమ ఉంటుంది,\" అని చెప్పి ఒక ఉంగరాన్ని ఆయనకిచ్చాడు.\n\nపూజారి వెంటనే, “రాముణ్ణి నమ్ముకున్న నాకు ఎలాంటి శక్తులూ వద్దు. ప్రజాక్షేమాన్ని కోరి గ్రామాధికారి దేవమ్మన్యుడికి ఉంగరం ఇవ్వడంమేలు,\" అన్నాడు. రామానందుడు సరేనని, \"అర్హత లేకుండా అద్భుతశక్తులు లభిస్తేపతనమయ్యే ప్రమాదమున్నది. దేవమ్మ న్యుడు పతనమైతే ఉంగరం మహిమ పోగొట్టే బాధ్యత నీది. ఆ తరవాత ఉంగరం మహిమ పోగొట్టిన వ్యక్తిని గ్రామాధికారి చేయాలి. లేకుంటే దేవమ్మన్యుడు దీర్ఘరోగంతో మంచం పడతాడు,” అని హెచ్చరించి వెళ్ళాడు.\n\nరామాంగుడు దేవమ్మన్యుణ్ణి కలిసి జరి గింది చెప్పాడు. మురిసిపోయిన దేవమ్మన్యుడు అన్నిటికీ సిద్ధపడి ఆ ఉంగరం తీసి ధరిం చాడు. అప్పటి నుంచి అతడు ఎందరికో జబ్బులు నయం చేశాడు. భవిష్యత్తు చెప్పి సమస్యలు పరిష్కరించాడు. అంతటితో ఊరు కోకుండా తాను దైవాంశ సంభూతుడినంటూ గ్రామస్థుల పూజలందుకోసాగాడు. కానుకల కోసం ప్రత్యేకంగా హుండీ ఏర్పాటుచేసి కావలసినంత దండుకోసాగాడు.\n\nక్రమంగా రామాలయానికి వచ్చే భక్తుల సంఖ్య తగ్గిపోయింది. రామభక్తులు బాధ పడితే రామాంగుడు వారిని ఓదార్చడానికి అసలు విషయం చెప్పాడు. భగవత్కృపతో లభించిన అద్భుత శక్తులను సొంతానికి వాడు కోవడం మోసమని భావించిన ఆ భక్తులు అతడు మోసగాడని ప్రచారం మొదలు పెట్టారు. అది దేవమ్మన్యుడికి తెలిసి వాళ్ళను పిలిచి, “నేను దేవుణ్ణి దూషించలేదు. నావల్ల మీకు అపకారం జరగలేదు. మీరు నన్ను దూషించడం తప్పని ఒప్పుకుంటే క్షమిస్తాను. ఒప్పుకోకపోతే శిక్ష తప్పదు,” అన్నాడు.\n\nతప్పు అని ఒప్పుకోని మొదటివాడికి ఒళ్ళంతా ముళ్ళు గుచ్చుకున్నట్టు బాధ మొదల య్యింది. రెండోవాడికి కంటిచూపు మందగిం చింది. మూడో వాడికి ముఖం వికృతమ యింది. దాంతో నాలుగోవాడు హడలిపోయి తప్పొప్పుకుని క్షమాభిక్ష పొందాడు. దేవమ్మ న్యుడు మిగతావారితో, “రేపటి దాకా శిక్ష అనుభవించి మామూలు మనుషులు కండి. ఇంకెప్పుడూ నన్ను దూషించకండి,” అన్నాడు.\n\nఆ తరవాతి నుంచి ఊరందరికీ దేవమ్మ న్యుడిపై భక్తితో పాటు భయం కూడా పుట్టింది. ఎదురన్నది లేని అతడిలో అహంపెరిగి విలాస జీవితానికి అలవాటు పడ్డాడు. దేవమ్మన్యుడి పతనం చూసి కలవరపడ్డ రామాంగుడు అతణ్ణి హెచ్చరించాడు. అయితే అతడు, “నావల్ల ప్రజలకు మేలు జరుగుతోంది. నేనెవరికీ అపకారం చేయడం లేదు. నా దారికి అడ్డు తగిలి నన్ను దూషిస్తే నీకైనా శిక్షతప్పదు, ” అన్నాడు పొగరుగా.\n\nదేవమ్మన్యుడి పతనం ఆపాలంటే ఉంగరం మహిమ పోగొట్టాలి. ఉంగరం మహిమ పోవాలంటే దేవమ్మన్యుడు తనను దూషించి తప్పు ఒప్పుకున్న వ్యక్తిని శిక్షించాలి. కాని, ఆయన ఆ విషయంలో చాలా జాగ్రత్తగా ఉన్నాడు. ఉపాయంగా కార్యం సాధించడం ఎలాగా అని ఆలోచిస్తూంటే రామాంగుడికి బృహదారణ్యంలో గురుకులం నడుపుతూన్న తన తమ్ముడు క్షమాంగుడు గుర్తుకు వచ్చాడు. వెంటనే బయలుదేరి వెళ్ళి క్షమాంగుణ్ణి కలుసుకున్నాడు.\n\nఅప్పుడు వికాసుడు, వినోదుడు, వివే కుడు అనే ముగ్గురు శిష్యులు నిజాయితీ విషయంలో ఏకాభిప్రాయం కుదరక గురువు దగ్గరికి వచ్చారు. నిజం చెప్పి మాట మీద నిలబడాలంటాడు వికాసుడు. నిజం చెప్పినా, అనువుగాని చోట మాట వెనక్కు తీసుకోవా లంటాడు వినోదుడు, ప్రమాదం నుంచి బయట పడడానికి అబద్ధమాడవచ్చంటాడు వివేకుడు. వాళ్ళలా చెబుతున్నప్పుడే రామాం గుడు వచ్చి తమ్ముడికి తనసమస్య వివరించాడు.\n\nక్షమాంగుడు శిష్యుల వంకచూసి, \"విన్నా రుగా? ఇది మీ తెలివికీ, నా శిక్షణకూ పరీక్షా సమయం. నిజాయితీ గురించి శాస్త్రం ఒక లాగా, లౌక్యం మరొకలాగా చెబుతాయి. మీ సందేహాలకు సమాధానం దొరకాలంటే- మీరు మీ మీ పద్ధతుల్లో నిజాయితీగా ఉంటూ యోగపురంలో కార్యం సాధించాలి,\" అన్నాడు.\n\nశిష్యులు ముగ్గురూ గురువు దీవెనలం దుకుని యోగపురం బయలుదేరారు. అక్కడ దేవమ్మన్యుడి చర్యలను చూసి అతడు పెద్ద మోసగాడంటూ గ్రామస్థుల మధ్య కటువుగా విమర్శించడం మొదలు పెట్టారు. అది తెలి సిన దేవమ్మన్యుడు వాళ్ళను పిలిపించి ఎప్ప టిలాగే హెచ్చరించి తప్పు ఒప్పుకుంటే క్షమించి వదిలేస్తానన్నాడు.\n\nవికాసుడు కోపంగా, “మోసగాణ్ణి మోస గాడనడం తప్పు కాదు,\" అన్నాడు. వెంటనే అతడి ముఖం వికృతమై కురూపిగా మారాడు. అది చూస్తూనే వినోదుడు భయపడి తను చేసినది పొరబాటని ఒప్పుకున్నాడు.\n\nవివేకుడు మాత్రం, “నేనేమీ అనలేదు. వాళ్ళిద్దరూ ఏదో అంటే, వాళ్ళతో కలిపి నన్నూ ఇక్కడికి తీసుకు వచ్చారు నీ వాళ్ళు. చేయని తప్పును నేనెందుకు ఒప్పుకోవాలి?” అని అబద్ధం చెప్పాడు.\n\nఅందుకు దేవమ్మన్యుడు కోపంగా, “నా భక్తులు అబద్ధమాడరు. నువ్వు నన్ను దూషిం చడమే కాకుండా, అబద్ధం కూడా చెప్పావు. ఫలితంగా నీకు ఒక రోజంతా ఒళ్ళంతా మంటలు పుట్టి బాధిస్తాయి,” అన్నాడు.\n\nఅయితే, వివేకుడి కేమీ కాలేదు. పైగా, నెంటనే వికాసుడి వికృత రూపం పోయి ఎప్పటి ముఖం వచ్చేసింది.\n\nదేవమ్మన్యుడు నీరసపడి, “నీ విషయంలో నా భక్తులు అబద్ధం చెప్పారు. అందుకే నా శక్తులు పోయాయి,\" అన్నాడు బాధతో.\n\nఅందుకు వివేకుడు నవ్వి, \"అన్నమాట అనలేదని అబద్ధ మాడితే అన్నది తప్పని ఒప్పుకున్నట్టేనని శాస్త్రం చెబుతుంది. ఆపైన తప్పు చేయలేదని కూడా అన్నాను. అంటే, నిన్ను దూషించడం తప్పని ఒప్పుకున్నట్టే కదా! ఒప్పుకోని వారినే తప్ప అబద్ద మాడిన వారిని శిక్షించే అర్హత నీకు లేదు. అందుకే నీ ఉంగరం మహిమ కోల్పోయింది తప్ప, ఇందులో నీ భక్తుల పొరబాటేమీ లేదు,\" అన్నాడు.\n\nదేవమ్మన్యుడు సిగ్గుతో తలదించుకుని, తన స్థానంలో వివేకుణ్ణి గ్రామాధికారిగా ఉండమని కోరాడు.\n\nఈలోగా రామాంగుడు, క్షమాంగుడు అక్కడికి వచ్చారు. క్షమాంగుడు తన శిష్యుల కేసి చూస్తూ, “వివేకుడి తార్కిక బుద్ధి మెచ్చ తగినదేగాని, అబద్ధమొక్కటే కార్యసాధనకు సహకరిస్తుందని పొరబడకండి. ఏది ఏమైనా సత్యాన్ని వదల కూడదు. నిర్భయంగా నిజం చెప్పిన వికాసుడి కారణంగా గ్రామస్థుల్లో అనుమానం పుట్టింది. అంతలోనే నిజం కూడా బయటపడింది. మనం చెప్పే నిజం చెల్లుబాటు కానప్పుడు వెనకడుగు వేసి మనల్ని మనం కాపాడు కోవడం అవసరమని వినోదుడు నిరూపించాడు. నిజాయితీకి సంబంధించిన మీ సందేహాలు తీరడానికే ఎక్కడినుంచో వచ్చి రామానంద యోగి దివ్య శక్తులు గల ఉంగరాన్నిచ్చాడనుకుంటాను,” అన్నాడు.\n\nరామాంగుడు నవ్వి, “అంతే కాదు. పత నాన్నీకోరే మనిషే అద్భుతశక్తుల్ని కోరుకుం టాడు. యోగపురం రాముడు యోగిపుంగ వుడి ద్వారా మనకు అందిస్తూన్న సందేశం ఇదే!” అన్నాడు అక్కడున్న వారితో.",
            "book_page_end": 48,
            "story_id": "2008_11_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "యుక్సమ్ కథానాయకులు",
            "book_page_start": 49,
            "pdf_page_start": 49,
            "pdf_page_end": 51,
            "author": "మంజు మేనన్",
            "genre": "సామాజిక కథానిక",
            "moral": "పర్యావరణ పరిరక్షణ, సంప్రదాయాలు, పవిత్రత పట్ల గౌరవం చాలా ముఖ్యం. స్వార్థ ప్రయోజనాల కంటే సామాజిక శ్రేయస్సు కోసం పోరాడిన వారే నిజమైన నాయకులు (హీరోలు).",
            "keywords": [
                "యుక్సమ్",
                "సిక్కిం",
                "ఆనకట్ట",
                "పర్యావరణ",
                "లామాలు"
            ],
            "characters": [
                "నీరజ్",
                "గ్యాల్ట్సెన్",
                "పీమా అంకుల్",
                "సోనమ్ అంకుల్",
                "చుకీ ఆంటీ"
            ],
            "locations": [
                "యుక్సమ్",
                "సిక్కిం",
                "ఖాంగెందెంగా శిఖరం",
                "రాథోంగ్ ఛూ నది"
            ],
            "content": "ఆ టర్కు బడి ఆఖరి రోజు. పదేళ్ళ నీరజ్ మనసులో సెల వుల్లో వెళ్ళనున్న తమ స్వస్థలం గురించీ, అక్కడి తాతాబామ్మల గురించీ ఉత్సాహకరమైన ఆలో చనలు రాసాగాయి. అంతలో ఉపాధ్యాయుడు ‘హాలిడే హోమ్ వర్క్' గురించి ప్రస్తావించగానే, “అరరే! ఇక నేను సెలవుల్లో తాతయ్య చెప్పే మౌంట్ ఖాంగ్చెందంగా పరిసరాలలోని ట్రాగోపాన్స్, ఎర్రపాండాలు వంటి వింత పక్షుల, జంతువుల కథలు విన్నట్టే,” అనుకు న్నాడు.\n\nఅయితే, సెలవుల్లో రాసుకు రావలసిన వ్యాసం శీర్షిక 'మాతృభూమి కథానాయ కులు' అని ఉపాధ్యాయుడు చెప్పడంతో మళ్ళీ నీరజ్లో ఉత్సాహం పుట్టుకువచ్చింది. అతడు చదివిన కథల పుస్తకాలు అతడి మనసులో కదలాడసాగాయి. దీనిని గురించి తరవాత చూద్దాం; ఇప్పుడు త్వరగా ఇల్లు చేరుకోవాలి. నాన్న యుక్సమ్లోని పాత ఇంటికి జీపులో తీసుకు వెళతానని చెప్పాడు కదా అనుకుంటూ నీరజ్ ఇంటికి బయలు దేరాడు.\n\nసముద్ర మట్టానికి 5,800 అడుగుల ఎత్తులో ఉన్న యుక్సమ్, ఎత్తయిన పర్వతాల పాదతలంలో ఉన్నది. సిక్కిం బౌద్ధులు అతి పవిత్రంగా భావించే రాథోంగ్ నది అక్కడే ప్రవహిస్తున్నది. స్థానిక దేవతలకు నిలయ మైన 109 తటాకాలు అందులో ఉన్నాయ న్నది వారి విశ్వాసం. సిలిగురి నుంచి జీపులో యుక్సమ్ చేరుకోవడానికి ఐదు గంటలు పడుతుంది. నాన్న పక్కన కూర్చుని వెళు తూన్న నీరజ్, అతడి తల్లిలాగా నిద్రపోలేక పోయాడు. తండ్రి మలుపుల్లో చాలా ఒడు పుగా జీపును తిప్పడం ఎంతో ఆసక్తితో చూడ సాగాడు. ఉన్నట్టుండి హోమ్ వర్క్ గురించి జ్ఞాపకం రావడంతో తండ్రికేసి తిరిగి, “మీకు నచ్చిన కథానాయకుడు ఎవరు నాన్నా?\" అని అడిగాడు.\n\nఆ ప్రశ్న అతడి తండ్రి గ్యాల్ట్సెన్ను ఆలో చింప చేసింది. ఒక వినాశకర పథకం నుంచి యుక్సమ్ను కాపాడడానికి రాత్రింబవళ్ళు కృషి చేసిన సోనమ్, చుకీ, పీమా మొదలైన వారు ఆయన మనసులో మెదిలారు. వాళ్ళం దరూ కథానాయకులే. \"మన రాథోంగ్ ఛూ పవిత్ర భూమిలో ప్రతి ఒక్కరూ కథానాయ కులే. ఖాంగెందెంగా శిఖరం మీద కొలువున్న దేవత ఆశీస్సులు పొందినవారే,\" అని కొంతసేపు మౌనం వహించిన ఆయన, “మన గ్రామంలో జరిగిన ఒక విషయం గురించి చెబుతాను. దాన్ని విన్నావంటే నా మాటల్లోని నిజం నువ్వే గ్రహించ గలవు,\" అంటూ ఇలా చెప్పసాగాడు:\n\n“ 1993 వేసవిలో ఒకనాడు మేము కొందరం గ్రామం పొలిమేరలో కూర్చుని పిచ్చాపాటీ మాట్లాడుకుంటున్నాం. ఆ సమ యంలో సిమెంటు బస్తాలతో, తవ్వడానికి పనికి వచ్చే కొరముట్లతో ఒక ట్రక్కు మన గ్రామం కేసి రావడం కనిపించింది. ట్రక్కు డ్రైవర్ ఎవరోనడికి అడ్డంగా పెద్ద గోడ నిర్మించ బోతున్నారని చెప్పాడు. నదీ ప్రవాహానికి ఆనకట్ట కట్టి, జల విద్యుత్తును తయారు చేయడం వాళ్ళ ఉద్దేశం. ఆ తరవాత నేనూ, నా మిత్రులూ ఈ విషయం గురించే మాట్లా డుకోసాగాం. గ్రామంలోని ఇంటింటికీ విద్యు ద్దీపాలు రావడం మంచిదే. అయినా ఈ ఆన కట్ట నిర్మించడం వల్ల ఈ ప్రాంతంలో ఏర్పడ నున్న పర్యవసానాలు ఎలాంటివి?\n\nఆ తరవాత మరికొన్ని రోజులు యుక్స మ్లో ప్రతిచోటా దీన్ని గురించే మాట్లాడుకో సాగారు. దీన్ని గురించి ఒక నిర్ణయానికి రావడం ముఖ్యమని పెద్దలు భావించడంతో ఒక సమావేశం ఏర్పాటు చేశారు. గ్రామం మధ్య విల్లో చెట్టు కింద కూర్చున్నారు. పరిసర ప్రాంతాల ‘గొంపాస్’ నుంచి లామాలు కూడా సమావేశానికి హాజరయ్యారు. గ్రామ పెద్దలు, లామాలు కలిసి సుదీర్ఘ చర్చలు జరిపారు. యుక్సమ్ చాలా పవిత్రమైనదనీ, ప్రత్యేకమైన దనీ మాకు తెలియజేశారు.\n\n“మనం నివసించే భూమిని గురు రిన్పోచ్ ఆశీర్వదించాడని మన పవిత్రగ్రంథం నేశోల్ పేర్కొంటున్నది. ఈ బండలలో, కొండలలో, చెట్లలో, కొలనుల్లో దేవతలు కొలువున్నారు. మనం ఇప్పుడా ఆనకట్ట నిర్మాణాన్ని అనుమ తించామంటే ఇక్కడి చెట్లు నరకబడతాయి. బండలు పగలగొట్ట బడతాయి. మనతో ఇన్నాళ్ళు సహజీవనం సాగించిన పక్షులు, సీతాకోక చిలుకలు దూర ప్రాంతాలకు వెళ్ళి పోతాయి. దేవతలు వెళ్ళి పోతారు. ఆపైన మనం సంతోషంగా ఉండలేము,\" అని సన్నటి కంఠస్వరంతో వివరించాడు ఒక పండు ముదుసలి అయిన లామా.\n\nకథను జాగ్రత్తగా వింటున్న నీరక్ అడ్డుపడి, “కాథోక్ తటాకంలోకి మన్ను తెచ్చి పోశారని గత సంవత్సరం తాతయ్య చెప్పారు. అక్కడ తాతయ్యతో కలిసి చాలా మంది ప్రార్థనలు జరుపుతారని వారికి ఎవరూ చెప్పలేదా ఏంటి?\" అని అడిగాడు.\n\n“అవును. అవన్నీ కూడా ఆ నిర్మాణం కోసం చేపట్టిన పనులే. అలా చేయడానికి ముందు మాట మాత్రమయినా చెప్పడానికి ఎవరూ పట్టించుకోలేదు. నిన్ను తాతయ్య బమూ ఉత్సవానికి తీసుకువెళ్ళేవాడే జ్ఞాపకం ఉందా?\" అని అడిగాడు గ్యాల్సెన్.\n\n“ఉంది. అక్కడ గుమి కూడిన జనాన్ని చూడడానికి వీలుగా నన్ను భుజాల మీదికి ఎత్తుకుని వెళ్ళేవారు. మన మఠంలో ప్రత్యేక పాత్రలోని జలాన్ని సేవించడానికి ప్రతి ఒక్కరూ ఎగబడేవారు. ఆ నీటిలో ఒక చుక్క పుచ్చుకుంటే చాలు; జీవితాంతం ఎలాంటి జబ్బూ రాదనీ, గురుపద్మసంభవుడి చల్లని ఆశీస్సులు ఎల్లప్పుడూ లభిస్తాయనీ చెప్పారు,\" అన్నాడు నీరజ్.\n\nతమ సంప్రదాయం గురించీ, నమ్మకం గురించీ మనవడికి తెలియజేసిన తన తండ్రికి మనసులోనే కృతజ్ఞతలు చెప్పుకున్న గ్యాల్సెన్, మళ్ళీ కథను కొనసాగించాడు: \"సమావేశంలో లామా చెప్పిన మాటలు విన్న పెద్దలు ఆ నిర్మాణాన్ని అనుమతించ కూడదని నిర్ణయిం చారు. ఆ తరవాత తమ నిర్ణయాన్ని సంబం ధిత అధికారులకు తెలియజేశారు. సిక్కిం మొత్తంమీది లామాల నాయకత్వంలో మన గ్రామప్రజలందరం గ్యాంగ్జాక్ చేరుకున్నాం. మేళాలు వాయిస్తూ వీధుల గుండా ఊరే గింపుగావెళ్ళాం. లామాలు తాళాలు వాయిస్తూ వచ్చారు. మేము పట్టుకెళ్ళిన బోర్డులు, చేసిన నినాదాలు మా ఆశయాన్ని స్పష్టంగా చాటాయి. మనకూ మన భూమికీ కావలసినవి ఏమి టన్నది తేటతెల్లం చేశాం.\n\nఆ తరవాత అంకుల్ పీమా, అంకుల్ సోనమ్, ఆంటీ చుకీ ఆ నిర్మాణం జరిగితే వాటిల్లే నష్టాలను వివరిస్తూ ప్రజలకు అనేక ఉత్తరాలు రాశారు. వాళ్ళు అలా చేయ కుండా ఉంటే ఆ పథకం గురించి బయటి వారికి సరైన సమయంలో తెలిసి ఉండేది కాదు. అడ్డుకోలేకపోయి ఉండే వాళ్ళం.\n\n1997 లో అంకుల్ పీమా యుక్సమ్లో ఆ పథక నిర్మాణం జరగదని తెలియజేసే ఉత్త రాన్ని మావద్దకు తీసుకు వచ్చాడు.” అని చెప్పడం ముగించిన గ్యాల్ట్సెన్, “ఇప్పుడు చెప్పు. మేమందరం హీరోలమే కదా?” అని అడిగాడు.\n\n“అవును. హీరోలే!\" అంటూ నవ్విన నీరజ్ తన హాలిడే ప్రాజెక్టుకు ఒక యథార్థ గాథ లభించినందుకు చాలా సంతోషించాడు. యుక్సమ్ ప్రకృతి సంపదలను కాపాడుకోవ డానికి తమ పెద్దలు చేసిన కృషిని మనసులోనే మెచ్చుకున్నాడు.",
            "book_page_end": 51,
            "story_id": "2008_11_10",
            "raw_genre_backup": "సామాజిక కథానిక",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మద్యపాన ఫలితం",
            "book_page_start": 54,
            "pdf_page_start": 54,
            "pdf_page_end": 56,
            "author": "చందమామ బృందం",
            "genre": "జాతక కథ",
            "moral": "మద్యపానం అనేది కేవలం శారీరక మత్తు మాత్రమే కాదు, అది వివేకాన్ని, బుద్ధిని భ్రమింపజేస్తుంది. ఎంతటి పరాక్రమవంతుడైనా మద్యం సేవించి తన గౌరవాన్ని కోల్పోతాడు.",
            "keywords": [
                "మద్యపానం",
                "బోధిసత్వుడు",
                "స్థవిరుడు",
                "విషసర్పం",
                "బుద్ధిభ్రమణం"
            ],
            "characters": [
                "బ్రహ్మదత్తుడు",
                "బోధిసత్వుడు",
                "సాగతస్థవిరుడు",
                "అంబకతీర్థిక",
                "ముని"
            ],
            "locations": [
                "కాశీ రాజ్యం",
                "శ్రావస్తి",
                "హిమాలయాలు",
                "కోశాంబీ నగరం"
            ],
            "content": "బ్రహ్మదత్తుడు కాశీరాజ్యాన్ని పాలించే కాలంలో, బోధిసత్వుడు పండితవంశంగా ప్రసిద్ధిగాంచిన ఒక బ్రాహ్మణ కుటుంబంలో జన్మించాడు. ఆయన తనకు ఇరవైఏళ్ళ వయసు వచ్చేవరకూ సర్వశాస్త్రాలూ చదివి, మహాపండితుడన్న ఖ్యాతి గాంచాడు.\n\nఆయనకు తల్లిదండ్రులు వివాహం చేయ చూశారు. కాని, బోధిసత్వుడు అందుకు అంగీకరించక సన్యసించి హిమాలయ పర్వతా లకు పోయి, ఒక సుందర ప్రదేశంలో ఆశ్రమం నిర్మించుకుని ఉండసాగాడు.\n\nఒకసారి బోధిసత్వుడు వానాకాలం నాలుగు నెలలూ శ్రావస్తిలో గడిపి, శిష్యులతో భద్రవతి అనే గ్రామం చేరాడు. అక్కడికి కోసుదూరంలో ఒక నదీ, అంబ తీర్థ మనే ప్రసిద్ధ స్థలమూ వున్నవి. ఆయన ఆ తీర్థం కేసి శిష్యులతో బయలుదేరాడు. ఆ తీర్థం ఒడ్డున ఒక ముని ఆశ్రమమూ, ఆ ఆశ్రమంలో అంబకతీర్థిక అనే మహా విషసర్పమూ వున్నవి. ఇది తెలిసిన గ్రామవాసులు బోధిసత్వుడికి అక్కడికి వెళ్ళ వద్దని సలహా ఇచ్చారు. ఆయన అది వినీ విననట్టు ఊరుకున్నాడు.\n\nఆయన శిష్యుల్లో సాగతస్థవిరుడనే వాడొక డున్నాడు. అతడు మంత్రశాస్త్రంలో ఆరితేరిన వాడే గాక, అసామాన్య ధైర్యశాలి. అతడు తతిమ్మావాళ్ళ నుంచి వేరుపడి ముని ఆశ్రమా నికివెళ్ళాడు.\n\nఆ సమయంలో ముని లేడు. సాగతస్థ విరుడు ఆశ్రమంలో ప్రవేశించి, ఒకచోట తుంగచాప పరుచుకుని కూర్చున్నాడు. ఆ వెంటనే మహా భయంకరాకారంలో వున్న విషసర్పం అతడి ముందుకు వచ్చి బుస్సు మంటూ పడగవిప్పింది.\n\nసాగతస్థవిరుడు ఏమాత్రం జంకక, “నువ్వేనా, అంబకతీర్థిక అనే నీటిపామువి?” అన్నాడు.\n\nఆ ప్రశ్న వింటూనే సర్పం పెద్దగా బుసలు కొట్టడం ప్రారంభించింది. దాని నోట్లో నుంచి నల్లనిపొగలు లేచినై. స్థవిరుడు కూడా మంత్ర శక్తితో తన నోట్లో నుంచి పొగలు వెలువరిం చాడు. ఆ వెంటనే సర్పం నోటినుంచి అగ్ని జ్వాల లేచింది. స్థవిరుడు తన నోటినుంచి అగ్నిజ్వాల లేపాడు.\n\nఈ విధంగా నాలుగైదు నిమిషాల కాలం స్థవిరుడూ, విషసర్పం తమ శక్తి సామర్థ్యాలు ప్రదర్శించుకున్నారు. స్థవిరుడి నిర్భయత్వం గమనించిన సర్పం, ఇక చేసేదిలేక తల వాల్చి వెనక్కు తిరిగింది. స్థవిరుడు దాని తోక పట్టుకుని వెనక్కు లాగాడు.\n\n“అంబకతీర్థికా, ఇక్కడ తీర్థమాడవచ్చిన యాత్రికులు చాలామంది, నీ కాటుకు మరణించారని, నాకు తెలుసు!\" అంటూ స్థవిరుడు విషసర్పం కోరలు పీకి, దాన్ని ప్రాణాలతో వదిలాడు.\n\nఇది జరిగిన పక్షం రోజుల తర్వాత బోధి సత్వుడు భద్రవతి నుంచి కోశాంబీ నగరానికి వెళ్ళాడు. స్థవిరుడు మహా సర్పాన్ని కోరలు పీకి వదిలిన సంగతి గ్రామాల్లోనూ, పట్టణా ల్లోనూ మారు మోగి పోయింది. కోశాంబీ వాసులు బోధిసత్వుడికి ఘనంగా స్వాగతం ఇచ్చి, ఒక పెద్ద ఉద్యానంలో నివాసం ఏర్పాటు చేశారు.\n\nఆ మర్నాటి ఉదయం కొందరు నగర వాసులు బోధిసత్వుడి దర్శనం చేసుకుని. కొందరు సహాధ్యాయులతో ఒక పెద్ద చెట్టు నీడలో కూర్చుని వున్న స్థవిరుడి వద్దకు పోయి, నమస్కరించి, \"మీరు ఎక్కడో దూరాన హిమాలయాల్లో నివసించేవారు. అక్కడ మీరు కోరిన వస్తువులు దొరకడం దుర్లభం. అలాంటి వేమైనా వుంటే మాకు చెప్పండి. తక్షణం తెచ్చి ఇవ్వగలం,” అన్నారు.\n\nస్థవిరుడు జవాబు చెప్పకుండా ఊరు కున్నాడు. అప్పుడు శిష్యుల్లో ఇద్దరు, \"అయ్య లారా, మాకు పారావతమద్యం తాగాలని వున్నది. అది ఇంతవరకూ మాకు ఎక్కడా లభించలేదు. ఆ మద్యం తయారు చేసి పంపండి,” అన్నారు.\n\nనగరవాసులు అందుకు ఒప్పుకుని, మధ్యాహ్నం లోపల పారావతమద్యం తయారు చేసి, ఒక గృహస్థు ఇంట్లో దాచి, స్థవిరుణ్ణి వెంటబెట్టుకు పోయారు.\n\nస్థవిరుడు పారావతమద్యం తాగడం ప్రారంభించి క్రమంగా కైపు తలకెక్కడంతో లేచి, పిచ్చివాడిలా మాట్లాడుతూ గంతు లేస్తూ నగరద్వారం కేసి పరిగెత్తి, అక్కడ పడిపోయాడు. వెంట వున్న సహాధ్యాయులు అతణ్ణి భుజాల మీద వేసుకుని బోధిసత్వుడి దగ్గిరకు తెచ్చి, ఆయన పాదాలముందు తల వుండేలా పడుకోబెట్టారు.\n\nఅయితే, స్థవిరుడు తూలుతూ కోపంగా లేచి, బోధిసత్వుడి వైపుకు పాదాలుచాచి పడుకున్నాడు.\n\nబోధిసత్వుడు చిరునవ్వు నవ్వి, శిష్యులతో, \"అంబతీర్థంలో మహా విషసర్పాన్ని లొంగ దీసినదెవరు?” అన్నాడు.\n\n“స్థవిరుడు!\" అన్నారు వాళ్ళు.\n\n“ఇప్పుడా స్థవిరుడు బురదపామునైనా లొంగతీయగలడా?\" అని బోధిసత్వుడు అడిగాడు.\n\n“లొంగతీయలేడు,” అన్నారు శిష్యులు.\n\nఅప్పుడు బోధిసత్వుడు, “ఈ అనుభవాన్ని మరిచిపోకండి! మద్యపానం దేహానికి మైకమే కాదు, బుద్ధిభ్రమణ కూడా కలిగిస్తుంది. ఈ నాటి నుంచి ఎవరూ మద్యపానం చేయరాదని నియమం పెడుతున్నాను,” అన్నాడు.\n\nమద్యపాన మైకం నుంచి తేరుకున్నాక స్థవిరుడు బోధిసత్వుడి కాళ్ళ మీద పడి దుఃఖించసాగాడు. ఆయన వాణ్ణి లేవనెత్తి, మద్యపానం వల్ల కలిగే దుష్ఫలితాలు వివ రించి చెప్పాడు.",
            "book_page_end": 56,
            "story_id": "2008_11_11",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "రామాయణం",
            "book_page_start": 57,
            "pdf_page_start": 57,
            "pdf_page_end": 62,
            "author": "చందమామ బృందం",
            "genre": "పురాణ కథ",
            "moral": "విచక్షణారహితమైన కోపం వినాశనానికి దారితీస్తుంది. భగవంతునిపై భక్తి, పతివ్రత ధర్మం శక్తులను ఇస్తాయి. రాయబారిగా ఉన్నప్పుడు ధర్మాన్ని పాటించడం ముఖ్యం.",
            "keywords": [
                "హనుమంతుడు",
                "రావణుడు",
                "లంకాదహనం",
                "బ్రహ్మాస్త్రం",
                "విభీషణుడు"
            ],
            "characters": [
                "హనుమంతుడు",
                "రావణుడు",
                "ఇంద్రజిత్తు",
                "విభీషణుడు",
                "ప్రహస్తుడు",
                "సీత",
                "రాముడు"
            ],
            "locations": [
                "లంక",
                "అశోకవనం",
                "దండకారణ్యం",
                "సముద్రం"
            ],
            "content": "అక్షకుమారుణ్ణి హనుమంతుడు చంపాడని వినగానే రావణుడికి ఎంతో దుఃఖం కలిగింది. అతను దాన్ని అణచుకుని క్రోధావేశంతో ఇంద్రజిత్తును చూసి, “నాయనా, ఇంద్రుణ్ణి జయించిన వీరాగ్రేసరుడివి, బ్రహ్మనుంచి దివ్యాస్త్రాలు పొందినవాడివి. ఈ కోతి కింకరుల నందరినీ చంపాడు. జంబుమాలినీ, మంత్రి కొడుకులనూ, అయిదుగురు సేనాపతులనూ, నీ తమ్ముడైన అక్షకుమారుణ్ణి చంపాడు. వాడి బలం ఎలాటిదో సరిగా గ్రహించి వాడితో యుద్ధం చెయ్యి. వెళ్ళి శత్రువును జయించి తిరిగి రా!\" అన్నాడు.\n\nఇంద్రజిత్తు తండ్రికి ప్రదక్షిణం చేసి, ధను ర్బాణాలు తీసుకుని, రథమెక్కి, యుద్ధోత్సా హంతో హనుమంతుడి కేసి వెళ్ళాడు. హను మంతు డతణ్ణి దూరాన చూస్తూనే గట్టిగా సింహ నాదం చేసి, తన శరీరాన్ని పెంచాడు. తరవాత ఇద్దరూ యుద్ధానికి తలపడ్డారు. ఇంద్రజిత్తు పదకొండువేల మంది ధనుర్ధారులతో ఒక్క సారిగా యుద్ధం చేయగలవాడు. కాని అతను తనపై వేసే బాణాలు తనకు తగలకుండా తప్పించుకుంటూ హనుమంతుడాకాశాన విహరించసాగాడు.\n\nఎంతసేపు యుద్ధం చేసినా హనుమంతుడు ఇంద్రజిత్తుకు గాని, ఇంద్రజిత్తు హనుమంతు డికి గాని అంతు చిక్కలేదు. తన బాణాలన్నీ వృథా అయిపోవటం చూసి ఇంద్రజిత్తు, “వీణ్ణి చంపటం అసాధ్యం. ఏదోవిధంగా పట్టుకోవటం మంచిది,\" అనుకుని అందుకై బ్రహ్మాస్త్రం ప్రయోగించాడు. దానితో హను మంతుడు కట్టుపడి, చెయ్యీ కాలూ కది లించలేని స్థితిలో ఉండి పోయాడు. అప్పు డతనికి, పూర్వం బ్రహ్మ తనకిచ్చిన వరం జ్ఞాపకం వచ్చింది. అతనికి ఏ అస్త్రం వల్లా ప్రమాదం లేకుండా బ్రహ్మ వరమిచ్చాడు. బ్రహ్మాస్త్రం చేత కట్టుపడినప్పటికీ, తనను బ్రహ్మా, దేవేంద్రుడూ, వాయుదేవుడూ కాపా డుతూనే ఉంటారని హనుమంతుడనుకు న్నాడు. అతనికి రావణుడితో సంభాషించాలని కూడా కోరిక కలిగింది.\n\nకదలకుండా పడి ఉన్న హనుమంతుణ్ణి రాక్షసులు సమీపించి, తాళ్ళతో అతణ్ణి బంధించారు. వారు హనుమంతుణ్ణి తాళ్ళతో కట్టగానే బ్రహ్మాస్త్రబంధం దానంతట అదే విడి పోయింది. ఈ సంగతి తెలిసిన ఇంద్రజిత్తు చాలా భయపడ్డాడు. ఎందుకంటే హను మంతుడీ తాళ్ళను సులువుగా తెంచగలడు, బ్రహ్మాస్త్రం ప్రయోగించిన వాడి పైన మరే అస్త్రమూ పారదు. కనుక, హనుమంతు డిప్పుడు తలుచుకుంటే లంకకు ఎంతటి హానినైనా చేయగలడు.\n\nఅయితే, ఈ సంగతి హనుమంతుడికి తెలియలేదు. తాను తాళ్ళతో కట్టుపడగానే బ్రహ్మాస్త్రబంధం తొలగిందని కూడా అతనికి తెలియదు. రాక్షసులు హనుమంతుణ్ణి కర్రలతోనూ పిడికిళ్ళతోనూ కొట్టుతూ, రావణు డుండే చోటికి లాక్కుపోయారు. ఇంద్రజిత్తు రావణుడికి హనుమంతుణ్ణి చూపి, “వీడే ఆ వానరుడు,” అన్నాడు.\n\nసభలోని రాక్షసప్రముఖులు తమలో తాము, “ఎవడీ వానరుడు? ఇక్కడికెందుకు వచ్చాడు? ఎవరు పంపగా వచ్చాడు? ఎవరిని చూడ వచ్చాడు?\" అని ప్రశ్నించుకున్నారు. మరికొందరు రాక్షసులు, “ఈ వానరుణ్ణి చంపి కాల్చండి, తినేద్దాం!\" అన్నారు.\n\nహనుమంతుడు ముందుకు వచ్చి, రావ ణుడి సింహాననం దిగువన కూర్చుని ఉన్న వృద్ధమంత్రులనూ, మణులతో అలంకరిం చిన సభాభవనాన్నీ కలయజూశాడు. రాక్ష సులు తాళ్ళు పట్టుకుని ఆటూ, ఇటూ గుంజుతున్న హనుమంతుణ్ణి రావణుడు చూశాడు. అతని కళ్ళు ఆగ్రహంతో చింత నిప్పుల్లాగా అయిపోయాయి. అతను తన మంత్రులను ఆజ్ఞాపిస్తూ, హనుమంతుణ్ణి చూపి, \"వీడి విషయమేమిటో అడిగి కను క్క్కోండి!\" అన్నాడు.\n\nహనుమంతుడు రావణుణ్ణి, అతడి మంత్రులైన దుర్ధరుణ్ణి, ప్రహస్తుణ్ణి, మహా పార్స్వుణ్ణి, నికుంభుణ్ణి, రావణుడి అత్యంత వైభవాన్నీ, తేజస్సునూ చూసి ఆశ్చర్యం పొందాడు. ఈ రావణుణ్ణి చూసి మూడు లోకాలూ గజగజ లాడటంలో వింత ఏమీ లేదని అతనికి అనిపించింది.\n\nఇంతలో రావణుడి ప్రేరణతో ప్రహస్తుడు హనుమంతుడితో ఇలా అన్నాడు:\n\n“వానరుడా, భయపడకు. నిన్నెవరు పంపారు? దిక్పాలకులా? విష్ణువా? ఎవరు పంపినప్పటికీ నిన్నేమీ చెయ్యము. నిజం చెప్పు, నిన్ను విడిచిపెడతాము. నువ్వు చూడ టానికి కోతిలాగా ఉన్నావేగాని, నీ ప్రభావం చాలా హెచ్చుగా కనబడుతున్నది. అబద్ధం చెప్పావో, నీ ప్రాణాలు దక్కవు. ఒకవేళ నీ అంతట నువ్వు వచ్చి ఉంటే, ఎందుకు వచ్చావో చెప్పు.”\n\nప్రహస్తు డీ మాటలనగానే హనుమంతుడు రావణుడి కేసి తిరిగి, \"నన్ను పంపినది ఇంద్రుడూ, కుబేరుడూ, వగుణుడూ, యముడూ కాదు. విష్ణువు కూడా కాదు. నేను పుట్టుకతోనే వానరుణ్ణి; నాది తెచ్చి పెట్టుకున్న వానర రూపం కాదు. నిన్ను చూడటం సులభం కాదు గనక, అందుకై అశోకవనాన్ని నాశనం చేశాను. అప్పుడు బలవంతులైన రాక్షసులు నా పైకి వచ్చారు. ఆత్మరక్షణ కోసం వారిని చంపాను. బ్రహ్మవరం వల్ల నన్ను ఏ అస్త్రమూ ఏమీ చెయ్యలేదు. కాని నిన్ను చూడాలనే కోరికతో బ్రహ్మాస్త్రానికి కట్టుపడ్డాను. నీతో ఒక రాచకార్యం ఉండి వచ్చాను. నేను రాముడి దూతను. నీకు శుభకరమైన మాటలనే చెబుతాను, విను. ఈ మాటలను సుగ్రీవుడు నీతో చెప్పమన్నాడు. దశరథుడి కొడుకైన రాముడు, తన భార్య అయిన సీతతోనూ, తమ్ముడైన లక్ష్మణుడితోనూ తండ్రి ఆజ్ఞ పాలించి దండకారణ్యానికి వచ్చాడు. అక్కడ రాముడి భార్య అయిన సీత కనపడకుండా పోయింది. రాముడు సీతను వెతుకుతూ ఋశ్యమూకానికి వచ్చి సుగ్రీవుణ్ణి చేరుకు న్నాడు. తరువాత ఆయన వాలిని చంపి, సుగ్రీవుణ్ణి వానర భల్లూకాలకు రాజునుగా చేశాడు. అందుకు ప్రత్యుపకారంగా సుగ్రీ వుడు సీతను వెతికిస్తానని మాట ఇచ్చాడు. ఆ మాట ప్రకారం ఆయన అన్ని దిక్కులకూ వానరులను పంపాడు. వారిలో ఒకడనైన నేను వాయుపుత్రుణ్ణి, హనుమంతుడనే వాణ్ణి. నేను నూరు యోజనాల సముద్రం దాటి సీతను చూడటానికి వచ్చాను. నీ అధీనంలో ఉన్న సీతను చూశాను. ఎంతో తపస్సు చేసి, ధర్మం తెలిసిన నీ వంటివాడు పరస్త్రీని చెర పట్టటం కూడని పని. రాముడికి అపచారం చేసి ఫలమనుభవించక పోవటం ఎవరికీ సాధ్యం కాదు. ఇక ముందు రాముడేం చేస్తాడో నాకు తెలియదు. సీతను రాముడి కిచ్చి వేయటం నీకు శ్రేయస్కరం. అనేక జాతుల వల్ల నీకు మరణం రాకుండా వరం పొంది ఉన్నావు నిజమే, కాని సుగ్రీవుడు ఆ జాతులలో దేనికీ చెందని వానరుడు. నరుడైన రాముడి చేతిలోనో, వానరుడైన సుగ్రీవుడి చేతిలోనో నీకు చావు తప్పదు. రాముడు ఒప్పడు గాని, నే నొక్కణ్ణి నీ లంకను నిర్మూ లించ గలను. అసలు సీతను అపహరించి తెచ్చినప్పుడే మృత్యుదేవతను మెడకు చుట్టు కున్నావు. నేను రాయబారిని: అటు మాన వుణ్ణి కాను, ఇటు రాక్షసుణ్ణికాను. రాముడితో వైరం పెట్టుకుని నువ్వు జీవించలేవు, \" అన్నాడు.\n\nఈ మాటలు విని రావణుడు కోపోద్రేకంతో హనుమంతుణ్ణి చంపవలసిందిగా ఆజ్ఞ ఇచ్చాడు. అప్పుడు విభీషణుడు తన అన్నకు అడ్డు తగిలి ఇలా అన్నాడు: “ఈ దూతను చంపటం రాజధర్మం కాదు. ఆగ్రహావేశంలో ధర్మహాని చెయ్యటం తగదు. ఇతను కేవలమూ దూత మాత్రమే కాదు, అక్షుడు మొదలైన వారిని చంపాడు కనుక శత్రువే. అయినను దూతగా వచ్చిన వాడికి విధించే శిక్షలున్నాయి. ఇతనికి అంగవైకల్యం కలిగించవచ్చు, కొరడాతో కొట్టవచ్చు, శిరస్సు ముండనం చేయవచ్చు, కాల్చి ముద్రవేయవచ్చు - కాని చంపరాదు. శాస్త్రం మాట ఆటుంచి, ఇతణ్ణి చంపటం చేత మనకేమీ లాభం లేదు. ఇతణ్ణి ఎవరు పంపారో వారిని చంపు.”\n\nఈ మాట రావణుడికి నచ్చింది. “నిజమే, దూత అయిన వీణ్ణి చంపవద్దు, మరేదైనా శిక్ష విధింతాము. కోతులకు ఇష్టమైనది తోక. ఇతడి తోకను కాల్చి పంపెయ్యండి. తోక అంటించి వీణ్ణి నగర వీధులన్నీ తిప్పండి, \" అన్నాడు.\n\nరాక్షసులు హనుమంతుడి తోకకు గుడ్డ పీలికలు చుట్టి, చమురుపోసి అంటించి, నాలుగు వీధులూ తిప్పుతూ, “వేగులవాణ్ణి చూడండి,” అని కేకలు పెట్టారు. హనుమంతు డిది లక్ష్యపెట్టక, పట్టపగలు నగర రక్షణ సాధనలు ఎట్లా ఉన్నదీ చూడవచ్చునని ఆశపడ్డాడు. అతణ్ణి చూడటానికి రాక్షస స్త్రీలూ, పిల్లలూ ఎగబడ్డారు. కొందరు రాక్షస స్త్రీలు సీత వద్దకు వెళ్ళి, “నీతో మాట్లాడి వెళ్ళాడే, ఆ వానరుడి తోకకు నిప్పు అంటించి, నగరమంతా తిప్పుతున్నారు,” అని చెప్పారు.\n\nసీత ఆ మాటలు విని చాలా బాధపడి, నేనే పతివ్రతనైతే హనుమంతుడికి చల్లగా ఉండు, అని అగ్నిహోత్రుణ్ణి ప్రార్థించింది.\n\nసీత ఈ మాట అనగానే హనుమంతుడి తోకలోని జ్వాలలు మరింత పెద్దవయ్యాయి. కాని హనుమంతుడికి మంట తోచలేదు. అది చూసి హనుమంతుడికి ఆశ్చర్యమయింది. అతను చేయవలసిన దాన్ని గురించి ఆలోచిం చాడు. మొట్టమొదటగా మిక్కిలి చిన్నవాడై కట్ల నుంచి విడిపించుకున్నాడు. మరుక్షణమే తన దేహాన్ని పెంచి, నగరద్వారం వద్ద ఉన్న పరిఘను తీసుకుని, తనవెంట ఉన్న రాక్షసుల సందరినీ చావమోదాడు. అతను లంకానగరం కేసి చూస్తూ, \"ఇప్పుడేం చేస్తే బాగుంటుంది?” అనుకున్నాడు. అప్పటికే రాక్షసులకు చేయ వలసిన నష్టం చాలా చేశాడు. లంకా దుర్గాన్ని నాశనం చెయ్యటమే మిగిలి ఉన్నది. లంక లోని మహాభవనాలను అగ్ని హోత్రుడికి ఆహుతి ఇవ్వటమే కర్తవ్యం.\n\nఈ మాట అనుకుని హనుమంతుడు మండుతున్న తోకతో లంకలోని భవనాల మీదుగా సంచరించ నారంభించాడు. నిర్భ యంగా రాక్షసుల ఇళ్ళన్నీ తిరిగాడు. ప్రహస్తుడి భవనానికి నిప్పు అంటించి, మహాపార్శ్వుడి ఇంటి పైకి దూకాడు. ఆ ఇంటిని దేదీప్య మానంగా అంటించి, తరువాత వరుసగా వజ్రదంష్ట్ర, శుక, సారణుల గృహాలకు నిప్పు పెట్టేశాడు. తరువాత ఇంద్రజిత్తు, జంబు మాలి, సుమాలిల ఇళ్ళన్నీ అంటించాడు. అతను ఒక్క విభీషణుడి ఇల్లు తప్ప మిగిలిన రాక్షసోత్తముల ఇళ్ళను, మణులతో సహా తగలబెట్టేశాడు. లంక కంతా చిచ్చుపెట్టే హనుమంతుడికి సహాయంగా వాయుదేవుడు వీచాడు. వాయువు సహాయంతో లంక అంతా వేగంగా అంటుకున్నది. ఒక్కొక్క మేడగా కూలి పడసాగింది.\n\nమండిపోతున్న తమ ఇళ్ళను రక్షించు కోవటం రాక్షసులకు సాధ్యం కాలేదు. మగ వాళ్ళూ, పిల్లలూ, స్త్రీలూ బీభత్సంలో మునిగి పోయారు. ఎంతోమంది మంటలలో నశిం చారు. తగలబడిపోతున్న లంక భయం కరంగా కనబడింది. రాక్షసుల ఆర్తనాదాలు ఈ దృశ్యాన్ని మరింత భయానకం చేశాయి.\n\nహనుమంతుడు ఒక్కసారి లంక అంతా కలయజూసి, ఆ నగరంలోని అన్ని ప్రాంతాలూ తగలబడిపోతూ ఉండటం గమనించి, తన తోకలోని మంటలను సముద్రంలో ముంచి ఆర్పేశాడు.\n\nఆ సమయంలో అతనికి పెద్ద భయం పట్టుకున్నది. లంకతో బాటు సీత కూడా తగలబడిపోయి ఉంటుంది! ఈ ఆలోచన రాగానే హనుమంతుడు తనను తాను తిట్టు కున్నాడు; ఆగ్రహం చెందిన వాడికి కార్యా కార్య విచక్షణ లేకుండా పోతుందనుకున్నాడు; తాను వచ్చినపని అంతా మంట కలిసి పోయిం దనుకున్నాడు.\n\nకాని అంతలోనే అతనికి మళ్ళీ ధైర్యం వచ్చింది. తాను వచ్చిన పని ఇన్ని విధాల సఫలమైన తరువాత సీత చావటం జరగదు. తన తోకనే కాల్చని అగ్నిహోత్రుడు సీతను దహిస్తాడా? అలా ఎన్నటికీ జరగదు. సీతే అగ్నిలాటిది! ఆమెను అగ్ని ఏం చెయ్య గలడు? అతనలా అనుకుంటూండగానే ఆకాశాన చారణులు అనుకునే మాటలు వినిపించాయి. లంక అంతా దగ్ధమైనా సీతకు ఏ అపాయమూ కలగక పోవడం గురించి వారు ఆశ్చర్యంగా చెప్పుకునే మాటలు విని హనుమంతుడు పరమానందం చెందాడు.",
            "book_page_end": 62,
            "story_id": "2008_11_12",
            "raw_genre_backup": "పురాణ కథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "గుణపాఠం",
            "book_page_start": 63,
            "pdf_page_start": 63,
            "pdf_page_end": 66,
            "author": "చందమామ బృందం",
            "genre": "నీతి కథ",
            "moral": "మోసగాడు మోసపోయాడు. ఇతరుల ధనంపై ఆశపడటం, మోసంతో వాటిని పొందాలనుకోవడం చివరికి నష్టాన్నే మిగిలిస్తుంది. ఇచ్చిన మాట తప్పకూడదు.",
            "keywords": [
                "సాంబయ్య",
                "భూషయ్య",
                "శివరాముడు",
                "మోసం",
                "గుణపాఠం"
            ],
            "characters": [
                "సాంబయ్య",
                "శివరాముడు",
                "గోవిందుడు",
                "భూషయ్య",
                "రాజకుమారుడు"
            ],
            "locations": [
                "నగరం",
                "సాంబయ్య ఇల్లు"
            ],
            "content": "వడ్రంగి సాంబయ్యకు ఇద్దరు కొడుకులు. పెద్దవాడు శివరాముడు నగరంలో వర్తకుల కింద పనిచేస్తున్నాడు. రెండోవాడు గోవిం దుడు తండ్రిలాగే వడ్రంగం నేర్చుకుని, ఇంటి దగ్గిరేవుండి తండ్రికి సహాయం చేస్తున్నాడు.\n\nగోవిందుడు అన్నను చూడటానికి నగరం వెళ్ళిన సమయంలో సాంబయ్యకు గుండె పోటు వచ్చింది. గోవిందుడు తిరిగి వచ్చేదాకా తాను బతకననిపించి, సాంబయ్య తన పొరు గున ఉన్న గొప్ప షావుకారు భూషయ్యను పిలిపించి, అతనికి ఒక సంచీ ఇస్తూ, “ఇందులో అయిదు వేల రూకలున్నాయి. వీటిని నా కొడుకులకు ఇచ్చి, దీని మూలంగా వాళ్ళు సోమరులైపోకుండా, సుఖంగా బతికే టట్టు మీరు చూడాలి,\" అని వేడుకున్నాడు.\n\nభూషయ్య ఒప్పుకుని ఆ డబ్బు సంచీ తీసుకుని తన ఇంట్లో పెట్టి, మళ్ళీ వచ్చే సరికి, సాంబయ్య ప్రాణం పోనే పోయింది. వెంటనే నగరంలో ఉన్న సాంబయ్య కొడుకు లకు కబురు వెళ్ళింది. వాళ్ళు వచ్చి తండ్రికి ఉత్తరక్రియలు చేశారు. వాళ్ళకు అలమా రులో తండ్రి రాసిపెట్టిన చీటీ ఒకటి కన బడింది. భూషయ్యకు కబురుపెట్టక ముందే సాంబయ్య తన కొడుకుల పేర ఒక చీటీ రాసి పెట్టి, దాన్ని అలమారులో ఉంచాడు.\n\n“నేను చాలా కాలంగా పోగు చేసిన డబ్బు అయిదు వేలు ఉన్నది. దాన్ని షావుకారు భూషయ్యగారికి ఇస్తాను. మీరు ఆయన సలహా ప్రకారం దాన్ని వినియోగించుకుని, సోమరులు కాకుండా సుఖంగా బతకండి, ” అని ఆ చీటీలో ఉన్నది.\n\nసాంబయ్య కొడుకులు ఆ చీటీని తీసుకు పోయి భూషయ్యకు చూపితే, భూషయ్య ఎంతో నొచ్చుకున్నట్టు నటిస్తూ, “పాపం, మీ నాయన నాకు డబ్బు ఇద్దామనుకున్నాడు కాబోలు! కాని ఇచ్చేలోపునే మృత్యువు పిలు చుకుపోయింది! ఇల్లంతా జాగ్రత్తగా వెత కండి,” అని సలహా ఇచ్చాడు.\n\nమోసం తలపెట్టి, భూషయ్య అబద్దం ఆడుతున్నాడని సాంబయ్య కొడుకులు తెలు సుకున్నారు. ఎందుకంటే సాంబయ్య చావక ముందే ఒకసారి భూషయ్య వచ్చి, సాంబ య్యతో ఏదో రహస్యంగా మాట్లాడి వెళ్ళి నట్టూ, రెండోసారి భూషయ్య వచ్చినప్పుడు మాత్రం సాంబయ్య చనిపోయి ఉన్నట్టూ వాళ్ళకు తెలిసింది. సాంబయ్య భూషయ్యకు డబ్బు ఇచ్చే ముందు చీటీ రాసి ఉండవచ్చు గాని, చచ్చే ముందు డబ్బు ఇచ్చాడనటానికి సందేహం లేదు. ఇంట్లో ఎక్కడా అంత పెద్ద మొత్తం కనబడలేదు.\n\nసాంబయ్య కొడుకులు భూషయ్యకు గుణపాఠం నేర్పటానికి నిశ్చయించుకుని, అందుకు ఒక పథకం వేసుకుని, భూషయ్య మాటలు నమ్మినట్టుగా నటించారు.\n\nశివరాముడు భూషయ్య వద్దకు వెళ్ళి, “మా నాన్న పోతూ పోతూ మిమ్మల్ని చూపాడు. ఇప్పుడు మీరే మాకు పెద్ద దిక్కు. మా గోవిం దుడు వడ్రంగం చేసుకుంటూ ఇక్కడే ఉంటా నంటున్నాడు. వాణ్ణి ఒంటరిగా విడిచిపోలేను. నాకు కూడా ఇక్కడే పొట్టపోసుకునే మార్గం ఏదన్నా చూపండి,” అని అడిగాడు.\n\n“మా ఇంటి జమా ఖర్చులు చూస్తూ నా దగ్గిరే పని చెయ్యి. ఆ మాత్రం సహాయం చెయ్యలేనా?” అన్నాడు భూషయ్య.\n\nశివరాముడు భూషయ్య ఇంట చేరి, ఇంట్లో అందరి విశ్వాసానికీ పాత్రుడయ్యే విధంగా నడుచుకుంటూ, వాళ్ళ కుటుం బంలో మనిషిలాగా అయిపోయాడు. అతనికి ఆ ఇంటి గుట్టుమట్లు అన్నీ తెలిసిపోయాయి.\n\nభూషయ్య తన డబ్బు యావత్తూ ఒక భోషాణం పెట్టెలో పెట్టి, దాన్ని నలుగురూ తిరిగే నట్టింటనే ఉంచి, అందులో పాత బట్టలూ, ఇతర విలువలేని వస్తువులూ తప్ప ఇంకేమీ లేనట్టు దాని మీద ఒక పాత బట్ట కప్పి ఉంచేవాడు. అయితే ఇంటి వారిలో ఎవరో ఒకరు అస్తమానమూ ఆ భోషాణాన్ని ఒక కంట కనిపెట్టే ఉండేవారు.\n\nశివరాముడు అవకాశం దొరికినప్పుడు ఆ భోషాణం పెట్టె కొలతలు రాసి పెట్టుకు న్నాడు.\n\nఒకనాటి రాత్రి భూషయ్య ఇంటి తలుపు ఎవరో తట్టారు. భూషయ్య నిద్రకళ్ళతో లేచి తలుపు తీశాడు. బయట ఎవరో రాజకుమా రుడిలాగా బట్టలు వేసుకుని ఉన్నాడు. అతని వెనక చీకట్లో కొందరు మనుషులు న్నారు.\n\nరాజకుమారుడు భూషయ్యకు నమస్క రించి, “ఈ ప్రాంతంలో మిమ్మల్ని మించిన ధనికుడు లేడని విన్నాం. మాది పొరుగు రాజ్యం. అకస్మాత్తుగా మాకు ఆపద వచ్చి పడింది. నేను కొంత సొత్తు దక్కించుకుని బయటపడ్డాను. నా ధనమంతా ఈ పెట్టెలో ఉన్నది. దాన్ని మీ వద్ద దయ ఉంచి భద్రపరిచి నట్టయితే, మంచి రోజు రాగానే నేనే వచ్చి పట్టుకుపోతాను. మీరు ఈ సహాయం చేసి నట్టయితే, మీ ఉపకారం మరిచిపోను,\" అన్నాడు.\n\nఅప్పుడుగాని భూషయ్య పెట్టెను చూడ లేదు. అది బయటి అరుగు మీద పెట్టి ఉన్నది. దాని మీద మఖ్మలుడ్డ కప్పి ఉండ టంచేత చీకట్లో కలిసిపోయింది.\n\nభూషయ్య పెట్టెను తన ఇంట ఉంచు కోవటానికి ఒప్పుకున్న మీదట రాజకుమా రుడి మనుషులు ఆ పెట్టెను లోపలికి తెచ్చారు. అది కూడా భోషాణం పెట్టే. భూషయ్య తన పెట్టెను జరిపి, చోటు చేసి, రాజకుమారుడి పెట్టెను తన భోషాణం పెట్టె పక్కనే పెట్టిం చాడు.\n\nరాజకుమారుడు సెలవు పుచ్చుకుని తన మనుషులతో వెళ్ళిపోయాడు. భూషయ్య తన అదృష్టాన్ని తలుచుకుని మురిసిపోతూ పడుకున్నాడు. ఈ రాజకుమారుడికి మంచి రోజులు రాకపోతే ఆ పెట్టె తనదే! ఒక వేళ మంచి రోజులు వస్తే, తనకు జీవితాంతమూ ఆ రాజకుమారుడి అండ ఉంటుంది! ఇలా అనుకుంటూ భూషయ్య సంతోషంగా నిద్ర లోకి జారుకున్నాడు.\n\nతరవాత కొద్ది సేపటికి రాజకుమారుడి పెట్టె మీద ఉండిన మఖ్మల్ గుడ్డ జారి కింద పడింది. దాని తలుపు పైకి లేచింది. అందులో నుంచి గోవిందుడు పైకి వచ్చాడు. వాడు మళ్ళీ ఆ పెట్టెను మూసి, భూషయ్య పెట్టె మీది పాతగుడ్డ దాని మీద కప్పి, తన పెట్టె మీది ఉండిన మఖ్మల్ గుడ్డను భూషయ్య పెట్టె మీద కప్పి, నిశ్శబ్దంగా దొడ్డి తలుపు తెరుచుకుని వెళ్ళిపోయాడు.\n\nభూషయ్య మంచి గాఢనిద్రలో ఉండగా ఎవరో కొట్టి లేపారు. భూషయ్య ఉలిక్కి పడి లేచి కూర్చుని, తన మంచం పక్కన ఎవడో సాయుధభటుడిలాటి వాడు ఉండటం చూసి కంగారుపడుతూ, “ఎవరు మీరు? లోపలికి ఎలా వచ్చారు?\" అని అడిగాడు.\n\nభటుడు పరుషంగా, “నేను ప్రశ్నలడుగు తాను. నువ్వు చెప్పు! పొరుగు రాజు కొంత సేపటి కింద మీ ఇంటికి వచ్చి, రెండు పెట్టెలు మీ ఇంట దాచినట్టు తెలిసింది. వాణ్ణి వెతికి పట్టుకోమని కొత్త రాజుగారి ఆజ్ఞ,\" అన్నాడు.\n\n“ఆ రాజు అప్పుడే వెళ్ళిపోయాడు. మా ఇంట ఏదో పెట్టె ఉంచాడు. అందులో ఏము న్నదో నాకు తెలీదు. కావలిస్తే ఆ పెట్టె తీసు కుపో, బాబూ!\" అన్నాడు అతను.\n\nభటుడు పక్క పక్కనే ఉన్నరెండు భోషాణం పెట్టెలూ చూసి, “ఈ రెండూ వాడివే!\" అన్నాడు.\n\nఅందులో సాదాబట్ట కప్పినది తనదనీ, మఖ్మల్బట్ట కప్పినది మాత్రమే ఆ రాజుదనీ భూషయ్య ప్రమాణాలు చేసిన మీదట భటుడు, “సరే, పెద్దమనిషివని నీ మాట నమ్ముతున్నాను,\" అంటూ కేకపెట్టి మనుషు లను లోపలికి పిలిచి, మఖ్మల్ బట్ట కప్పి ఉన్న భోషాణం పెట్టెను పట్టించుకుపోయాడు.\n\nఆ పెట్టెలోనే భూషయ్య డబ్బంతా ఉన్నది.\n\nచాలా సేపటికి భూషయ్య తేరుకుని, పెద్ద ఆపద తప్పిందనుకుంటూ, పాతగుడ్డ తొల గించి, భటుడు వదిలి పోయిన భోషాణం పెట్టె మూత ఎత్తాడు. అందులో ఏమీ లేదు.\n\nడబ్బంతా పోయినందుకు తెల్లవారిన దాకా ఇంటిల్లిపాదీ శోకాలు పెట్టారు. తెల్లవారి శివరాముడు వచ్చి, జరిగిన సంగతి విని, తాను కూడా శోకాలు పెట్టి, “ఇంకనేను మీ ఇంటి జమా ఖర్చులు ఏం చూసేది? ఉన్న దంతా ఖర్చే అయిపోయింది!\" అని కళ్ళు తుడుచుకుంటూ సెలవు పుచ్చుకున్నాడు.\n\nతరవాత కొద్ది రోజులకే సాంబయ్య రహ స్యంగా దాచిన డబ్బు కొడుకులకు దొరికిం దని ఊళ్ళో పుకారు లేచింది. శివరాముడు ఆ డబ్బుతో వర్తకం మొదలుపెట్టాడు కూడా.",
            "book_page_end": 66,
            "story_id": "2008_11_13",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "విహంగభేరి",
            "book_page_start": 67,
            "pdf_page_start": 67,
            "pdf_page_end": 69,
            "author": "ఎన్ శివనాగేశ్వరరావు",
            "genre": "నీతి కథ",
            "moral": "బలవంతులు తమ బలాన్ని ఇతరులను కాపాడటానికి, శాంతిని నెలకొల్పడానికి ఉపయోగించాలి. నిస్వార్థ సేవకు ప్రతిఫలం దక్కుతుంది.",
            "keywords": [
                "విహంగభేరి",
                "గంభీరగిరి",
                "సముద్రం",
                "ఆకాశరాజు",
                "శాంతి"
            ],
            "characters": [
                "విహంగభేరి",
                "గంభీరగిరి",
                "సముద్రం",
                "ఆకాశరాజు",
                "మేఘమాల"
            ],
            "locations": [
                "తూరుపు సముద్రం",
                "గంభీరగిరి పర్వతం",
                "దేవలోకం"
            ],
            "content": "ఒకానొకప్పుడు తూరుపు సముద్రం మధ్యన గంభీరగిరి అనే మహాపర్వతం ఉండేది. ఆకాశాన్నంటుతున్నట్టు కనిపించే గంభీరగిరి ఒక వైపున రకరకాల మధుర ఫలవృక్షాలు, పరిమళాలు వెదజల్లే పుష్పవనాలు ఉండేవి. అందువల్ల రకరకాల పక్షులు ఆ పర్వతం మీద నివసించేవి. వాటిలో ముఖ్యమైనవి గండభేరుండ పక్షులు. ఆ పక్షిజాతికి విహంగ భేరి అనే గండభేరుండం రాజుగా ఉండేది. విహంగభేరి చాలా బలమైనది. అంతకన్నా మించిన మంచి మనసు కలది. అందువల్ల విహంగభేరి రక్షణలో తక్కిన పక్షులు ఎలాంటి కొరతా లేకుండా సంతోషంగా కాలం గడు పుతూ ఉండేవి.\n\nఆ పక్షులకు హఠాత్తుగా ఒక సమస్య ఎదురయింది. గంభీరగిరిని తనలో కలుపు కోవాలనే ఆరాటం కొద్దీ సముద్రం పెద్ద పెద్ద అలలతో కొండరాళ్ళను ఢీకొన సాగింది. సముద్రం చేస్తున్న ప్రయత్నం గ్రహించిన గంభీరగిరి అలలు తనను తాకి అణుమాత్రం కదిలించలేక వెనుదిరిగినప్పుడు పరిహాసంగా నవ్వేది. దాంతో సముద్రం ఆగ్రహం మరింత పెరిగేది. ఆ విధంగా పర్వత, సాగరాల మధ్య వైరం ఏర్పడింది. గంభీరగిరిని ముక్కలు చెయ్యాలన్న పట్టుదలతో సముద్రం జరిపే అలల తాకిడికి భయంకరమైన శబ్దం ఉత్పన్న మయ్యేది. ఆ శబ్దం పక్షుల ప్రశాంతతకు భంగం కలిగించేది.\n\nఇలా ఉండగా ఒకనాడు ఆకాశరాజు కుమార్తె మేఘమాల గగన విహారం చేస్తూ గంభీరగిరి అందచందాలు చూసి ఆ పర్వతం మీద కాలు మోపింది. దానిని గమనించిన పక్షిరాజు విహంగభేరి, \"ఆకాశ రాజకుమా రికి స్వాగతం. మా ఆతిథ్యం స్వీకరించి ఇక్కడి ప్రకృతి శోభను తిలకించు. అందుకు తగిన ఏర్పాట్లు నేను చేస్తాను,” అంటూ సాదరంగా స్వాగతం పలికింది.\n\nవిహంగభేరి వినయశీలతకు ముగ్ధురాలైన మేఘమాల, దాని కోరిక మన్నించి పక్షుల ఆతిథ్యం స్వీకరించింది. విహంగభేరి సుమ ధుర ఫలాలను, సుగంధ పుష్పమాలికలను తెచ్చి మేఘమాలకు సమర్పించింది. ఆమెను తన వీపుపై కూర్చోబెట్టుకుని వందలాది పక్షులు వెంటరాగా వెళ్ళి గంభీరగిరి సహజ సౌందర్య ప్రదేశాలను, సుందర వనాల సొబ గులను చూపించింది. మణిమాణిక్యాలను కానుకలుగా ఇచ్చి ఆప్యాయతతో వీడ్కోలు పలికింది. పక్షిజాతి ఆతిథ్యానికి ఎంతగానో సంతోషిస్తూ మేఘమాల స్వస్థలానికి బయలు దేరింది.\n\nమేఘమాల ద్వారా విహంగభేరి ఆతిథ్యం గురించి విన్న ఆకాశరాజు పరమానందం చెందాడు. మరునాడే విహంగభేరిని చూడ వచ్చి, “నాకు అత్యంత ప్రీతిపాత్రమైన నా గారాలపట్టి మేఘమాలను నువ్వు సంతోష పరిచావు. అందుకు ప్రతిగా ఏదైనా వరం కోరుకో ఇస్తాను,” అన్నాడు.\n\nఅందుకు విహంగభేరి, “నేను ఎలాంటి ప్రతిఫలమూ ఆశించి తమ కుమార్తెకు ఆతిథ్యం ఇవ్వలేదు. అది హృదయపూర్వకంగా ఇచ్చి నది. దయచేసి దానికి విలువ కట్టకండి, ” అన్నది.\n\n“సరే. నా మనసుకు ఆనందం కలిగించ డానికైనా ఏదైనా వరం కోరుకో. కాదనకు,” అన్నాడు ఆకాశరాజు.\n\nఅప్పుడు విహంగభేరి, “ఇంతగా అడుగు తున్నావు గనక ఒక విన్నపం. భగవంతుడి దయవల్ల మా పక్షి జాతికి ఈ పర్వతం మీద ఎలాంటి కొరతా లేదు. అయితే సముద్రా నికీ, గంభీరగిరికీ మధ్య ఉన్న వైరం వల్ల మా ప్రశాంతతకు భంగం వాటిల్లుతున్నది. సము ద్రుడు తన బలమైన అలలతో గంభీరగిరిని బద్దలు కొట్టే ప్రయత్నం చేసిన ప్రతిసారీ ఉత్పన్నమయ్యే భీకరశబ్దం మాకు అలజడి కలిగిస్తున్నది. ప్రశాంతి లేకుండా పోయింది. ఈ సమస్యను తీరిస్తే మా పక్షిజాతి నీకెంతో రుణపడి ఉంటుంది,\" అన్నది.\n\nఅదివిన్న ఆకాశరాజు, “పక్షిరాజా! నేను నీకు ఇచ్చిన వరాన్ని నువ్వు నీకోసం కాకుండా, పరులకోసం కోరావు. మహోన్నత వ్యక్తిత్వం నీది. నీ కోరిక తప్పక నెరవేరుస్తాను,” అంటూ అదృశ్యమయ్యాడు.\n\nఒక వెన్నెలరాత్రి గండభేరుండాలన్నీ కలిసి కులాసాగా కబుర్లాడుతూ, చెట్ల మీద చేరి కునుకు తీయబోతూండగా వాటి చెవులకు ఇంపైన సంగీతం వినవచ్చింది. ఆ సంగీతం విని పక్షులు ఆశ్చర్యపోయాయి. ఇన్నాళ్ళు సముద్రం అలలతాకిడికి లేచే భీకరనాదాలే తప్ప ఇంతటి మధురమైన సంగీతం విని ఎరుగవు. ఆ సంగీతం విన్న విహంగభేరి ఆశ్చర్య పోతూ, “ఆ సంగీతం ఎక్కడి నుంచి వస్తు న్నదో చూడాలి,\" అంటూ బలమైన రెక్కలు విదిలించి గాలిలోకి లేచింది. మరికొన్ని పక్షులు దానిని అనుసరించి వెళ్ళాయి.\n\nకొంతదూరం పైకెగిరిన విహంగభేరి తన దృష్టిని కిందికి సారించింది. మహాసముద్రం అలలు గంభీరగిరిని తాకిన చోట భీకర శబ్దా నికి బదులు సుమధుర సంగీతం వెలువడు తున్నది.\n\nఇదంతా ఆకాశరాజు వర ప్రభావం అని విహంగభేరి గ్రహించి మనసులోనే కృతజ్ఞ తలు తెలియజేసింది. ఆకాశరాజు అలలు తాకే శిలల ఆకృతిని వీనులకు ఇంపయిన ధ్వనులు పుట్టడానికి అనువుగా మార్చి, పంచ భూతాలలో వాయువు అంశ అయిన శబ్దాన్ని వాటిలో నిక్షిప్తం చేశాడు. దాంతో అలలు తాకినప్పుడు సుమధుర సంగీత తరంగాలు వెలువడుతున్నాయి!\n\nభీకర శబ్దాల బాధ తప్పినందుకు కారణ భూతమైన తమ రాజును పక్షులు అభినందిం చాయి.\n\nగంభీరగిరి తన అలల ఉధృతిని తట్టుకో లేక జడుసుకుని మెత్తబడి తనను మంచి చేసుకుడానికే మధుర సంగీతం పుట్టిస్తోందని భావించి సముద్రం అలల తాకిడిని తగ్గించింది!\n\nసముద్రం ఇన్నాళ్ళు అహోరాత్రులు ఎంతగానో పోరాడినప్పటికీ తననేం చేయ లేకే ఇప్పుడు సంధికోసం అలలతో సంగీతం సృష్టించి వినిపిస్తోందని గంభీరగిరి భావించి మురిసిపోయింది!\n\nఆ విధంగా పర్వతసాగరాల మధ్య విరోధం సమసిపోయి సఖ్యత ఏర్పడింది.",
            "book_page_end": 69,
            "story_id": "2008_11_14",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అసలైన గుడ్డివాడు!",
            "book_page_start": 70,
            "pdf_page_start": 70,
            "pdf_page_end": 70,
            "author": "ఎ.ఎన్. జైకిరణ్",
            "genre": "హాస్యం",
            "moral": "ఇతరులను ఏడిపించడం మంచిది కాదు. కళ్లు ఉన్నప్పటికీ, ఇతరుల పరిస్థితిని అర్థం చేసుకోలేనివాడే నిజమైన గుడ్డివాడు.",
            "keywords": [
                "జమీందారు",
                "గుడ్డివాడు",
                "హాస్యం",
                "గుణపాఠం"
            ],
            "characters": [
                "జగపతిరాయుడు",
                "ముష్టివాడు",
                "సేవకుడు"
            ],
            "locations": [
                "రాయవరం",
                "శివాలయం"
            ],
            "content": "రాయవరం జమీందారు జగపతిరాయుడికి ఎదుటివారిని ఏడిపించి ఆనందించడం అంటే మహా సరదా. ఒకనాడాయన శివాలయానికివెళ్ళి, దైవదర్శనం చేసుకుని వెలుపలికి వచ్చాడు. ఆలయం ఎదుట ఒక ముష్టివాడు, “ధర్మం చెయ్యండి బాబూ, దేవుడు మిమ్మల్ని చల్లగా చూస్తాడు,” అంటూ అడుక్కుంటున్నాడు. వాడు పుట్టుగుడ్డివాడు.\n\nరాయుడికి వాణ్ణి చూడగానే ఏడిపించాలనిపించింది. చుట్టుపక్కల చూసి ఒక చిన్న రాయిని తీసి బిచ్చగాడి సత్తుపాత్రలో వేశాడు. వెంటనే వాడు, “ఎవరు బాబూ, రాయిని వేసింది? నాకు కళ్ళు లేకపోయినా డబ్బేదో, రాయేదో గ్రహించగలను. నీకు కళ్ళుండీ అంతమాత్రం తెలుసుకోలేకపోయావు. అసలైన గుడ్డివాడివి నువ్వే!\" అన్నాడు.\n\nరాయుడి వెనక వచ్చిన సేవకుడు, “ఆయన ఎవరనుకున్నావు? మన జమీందారుగారు!\" అని హెచ్చరించాడు.\n\n\"పాత్రలో పడ్డ శబ్దాన్ని బట్టి చెప్పానుగాని, ఆయన జమీందారుగారని నాకేం తెలుసు? పుట్టుగుడ్డిని! అయినా అంత పెద్ద మనిషికి ఇదేం బుద్ధి,” అని నొచ్చుకున్నాడు ముష్టివాడు.\n\nఆ మాటతో జమీందారు సిగ్గుతో తలదించుకున్నాడు. ఆ రోజు నుంచి ఎదుటివారిని ఏడిపించడం మానుకున్నాడు.",
            "book_page_end": 70,
            "story_id": "2008_11_15",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 15,
        "author_counts": {
            "సంపాదకుడు : విశ్వం": 1,
            "కంచనపల్లి వేంకట కృష్ణారావు": 1,
            "చందమామ బృందం": 8,
            "ఆర్.కె. మూర్తి": 1,
            "వసుంధర": 1,
            "మంజు మేనన్": 1,
            "ఎన్ శివనాగేశ్వరరావు": 1,
            "ఎ.ఎన్. జైకిరణ్": 1
        },
        "genre_counts": {
            "వ్యాసం": 1,
            "జానపద కథ": 1,
            "పర్యాటక వ్యాసం": 1,
            "కథానిక": 1,
            "ధారావాహిక": 1,
            "పురాణ కథ": 2,
            "చరిత్ర": 1,
            "హాస్యం": 2,
            "నీతి కథ": 3,
            "సామాజిక కథానిక": 1,
            "జాతక కథ": 1
        }
    }
}