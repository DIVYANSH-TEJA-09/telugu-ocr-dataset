{
    "book_id": "చందమామ_2008_03",
    "stories": [
        {
            "title": "నీళ్ళదాహంతో తపిస్తూన్న ప్రపంచం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం/సామాజికం",
            "moral": "నీటి విలువను గుర్తించి, వృథా చేయకుండా, కాలుష్యం చేయకుండా కాపాడుకోవాలి.",
            "keywords": [
                "నీటి ఎద్దడి",
                "గ్లోబల్ వార్మింగ్",
                "నీటి కాలుష్యం",
                "ప్రపంచ జలదినోత్సవం"
            ],
            "characters": [
                "మనుషులు",
                "పిల్లలు"
            ],
            "locations": [
                "ప్రపంచవ్యాప్తంగా",
                "భారతదేశం"
            ],
            "content": "భూమిలో మూడో వంతు మాత్రమే నేల; రెండు భాగాలు జలమయం. అటువంటి భూమి మీద నీటి ఎద్దడి అన్నది చాలా అసంగతమైన పరిస్థితి. శుభ్రమైన, సురక్షితమైన తాగునీరు లభించక పోవడం వల్ల ప్రపంచ వ్యాప్తంగా రోజూ దాదాపు 4,500 మంది పిల్లలు చనిపోతున్నారన్నది దిగ్భ్రాంతి కలిగించే విషయం. 2004వ సం.లో సురక్షితమైన తాగునీరు లభించక 2,200,000 మంది మరణించారు. వీరిలో 9 0 శాతం మంది ఐదేళ్ళలోపు పిల్లలే.\nప్రస్తుత నీటి ఎద్దడికి కారణం ఏమిటి? ఈ సమస్యను పరిష్కరించడం ఎలాగా? అని ఇటీవల ప్రజలు ఆలోచించడం కాస్త ఊరట కలిగించే విషయం.\n1975 నాటికి ఎత్తయిన పర్వతాల మీది మంచుగడ్డలు సగమై పోయాయని ఒక అంచనా. 1975-2000 మధ్య కాలంలో 25 శాతమూ, అప్పటి నుంచి ఇప్పటి వరకు మరో 10, 15 శాతం కరిగిపోయాయి. పరిస్థితి ఇలాగే కొనసాగితే గంగ, నైలు, నైజర్ మొదలైన నదులు ఎప్పుడో ఒకప్పుడు ఎండి పోగలవు అన్నది నమ్మశక్యం కాని నిజం. అయితే దీనికి మూల కారణమైన గ్లోబల్ వార్మింగ్కు మనుషులే కారణమని చెప్పవచ్చు. ప్రకృతి పట్ల అశ్రద్ధ, విచక్షణారహితంగా చెట్లను నరకడం, నీళ్ళ విలువ తెలియకుండా వృథా చేయడం, కలుషితపరచడమే ఈ విపత్కర పర్యవసానానికి కారణాలు.\nఇంకా మన దేశంలోని పలు గ్రామాలలో చాలా మంది పసిపిల్లలు దూరం నుంచి నీళ్ళు మోసుకు రావడంలో తల్లులకు సాయపడుతున్నారు. ఆ కారణంగా చదువు సంధ్యలకు దూరమవుతున్నారు. ఇక వారి ఆటపాటల సంగతి సరేసరి.\nఇంతకు మించి నీటి ఎద్దడి సమస్యకు పరిష్కారం కనుగొన వలసిన అవసరం గురించి ప్రత్యేకంగా చెప్పనవసరం లేదు. ఎదుగుతూన్న తరాన్ని దృష్టిలో ఉంచుకుని ఈ దిశగా కృషి చేయవలసిన అవసరం ఎంతైనా ఉన్నది. ఇదే మార్చ్ 2 2 వ తేదీ జరుపుకుంటూన్న ప్రపంచ జలదినోత్సవ సందర్భంగా మనం గుర్తుంచుకోవలసిన విషయం!",
            "book_page_end": 5,
            "story_id": "2008_03_01",
            "raw_genre_backup": "వ్యాసం/సామాజికం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "నేత్రసంజీవని",
            "book_page_start": 7,
            "pdf_page_start": 7,
            "pdf_page_end": 9,
            "author": "ఎన్.వి.ఆర్. సత్యనారాయణమూర్తి",
            "genre": "సాహస కథ",
            "moral": "ధైర్యంతో కూడిన సమయస్ఫూర్తి ఏ సమస్యనైనా పరిష్కరిస్తుంది.",
            "keywords": [
                "నేత్రసంజీవని",
                "విజయచంద్రుడు",
                "రాక్షసులు",
                "సమయస్ఫూర్తి"
            ],
            "characters": [
                "చింతామణి",
                "విజయచంద్రుడు",
                "రాక్షసుడు",
                "రాక్షసి"
            ],
            "locations": [
                "కన్నావరం",
                "చంద్రావళి పర్వతం"
            ],
            "content": "కన్నావరంలోని చింతామణి రోగనిర్ధారణకూ, చికిత్సకూ, హస్తవాసికీ పేరుగాంచిన వైద్యుడు. అయితే, యేటా వేసవిలో ఆ చుట్టు పక్కల గ్రామాలలో ప్రజలను పట్టిపీడించే వింత కంటి జబ్బును నయం చేయలేక బాధపడసాగాడు. ఉన్నట్టుండి కళ్ళు వాచిపోవడం, నీళ్ళు కారడం, మంట ఆ వ్యాధి లక్షణాలు. కొందరి కయితే ఆ జబ్బు కారణంగా చూపు మంద గించడం కూడా జరిగేది.\nఆ వ్యాధికి సరైన వైద్య విధానం తెలిసి కూడా దానికి సంబంధించిన నేత్రసంజీవనీ మూలిక లభ్యం కాకపోవడం వల్ల ఆయన చికిత్స చేయలేకపోతున్నాడు. ఆ మూలిక కన్నావరానికి దక్షిణంగా కొద్ది దూరంలో ఉన్న చంద్రావళి కొండ దిగువ ఉందని ఆయనకు తెలుసు. అయితే, నరభక్షకులైన రాక్షస దంప తులు ఇటీవల అక్కడ చేరడం వల్ల, ఎవరూ ఆ దరిదాపులకు వెళ్ళడానికి సాహసించలేక పోతున్నారు.\nఇలా ఉండగా, చింతామణి వద్ద కొత్తగా శిష్యుడిగా చేరిన విజయచంద్రుడనే యువకు డికి ఆ మూలికను ఎలాగైనా సంపాదించా లనే బుద్ధి పుట్టింది. అతడు ఒకనాడు దాపుల నున్న మూలికలు తెస్తానని గురువుకు చెప్పి, తిన్నగా చంద్రావళి పర్వతం కేసి నడవ సాగాడు. మిట్టమధ్యాహ్నానికి ఆ కొండను సమీపించి నేత్రసంజీవనీ మూలికను కావలసి నంత సేకరించుకుని, ఆ దాపులనున్న చెట్ల ఫలాలను తిని, సెలయేటి నీళ్ళు తాగి ఒక చెట్టు కింద కూర్చున్నాడు.\nఆ సమయంలో, “ఎవడివిరా నువ్వు?” అన్న భయంకరమైన కేక వినిపించడంతో, విజయచంద్రుడు ఉలిక్కిపడి తల పైకెత్తి చూశాడు.\nఒక రాక్షసుడు తన భార్యతో బండల పక్క నుంచి వస్తున్నాడు. వాళ్ళ భయంకర ఆకారా లను చూసి ఒక్క క్షణం భయపడిన విజయ చంద్రుడు వెంటనే తేరుకుని, భయపడి ప్రయోజనం లేదని గ్రహించి ధైర్యంగా లేచి నిలబడ్డాడు.\n“ఇంకా నా ప్రశ్నకు సమాధానం చెప్పనే లేదు. ఎంత పొగరు? నన్ను చూస్తూంటే భయం లేదా?” అంటూ రాక్షసుడు రెండు అడుగులు ముందుకు వేశాడు.\nఅంతలో రాక్షసి అడ్డుపడి, \"నీ మొహం చూసి ఎవడు భయపడతాడు? ఆ కుర్రకుంక నోటి నుంచి క్షణంలో సమాధానం నేను కక్కి స్తాను చూడు,\" అంటూ ముందుకు ఉరికింది.\n“మగాడినైన నావల్ల కానిది, ఆడదానివి నీవల్ల ఏమవుతుంది?\" అంటూ రాక్షసుడు గుడ్లురుముతూ విజయచంద్రుడి కేసి తిరిగి, “చెప్పు, నన్ను చూస్తే నీకు భయం లేదా?” అని గద్దించాడు.\nరక్కస ఆలుమగల మధ్య అంతగా పడడం లేదని వెంటనే గ్రహించిన విజయచంద్రుడు, “మిమ్మల్ని చూసి భయపడడమెందుకు? ఈ మధ్య మీకన్నా భయంకరమైన ఒక రాక్ష సుణ్ణి చూశాను. అతడు నాకు కావలసినంత ధనం కూడా ఇచ్చాడు,” అన్నాడు విజయ చంద్రుడు.\nరాక్షసుడు హహహఅని నవ్వి, “కోతలు బాగా కోస్తావురా బాలకా! నాలాంటి రాక్షసుడు నిన్ను చూడడమేమిటి? మింగకుండా వదిలి పెట్టడమేమిటి?” అన్నాడు.\n“అతడికి నా సలహా కావలసివచ్చింది. అందుకే నాతో స్నేహం చేశాడు,” అన్నాడు విజయచంద్రుడు.\n“రాక్షసుడికి నీ సలహా కావలసివచ్చిందా? ఆశ్చర్యంగా ఉందే! ఏమిటా సలహా?” అని అడిగాడు రాక్షసుడు.\n\"అలా అడుగు, చెబుతాను. ఆ రాక్ష సుడు... 'మీ మనుషులు చాలా తెలివైన వాళ్ళట కదా! పెళ్ళాలను తమ చెప్పు చేతల్లో ఎలా పెట్టుకుంటారో, నీకేమైనా చిట్కాలు తెలిస్తే చెప్పు' అని అడిగాడు,” అన్నాడు విజయచంద్రుడు.\n“నువ్వు చెప్పావా?” అని అడిగాడు రాక్ష సుడు కాస్త కంఠస్వరం తగ్గించి,\n“చెప్పాను. అందుకే కదా ఆ రాక్షసుడు ఎంతగానో సంతోషించి నాకు ధనం, బంగారు కానుకలు కూడా ఇచ్చాడు,” అన్నాడు విజయ చంద్రుడు ఏమాత్రం తొణక్కుండా.\nఆ మాట వినగానే రాక్షసుడు ఆలోచనలో పడ్డాడు. వాడి భార్య పరమగయ్యాళి. చీటికి మాటికి మాటలతో, చేతలతో వాణ్ణి సాధిస్తూ, వేధిస్తూ ఉంటుంది. పెళ్ళాన్ని అదుపులో ఉంచుకునే చిట్కాలు తెలుసుకుంటే మంచి దని అనుకుని వాడు, “ఒరే బాలకా! ఇలారా,” అంటూ విజయ చంద్రుణ్ణి బండ చాటుకు తీసుకు వెళ్ళి, “ఆ చిట్కాలేవో నాకూ చెప్పు. నీకు కానుకలిస్తాను,\" అన్నాడు.\nవిజయచంద్రుడు, “చెబుతాను, చెబు తాను,” అంటూండగా వాళ్ళను వెంబడించి వచ్చిన రాక్షసుడి భార్య, \"ఏరా, నన్ను లొంగ దీసుకునే చిట్కాలు నా మొగుడికి చెబు తావా? నిన్నేం చేస్తానో చూడు!\" అంటూ హుంకరించింది.\n“వాడేం చెబితే నీకేం? నా కాళ్ళ దగ్గరపడి ఉండాల్సిన అధమ రక్కసివి! నువ్వు వాణ్ణి మింగడానికి నేను వదులుతాననుకున్నావా?” అంటూ అడ్డు పడ్డాడు రాక్షసుడు.\n“నీ కాళ్ళ దగ్గరపడి ఉండడమా? అందుకు వేరెవతినైనా చూడు. నేను ప్రాణంతో ఉండగా అది అసాధ్యం,” అంటూ రెచ్చిపోయింది రాక్షసి.\nదాంతో వాళ్ళిద్దరి మధ్యా మాటామాటా పెరిగింది. రక్కుతూ, గిచ్చుతూ బాహా బాహీ పోట్లాటకు దిగారు. వాళ్ళిద్దరూ ఒకరినొకరు కొట్టుకుంటూ, తిట్టుకుంటూ ఉంటే, విజయ చంద్రుడు గుట్టుచప్పుడు కాకుండా మూలిక లతో అక్కడి నుంచి తప్పించుకున్నాడు.\nసాయంకాలానికి నేత్రసంజీవని మూలిక లతో తిరిగివచ్చిన శిష్యుణ్ణి చూసి చింతామణి ఎంతగానో సంతోషించాడు.\n“ధైర్యం ఉంటేనే తెలివితేటలు ఉప యోగ పడగలవని చక్కగా నిరూపించావు. నాయనా. నీ సమయస్ఫూర్తి బహుధా ప్రశంస నీయం. నీ పాటి ధైర్యం లేకే ఇన్నాళ్ళు ఆ మూలికను సంపాదించలేకపోయాను. నీ ఉపకార బుద్ధి వల్ల ఇక్కడి ప్రజల కళ్ళ జబ్బులు తప్పక తొలగిపోగలవు. ఆయుష్మాన్ భవ! ” అంటూ ఆయన శిష్యుణ్ణి దీవించాడు.",
            "book_page_end": 9,
            "story_id": "2008_03_02",
            "raw_genre_backup": "సాహస కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "తరగని నిధి",
            "book_page_start": 10,
            "pdf_page_start": 10,
            "pdf_page_end": 12,
            "author": "వసుంధర",
            "genre": "నీతి కథ",
            "moral": "జ్ఞానం, విద్యలను మించిన నిధి లేదు. కష్టపడకుండా సుఖాన్ని పొందాలని ఆశించకూడదు.",
            "keywords": [
                "తరగనినిధి",
                "వీరప్ప",
                "సుపథుడు (యోగి)",
                "వివేకుడు"
            ],
            "characters": [
                "సూరప్ప",
                "వీరప్ప",
                "సుపథుడు",
                "విధనుడు",
                "వివేకుడు"
            ],
            "locations": [
                "నగర వీధి",
                "అడవి",
                "గుహ"
            ],
            "content": "సూరప్ప పేదరైతు. పగలంతా భార్యతో కలిసి పొలంలో పనిచేసేవాడు. రెక్కాడితేగాని డొక్కాడని పరిస్థితి అయినప్పటికీ, ఆ దంప తులు తమ ఒక్కగానొక్క కొడుకు వీరప్పను ఏలోటూ లేకుండా అల్లారు ముద్దుగా పెంచారు. తమ బిడ్డయినా నాలుగు అక్షరాలు నేర్చుకుని సుఖపడాలని ఆశించారు.\nఅయితే, వీరప్పకు ఒళ్ళొంచి పనిచేయా లంటే మహాబద్ధకం. చదువంటే పరమ చిరాకు. వ్యాపారం చెయ్యడం కష్టం. కత్తి సాము వంటి యుద్ధవిద్యలు నేర్వాలంటే అందుకు సాధనచేయాలని భయం. అయినా ఇవన్నీ ఏమీ చెయ్యకుండానే వైభవంగా జీవించాలని మనసు. అందువల్ల ఎలాంటి శ్రమా పడకుండా సులభంగా సుఖసంతో షాలతో జీవించడం ఎలాగా అని ఎల్లప్పుడూ ఊహల్లో తేలుతూ ఉండేవాడు.\nఇలా ఉండగా ఊరికి ఆనుకునివున్న అడ వికి ఆవలగల కొండ గుహలో ఉంటూన్న సుపథుడనే యోగి గురించి వీరప్పకు తెలియవచ్చింది. మహిమలు గల ఆ యోగి, దాపులనున్న సెలయేటిలో స్నానం ముగించి వస్తూండగా మొదట నమస్కరించిన వారి కోరికలు ఏవైనా సరే తీరుస్తాడని తెలియడంతో వెంటనే ఆయన్ను వెతుక్కుంటూ బయలు దేరాడు.\nసూర్యోదయం వేళ యోగి స్నానం ముగించి గుహకు తిరిగివస్తూండగా వీరప్ప ఆయన పాదాలకు నమస్కరించి, “సులభమార్గంలో వైభవంగా జీవించడానికి తమ ఆశీస్సులు కావాలి,” అన్నాడు.\n“కష్టపడకుండా ఏదీ సాధ్యం కాదు. అయినా, ఈ సమయంలో ప్రార్థన మన్నిం చడం నా నియమం గనక, ఈ తావీదును ఇస్తున్నాను. దీని సాయంతో పైకిరావడానికి ప్రయత్నించు, అయితే, ఇది ఒక్కసారి మాత్రమే పనిచేస్తుందన్న విషయం గుర్తుంచుకో. మనోరథ సిద్ధి ప్రాప్తిరస్తు!” అని దీవించి ఒక తావీదును ఇచ్చి వెళ్ళాడు సుపథుడు.\nమహిమగల తావీదు సులభంగా దొర కడం అదృష్టమనుకుంటూ వీరప్ప అక్క ణ్ణించి బయలుదేరి ఒక నగరం చేరుకు న్నాడు. పగలంతా నగర వీధిలో అటూ ఇటూ తిరుగుతూంటే ఒక చోట విధనుడు, వివే కుడు అనే ఇద్దరు మిత్రుల సంభాషణ అతణ్ణి ఆకర్షించింది.\n“వ్యాపారంలో ఒక్క రోజులో లక్షవరహాలు లాభం వచ్చిందని విన్నాను. అసలే ఊళ్ళో దొంగల భయం ఎక్కువగా ఉంది. డబ్బంతా ఎక్కడ దాస్తున్నావు? జాగ్రత్త సుమా,” అన్నాడు వివేకుడు.\n“నా ఇంటికి గట్టి కాపలా ఉందిలే కానీ, మొదట నీ సంగతి చూసుకో. మిత్రమా! ఈ మధ్య నీకు సన్మానాల మీద సన్మానాలు కదా! వచ్చిన సొమ్మంతా ఏం చేస్తున్నావు? అసలే నీ ఇంటికి కాపలా కూడా లేదు,” అన్నాడు విధనుడు.\nవివేకుడు నవ్వి, “వచ్చిన సొమ్మంతా ఎప్పటికప్పుడు తరగని నిధిగా మార్చేస్తు న్నాను. దొంగలు దోస్తే కుబేరుడి కోశాగారం వట్టి పోతుందా? నా ఇల్లూ అంతే. దానికి కాపలా అక్కర లేదు,” అన్నాడు.\nవారి మాటలు విని వీరప్ప మనసు ఆనం దంతో ఉప్పొంగింది. అదృష్టం కొద్దీ వివేకు డింట తరగని నిధి ఉన్నట్టు తెలిసింది. దాన్ని దోచుకుంటే తన జీవితమంతా వైభవంగా బతకవచ్చు. వివేకుణ్ణి అనుసరించి వెళ్ళి ఆ ఇల్లెక్కడో చూసుకున్నాడు. అది పెద్ద మేడ కావడంతో అక్కడ పెద్ద నిధే ఉండవచ్చని మురిసిపోయాడు.\nరాత్రికాగానే ఆ ఇంటి ముందుకు వచ్చి చేతికి తావీదు కట్టుకుని సుపథుడి పేరు ముమ్మారు స్మరించి, ధైర్యంగా ఇంటిలోకి ప్రవేశించాడు. లోపల ఎక్కడ చూసినా అంద మైన చిత్రపటాలు, మనోహరమైన రాతి శిల్పాలు కనిపించాయి. లెక్కలేనన్ని తాళ పత్ర గ్రంథాలు ఉన్నాయి. తను ఊహించి నట్టు వజ్రవైడూర్యాలు, వెండి, బంగారు వస్తువులు, ఆభరణాలు కనిపించలేదు. వెదికి వెదికి విసిగిపోయిన వీరప్ప నీరసంగా ఇంటి బయటకొచ్చాడు.\nవివేకుడి తరగని నిధి రహస్యం గురించి సుపథుడినే అడగాలని నిర్ణయించుకుని తిరిగి అడవికి వెళ్ళాడు.\nజరిగింది విన్న సుపథుడు నవ్వి, “పండి తులకు తరగని నిధి అంటే డబ్బు కాదు, జ్ఞానం. ఆ జ్ఞానం పుస్తకాల్లో నిక్షిప్తమై ఉంటుంది. వివేకుడు తను సంపాదించిన సొమ్మును పుస్తకాల సేకరణకే వినియోగి స్తాడు. అందుకే దొంగలు దోచుకుంటారనే భయం ఉండదు,” అన్నాడు.\n“మరి నేనిప్పుడేం చేయాలి? తమరిచ్చిన తావీదు వృథాయేనా?” అన్నాడు వీరప్ప దీనంగా.\n“నువ్వు ఎన్నుకున్నది వివేకుడి ఇల్లు కాబట్టి, తిరిగి ఆయన ఇంటికి వెళ్ళి, ఆయన్ను ఆశ్రయించి జ్ఞానం సముపార్జించు. తావీదు మహిమ వల్ల నీకు గ్రహణ శక్తి పెరిగి త్వరగా జ్ఞానవంతుడివవుతావు. ఆ జ్ఞానమే నీకు తరగని నిధి అయి, నీ జీవితాన్ని వైభ వంగా మార్చగలదు,\" అన్నాడు సుపథుడు మందహాసంతో.\nఆయన చెప్పినట్టే వీరప్ప వివేకుడి నాశ్ర యించి, జ్ఞాన సముపార్జన చేసి, క్రమ క్రమంగా పండితుడిగా గుర్తింపు పొంది, గౌరవ ప్రతిష్ఠలతో కలకాలం సుఖసంతోషాలతో జీవించాడు.",
            "book_page_end": 12,
            "story_id": "2008_03_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ - 31",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక/సాహసం",
            "moral": "చందమామ బృందం",
            "keywords": [
                "రాకాసిలోయ",
                "ఓషధి",
                "గుహావాసులు",
                "కేశవుడు",
                "పులుగురాయుడు"
            ],
            "characters": [
                "కేశవుడు",
                "జయమల్లు",
                "గోమాంగ్",
                "బిడాలీ",
                "శ్వానకర్ణి",
                "పులుగురాయుడు",
                "బ్రహ్మదండి",
                "జితవర్మ",
                "శక్తివర్మ"
            ],
            "locations": [
                "రాకాసిలోయ",
                "మొసళ్ళ మడుగు",
                "అడవి",
                "గుడారాలు",
                "కొండశిఖరాలు"
            ],
            "content": "[అడవి మనుషుల సాయం వల్ల కేశవుడూ అతడి అనుచరులు బంధ విముక్తులయ్యారు. తరవాత వాళ్ళు రెక్కల మనుషుల గుడారాలకు నిప్పుపెట్టి, అప్పుడు చెలరేగిన గందరగోళంలో, అక్కడి నుంచి తప్పించుకుని పారిపోసాగారు. కాని, వాళ్ళను అంతకు ముందే కాపువేసిన శత్రువులు మొసళ్ళ మడుగు వద్ద అటకాయించారు. బిడాలీ, శ్వానకరీ కేశవుడి కోసం కేకలు పెట్ట సాగారు. -తరవాత]\nకేశవుడి అనుచరులను రక్షించ వచ్చిన ఇద్దరు అడవి మనుషులూ, తమ నాయకులు పెట్టే కేకలు విని ఎంతో ధైర్యం తెచ్చుకున్నారు. ఒకటి రెండు నిమిషాల కాలం రెక్కల మను షుల చేతికి చిక్కకుండా పోరాడగలిగితే, ఆ తరవాత తమ జాతి వాళ్ళ సాయం వస్తుందని వాళ్ళకు నమ్మకం కలిగింది. కేశవుడూ, జయ మల్లూ కూడా పరిస్థితి గ్రహించి, ఎక్కడలేని ధైర్యం తెచ్చుకున్నారు. వాళ్ళు కోయగోమాం గ్ను ఉత్సాహపరుస్తూ, రెక్కల మనుషులను మొసళ్ళ మడుగులోకి నెట్టసాగారు. ఇంతలో గోమాంగ్ కింద పడివున్న పొడవాటి ఈటె నొకదాన్ని చేతికి తీసుకుని, దానితో రెక్కల మనుషుల్ని బలంగా పొడుస్తూ, “కేశవా, ఇక మనకు ప్రమాదం లేదు. ఆయుధం దొరి కింది. మీరు కూడా ఈ దుర్మార్గులతో కుస్తీ పట్లు మాని ఆయుధాలు తీసుకోండి,” అని అరిచాడు.\nగోమాంగ్ చేత ఈటె దెబ్బలు తిన్నరెక్కల మనుషులు కీచుమని అరుస్తూ మొసళ్ళ మడుగులో పడసాగారు. అది చూస్తూనే మిగిలిన వాళ్ళు అక్కడి నుంచి కాలిబలం కొద్దీ పరిగెత్తుతూ, “పులుగురాయా! ప్రమాదం. గుహావాసులు వందల వేల సంఖ్యలో మన మీదికొస్తున్నారు,” అని కేకలు పెట్టారు. ఆ హెచ్చరిక వింటూనే ఎక్కడెక్కడ వున్న రెక్కల మనుషులూ ఆ ప్రాంతం వదిలి అడవి కేసి బయలుదేరారు. తన అనుచరులను ప్రోత్స హించి, అడవి మనుషులతో యుద్ధానికి పూనుకోవటం సాధ్యంకాదని పులుగురాయుడు గ్రహించాడు. కాని, ఒకసారి అడవి మనుషు లకు వెన్నుచూపితే, ఆ తరవాత వాళ్ళు తనను, పిరికిపంద కింద జమకట్టే ప్రమాదం వున్నది. ఇప్పుడేమి చేయటం?\nపులుగురాయుడి తటపటాయింపు గ్రహిం చిన బ్రహ్మదండి మాంత్రికుడు మంత్రదం డాన్ని పైకెత్తి, “జై కాలభైరవా!” అంటూ పెద్దగా ఒక కేక పెట్టి, “పులుగు ప్రభో! ఇది మనకు కష్టకాలం. కాలభైరవుడు ఎందుకనో ఆగ్రహించాడు. ఆ గుహావాసులూ, జయ మల్లు ముఠా వచ్చి మన మీద పడకముందే, అడవిలోకి తిరోగమిద్దాం,” అన్నాడు.\n“మాంత్రికా, అదే నేనూ అనుకుంటు న్నాను. మా గరుడజాతి వాళ్ళకు రాత్రిళ్ళు కళ్ళు కనిపించవు. సూర్యోదయం కానివ్వండి, మా ధాటి చూపెడతాం,\" అంటూ పులుగు రాయుడు బయలుదేరాడు. అంతలో జిత, శక్తి వర్మలు అక్కడికి పరిగెత్తుకుంటూ వచ్చారు. వాళ్ళ చేతుల్లో వున్న కత్తులు సగం విరిగి వున్నాయి. వాళ్ళదేహాలు రక్తుతో తడిసి వున్నాయి.\nజిత, శక్తివర్మలను చూస్తూనే బ్రహ్మదండికి ప్రాణం లేచి వచ్చినట్టయింది. అతడు వాళ్ళను సమీపించి, \"జితా, శక్తీ! మీరు ఇంకా బతికే వున్నారా? ఆ దుర్మార్గులు మీ ఇద్దర్నీ హత్య చేశారనుకున్నాను,\" అన్నాడు.\nజితవర్మ మాటలకు స్థూలకాయుడు విరగబడి నవ్వుతూ, “మీ ఇద్దర్లో ఏ ఒకడూ శత్రువులను చూశామని చెప్పినా నేను నమ్మను. ఇంతసేపూ ఏ చెట్టుకొమ్మల్లోనో దాక్కుని వుంటారు!\" అన్నాడు.\nస్థూలకాయుడి మీదికి జిత శక్తివర్మలు తమ మొండికత్తుల్ని ఎత్తేంతలో, పులుగు రాయుడు, “ఛీ, ఇక వూరుకోండి. మీ నుంచే నా రాజ్యానికి ఇంత ప్రమాదం వచ్చింది. మీ కాపలాలో వున్న ఆ దుర్మార్గులు ఎలా తప్పిం చుకుపోగలిగారు? ఆ సంగతేదో ఇక్కడే తేలాలి. మిమ్మల్ని రాకాసిపక్షిమాతకు బలి చేస్తాను,” అంటూ ఈటెను వాళ్ళ మీదికి ఎత్తాడు.\nఅంతలో గుహావాసులు అటుకేసి వస్తున్న సూచనగా కేకలు వినబడినై. బ్రహ్మదండి మాంత్రికుడు, పులుగురాయుడి చేయి పట్టుకుని, “పులుగుదేవా! మీరు శాంతిం చండి. ఆ అడవిమనుషుల దండు ఇటే వస్తున్నది. ముందు మనం ఇక్కణ్ణించి పారి పోకపోతే ప్రమాదం,” అన్నాడు.\nబ్రహ్మదండి మాట ముగించే లోపలే పులుగురాయుడు అడవి కేసి పరుగులం కించుకున్నాడు. స్థూలకాయుడూ, బ్రహ్మ దండి మాంత్రికుడూ, జిత, శక్తివర్మలు కూడా అతడి వెనక పరిగెత్తారు. జితవర్మ శక్తివర్మతో, “శక్తీ, చూశావా? మనం శత్రువులను చీల్చి చెండాడేందుగ్గాను కనబరిచిన శూరవీరత్వం, అద్భుత సాహసధైర్యాలూ ఎందుక్కొరగా కుండా పోయినై. ఆ పిట్టతల వెధవా, బ్రహ్మ దండీ కూడా మన దర్పబల శౌర్యాలను శంకిస్తు న్నారు,” అన్నాడు.\n“వాళ్ళిద్దరే శంకించటమేం! ఈ మాంసం పోగు కూడా మనను అపహాస్యం పట్టిస్తు న్నాడు,” అన్నాడు శక్తివర్మ.\nఅంతలో వాళ్ళకు “బిడాలికీ జై!” అన్న కేకలూ, రివ్వురివ్వు మంటూ మీదికి వచ్చిపడే ఈటెలూ ప్రత్యక్షమయినై. “మరి కొంచెం వేగంగా పరిగెత్తండి. శత్రువులు మనను చూసి నట్టుంది. జితా, శక్తీ! మీ నోళ్ళు మూయండి!” అంటూ బ్రహ్మదండి మాంత్రికుడు లేడిలా ఛెంగున ముందు కురికాడు.\nకేశవుడు తన అనుచరులనూ, బిడాలీ, శ్వానకర్ణి ముఠా వాళ్ళనూ వెంటపెట్టుకుని వచ్చి, పులుగురాయుడు నివసించే గుడా రాల ప్రాంతాన్ని చుట్టుముట్టే సరికి, అక్కడ వారికి రెక్కల మనుషులెవరూ కనిపించ లేదు. ఆ దుర్మార్గులు ప్రమాదం శంకించి అడవి కేసి పారిపోయి వుంటారని కేశవుడూ, జయమల్లూ నిశ్చయించుకున్నారు. కాని, చీకటిలో వాళ్ళను వెంబడించి చుట్టుముట్టటం సాధ్యమయ్యేది కాదు. ఆ కారణం వల్ల కేశ వుడు గుహావాసులను చిన్నచిన్న ముఠాలుగా అడవి ప్రాంతానికి వెళ్ళి, కనబడిన రెక్కల మనుషులను హతమార్చమన్నాడు. అలా బయలుదేరిన ఒక ముఠా చేతిలో పడవలసిన బ్రహ్మదండీ, పులుగురాయుడూ అదృష్టవ శాన తప్పుకుని అడవిలోకి పారిపోగలిగారు.\nరాత్రి గడిచి సూర్యోదయం అయ్యేవరకూ కేశవుడూ అతడి అనుచరులు కాలుతున్న పులుగురాయుడి గుడారాల ప్రాంతాలనే కాలం గడిపారు. రెక్కల మనుషులు చెట్ల మీది నుంచి కిందికి దూకేందుకు ఉపయో గించే పక్షిరెక్కలు వాళ్ళకు ఒకచోట గుట్టలు గుట్టలుగా కనిపించినై. వాటిని చూడగానే బిడాలికీ, శ్వానకర్ణికీ ఇంత కాలంగా వాళ్ళు చేసిన మోసం తెలిసిపోయింది.\n“నిజంగా వాళ్ళు రెక్కలున్న మనుషులని మేం నమ్మాం. వాళ్ళు పక్షుల్లా ఆకాశంలోకి ఎగరగలరని కూడా మేం భావించాం. అంతా మోసం!\" అన్నాడు బిడాలి.\n“ఆ మోసమేదో ఇప్పుడు తెలిసి పోయింది. ఇక ఆ నీచుల్ని అడవిబాతుల్ని వేటాడినట్టు వేటాడతాం,” అన్నాడు శ్వానకర్ణి.\nగుహావాసుల నాయకులిద్దరికీ కలిగిన ఆత్మవిశ్వాసం చూసి, కేశవుడూ, జయ మల్లూ సంతోషించారు. సూర్యోదయమై నాలుగుబారల పొద్దెక్కగానే, కేశవుడూ, జయ మల్లూ, కోయగోమాంగ్ల గౌరవార్థం; బిడాలీ, శ్వానకరీ గొప్ప విందు ఏర్పాటు చేశారు.\nఆ విందు జరిగేటప్పుడు ఆటలూ పాటలూ సాగినై. యువకులైన గుహావాసులు మల్ల యుద్ధాలూ, ఈటెలతో రకరకాల వ్యాయా మాలూ చేశారు. విందు మధ్య జయమల్లు బిడాలికీ, శ్వానకర్ణికీ ఒక సలహా ఇచ్చాడు. రెక్కల మనుషుల ప్రమాదం ఇక లేదు గనక, వాళిద్దర్నీ తమ తమ ముఠాలతో కొండ గుహలు వదిలి వచ్చి, సమతలంగా వున్న ఆ ప్రాంతాల విశాలమైన గృహాలు నిర్మించుకోమన్నాడు. ఈ సలహాకు శ్వానకర్ణి అనంగీకార సూచ కంగా తల వూపి, “మేము మా తాత ముత్తాత లకు పూర్వం నుంచి కూడా గుహల్లోనే కాలం గడుపుతున్నాం. ఇప్పుడు ఆ ఆచారం వదిలి, ఈ చెట్ల కింద ఎలా నివసించటం?” అన్నాడు.\nబిడాలి కూడా, “అవును, అవును,” అంటూ అదే అభిప్రాయం వెలిబుచ్చాడు.\nజయమల్లు చిరునవ్వు నవ్వి, “అయితే, ఒక పని చెయ్యండి. ఒకేసారి అందరూ గుహలు వదిలి రాకుండా, మీలో కనీసం యువతరం వాళ్ళనైనా ఇక్కడ నివసించేలా చేయండి. గుహల్లో వుండటం కన్నా, ఇక్కడ వెలుగూ, గాలీ వున్న ప్రాంతాల నివసించటం ఆరోగ్యకరం అని తేలితే, మిగతా వాళ్ళు కూడా ఆ తరవాత ఇక్కడికి రావచ్చు. ఏది ఏమైనా, ఆరెక్కల మనుషుల్ని మాత్రం తిరిగి ఇక్కడికి వచ్చి గుడారాలు కట్టకుండా చూడండి. ఈ ప్రాంతం మంచినీటి సమృద్ధి, ఆహార సమృద్ధి కలది,” అన్నాడు.\n\"ఆరెక్కల మనుషుల్ని గురించిన భయం మా కేమీ లేదు. మీ సహాయం వల్లనేను మా మూలపురుషుడి మహత్తర శక్తులు గల గద సంపాయించుకున్నాను. బిడాలికీ నాకూ మధ్య ఇప్పుడు శత్రుత్వమేమీ లేదు, మేము మిత్రులం. మా రెండు ముఠాలకూ మీరు చేసిన మేలు మరువరానిది. మా నుంచి మీ కెలాంటి సహాయం కావాలో అడగండి. ఎంత కష్టసాధ్యమైనదైనా చేయగలం,” అన్నాడు శ్వానకర్ణి. అతడి మాటలకు అంగీకార సూచ కంగా బిడాలి తల వూపాడు.\nజయమల్లు, “మీరు, కోరితే మాకెలాంటి సహాయమైనా చేస్తారని మాకు తెలుసు. మేము రాకాసిలోయకు వెళ్ళాలి. అక్కడికి వెళ్ళి తిరిగివచ్చిన వారెవరైనా మీలో వుంటే చెప్పండి,” అన్నాడు.\nజయమల్లు ఇలా అనగానే బిడాలీ, శ్వాన కర్ణులు ముఖముఖాలు చూసుకున్నారు. ఇద్దరి ముఖాల్లో ఆశ్చర్యం, భయం తాండ వించాయి. శ్వానకర్ణి గొంతు సవరించుకుని వూరుకున్నాడు. బిడాలి చిన్నగొంతుతో, “ఆ రాకాసిలోయకు వెళ్ళివచ్చిన వాళ్ళెవరూ, మా తరం వాళ్ళలో బతికి లేరు. కాని, దాన్ని గురించి విన్నాం. అది ఈ అరణ్యాల కవతల గల కొండల్లో ఒక గొప్పలోయ. అక్కడికి చేరటం చాలా కష్టం; తిరిగి రాగలగటం అంత కన్న కష్టం. ఇంతకూ అక్కడికెళ్ళవలసిన పని మీకేం కలిగింది?” అని ప్రశ్నించాడు.\n“బిడాలీ! నీ మాటలనుబట్టి చూస్తూంటే, నీకు ఆ ప్రాంతాలకు వెళ్ళే దారి తెలుసు నన్నట్టు కనబడుతున్నది. ఆ మార్గం ఏదో చూపించు, చాలు. ఆ లోయలో పెరిగే ఒక గొప్ప ఓషధి మాకు కావాలి. బ్రహ్మపుర రాజుకు నయంకాని వ్యాధి ఒకటి పుట్టింది. ఆ ఓషధితో ఆయన వ్యాధి కుదరగలదని రాజవైద్యులు మమ్మల్ని పంపారు,” అన్నాడు జయమల్లు.\n“బిడాలి చెప్పినట్టు, ఆ లోయకు వెళ్ళటం, తిరిగిరావటం కూడా అసంభవం, ఆలోచిం చుకోండి,” అన్నాడు శ్వానకర్ణి.\n“అవన్నీ ఆలోచించకుండానే, ఇంత దూరం వచ్చామనుకున్నావా, శ్వానకరీ? మేం ఎలాంటి ప్రమాదాలనైనా ఎదుర్కోటానికి సిద్ధంగానే వున్నాం. దారేదో మాకు చూపండి. పోతే, మీరు మాకు చేయవలసిన మరొక సహాయం; ఆ పులుగురాయుడి వెంట, బ్రహ్మదండి అనే మాంత్రికుడొకడున్నాడు. వాడు మీకు దొరికితే ప్రాణాలతో మేం తిరిగి వచ్చిన దాకా బందీగా వుంచినా సరే, లేక చంపినా సరే, మా అభ్యంతరం ఏమీ లేదు,\" అన్నాడు జయమల్లు.\n“ఓ అలాగే! మీకు రాకాసిలోయకు దారి చూపటమే కాదు, మీ వెంట నేనూ, బిడాలీ కూడా వస్తాం. ఏమంటావ్ బిడాలీ?” అని అడిగాడు శ్వానకర్ణి.\nబిడాలి ఎక్కడలేని ఉత్సాహం కనబరుస్తూ, \"నేను పెద్దవాణ్ణయి పోయాను. నా ముఠాకు నాయకుడుగా తగిన యువకుణ్ణాకణ్ణి చూసి నియమించి, మీ వెంట రాగలను,” అన్నాడు.\nదీనికి కేశవుడూ, జయమల్లూ అభ్యం తరం చెప్పారు. తరవాత కొంత చర్చ జరిగిన మీదట, సూర్యాస్తమయానికి ఓ గంట ముందుగా, కేశవుణ్ణి, జయమల్లునూ, కోయ గోమాంగ్నూ అక్కడవున్న ఎత్తయిన పర్వత శిఖరాల మీది నుంచి, ఊడల సాయంతో బిడాలీ, శ్వానకర్ణీ ముఠావాళ్ళు లోయలోకి దించారు. ఆలోయలో వున్న ఒకానొక సొరంగ మార్గం వెంటపోతే, అది రాకాసిలోయకు దారి తీయగలదని వాళ్ళు చెప్పారు.\nఊడల సాయంతో కొండశిఖరం మీది నుంచి లోయలోకి దిగిన కేశవుడూ అతడి అనుచరులకు దూరంగా డప్పులమోత విన బడింది. వాళ్ళు అటుకేసి చూశారు. గణా చారిలా జుట్టు విరబోసుకున్నట్టున్న రంగుల కిరీటంతో ఒకడు, చిందులు వేస్తూ కేకలు పెడుతున్నాడు. అతడి చేతిలో భయంకర రూపం గల ఒక పక్షివున్నది. -(ఇంకావుంది)",
            "book_page_end": 18,
            "story_id": "2008_03_04",
            "raw_genre_backup": "ధారావాహిక/సాహసం",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "నలుగురు కార్యసాధకులు",
            "book_page_start": 19,
            "pdf_page_start": 19,
            "pdf_page_end": 24,
            "author": "గుండ్రాతి సుబ్రహ్మణ్యంగౌడు",
            "genre": "బేతాళ కథ",
            "moral": "స్వార్థంతో దురుద్దేశంతో సాధించిన శక్తి/వస్తువు ఎప్పుడూ నష్టాన్నే కలిగిస్తుంది. నిజాయితీ, త్యాగం, మిత్రధర్మం ఉత్తమమైన లక్షణాలు.",
            "keywords": [
                "బేతాళకథ",
                "హేమానందుడు",
                "దశమూలం",
                "మంత్రదండం",
                "కపర్ది"
            ],
            "characters": [
                "విక్రమార్కుడు",
                "బేతాళుడు",
                "పద్మనాభుడు",
                "ప్రత్యూష",
                "హేమానందుడు",
                "శివనాదం",
                "సంజీవరాయుడు",
                "కపర్ది",
                "మహాదంభుడు"
            ],
            "locations": [
                "మాణిక్యపురి",
                "దిరసవంచపురం",
                "మయూరద్వీపం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \"రాజా, నువ్వు ఎలాంటి అద్భుత శక్తులు సాధించాలని భూత ప్రేత పిశాచాలు తిరుగాడే ఈ శ్మశానంలో శ్రమపడుతున్నావో తెలియదు. అయితే, ఎంతో కష్టపడి సాధించే అద్భుత శక్తులు అవసరమైనప్పుడు ఉపయోగపడకపోగా ఎదురుతిరిగే ప్రమాదమూ లేకపోలేదు. ఇందుకు ఉదాహరణగా నలుగురు కార్యసాధకుల కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nమాణిక్యపురిలోని వజ్రాల వ్యాపారి పద్మనాభుడి ఏకైక కుమార్తె ప్రత్యూష. ఆమె యుక్తవయస్కు రాలు కాగానే, తన బాల్యమిత్రుడి కుమా రుడు హేమానందుడికిచ్చి వివాహం జరిపించా లని ఆశించాడు పద్మనాభుడు. అయితే, వివాహానికి కొన్ని రోజుల ముందు ప్రత్యూ షకు వింతవ్యాధి సోకి, మాటా పలుకూ లేకుండా అచేతనురాలై పోయింది. విచార గ్రస్తుడైన పద్మనాభుడు ఎందరో వైద్యులను పిలిపించి వైద్యం చేయించాడు. కాని, ఫలితం కనిపించలేదు. ఆఖరికి కృపాళువు అనే వైద్యుడు ప్రత్యూషను పరీక్షించి, \"ఇది నాడీ మండలానికి సంబంధించిన వ్యాధి. దిరస వంచపురంలోని దశమూలం అనే మూలికతో తయారయ్యే దశమూలారిష్టంతో మాత్రమే దీనిని నయం చేయవచ్చు. అయితే, ఆ మూలికను తీసుకురావడం సులభ సాధ్యం కాదు,\" అన్నాడు నిట్టూరుస్తూ.\n“దిరసవంచపురం ఎక్కడ ఉన్నది?” అని అడిగాడు అక్కడే వున్న హేమానందుడు.\n“తూర్పు సముద్రంలో వంద ఆమడల దూరంలోని మయూరద్వీపం మధ్య దిరస వంచపురం ఉన్నదని తాళపత్ర గ్రంథాలలో చదివాను. అంతకు మించిన వివరాలు తెలి యవు,” అన్నాడు వైద్యుడు.\n“నా ప్రాణాలు పణంగా పెట్టయినా దానిని తీసుకువస్తాను,” అన్నాడు హేమానందుడు.\n“ఆ మూలికను తేగలిగితే ప్రత్యూషను రక్షించడమే కాకుండా, ఇటువంటి వ్యాధితో బాధపడేవారికందరికీ ఎంతో మేలు చేసిన వాడవు కాగలవు. విజయోస్తు,” అని దీవిం చాడు వైద్యుడు.\nహేమానందుడి వెంట అతడి మిత్రుడు శివనాదం, వైద్యుడి శిష్యుడు సంజీవరాయుడు తోడుగా బయలుదేరారు. ఆ సంగతి తెలిసి సాహసప్రియుడైన కపర్ది అనే మరొక యువ కుడు కూడా వస్తానన్నాడు.\nనలుగురూ సముద్రతీరం చేరి, పడవలో సముద్ర పయనం ప్రారంభించారు. ఐదు రోజులు ప్రశాంతంగా గడిచింది. ఆరో రోజు మిట్టమధ్యాహ్న సమయంలో పది ఏనుగుల పరిమాణంతో వున్న ఒక తిమింగిలం ఎదురై, పడవను తోకతో కొట్టడంతో, పడవ గాలిలోకి లేచి ఆమడ దూరంలో పడి ముక్కలుగా విరిగిపోయింది. హేమానందుడు మునిగి పోయే స్థితిలో కొట్టుమిట్టాడు తూండగా, శివనాదం తనకు ఆధారంగా ఉన్న పడవ కొయ్యముక్కను అతనికి అందించి, “దీని సాయంతో నువ్వు ఒడ్డుకు చేరుకో,” అంటూ ఈదుకుంటూ వెళ్ళాడు.\nఒడ్డుకు చేరిన హేమానందుడు, సంజీవ రాయుడు, కపర్ది ఎంత సేపు నిరీక్షించినప్ప టికీ శివనాదం జాడ కనిపించలేదు. విచారంతో ముందుకు నడిచారు. రెండు రోజుల ప్రయాణం తరవాత నిటారుగా ఉన్న పర్వత శ్రేణులను చూసి ముందుకు వెళ్ళలేక ఒక బండమీద చతికిలబడ్డారు.\nకొంతసేపటికి ఆకాశంలో వాళ్ళకొక వింత శకటం కనిపించింది. అది చూస్తూండగానే వచ్చి వాళ్ళ ముందు దిగింది. అందులో ఒక పండు ముదుసలి కనిపించాడు. “తాతయ్యా, దిరసవంచపురానికి ఎటు వెళ్ళాలో తెలుసా?” అని అడిగాడు హేమానందుడు.\n“అది ఈ కొండల మధ్య ఉన్నది. కాని అక్కడికి కాలినడకనవెళ్ళ లేరు. ఈ వాయు శకటం ఎక్కి వెళ్ళడం ఒక్కటే మార్గం. చిన్న ప్పటి నుంచీ నాకు ఆకాశంలో పయనించా లనే బలమైన కోరిక ఉండేది. ఎన్నెన్నో ప్రయో గాలు చేశాను. దూరదేశాల నుంచి యంత్ర పరికరాలు తెప్పించాను. ఎట్టకేలకు ఆకాశంలో ఎగిరే ఈ వాయుశకటాన్ని రూపొందించాను. అయితే, అప్పటికే నాకు నూరేళ్ళు దాటి పోయాయి. జీవితంలో ఎలాంటి సుఖమూ అనుభవించలేదు. ఇప్పుడా ఆశ కలుగుతోంది. మీలో ఎవరైనా మీ యౌవనం నాకిచ్చేలా ఉంటే, నేను మీకీ వాయుశకటాన్ని ఇవ్వ గలను. ఇందులో మీరు దిరసవంచపురం వెళ్ళ వచ్చు,” అన్నాడు వృద్ధుడు.\nసంజీవరాయుడు తన యౌవనాన్ని ఇవ్వడా నికి ముందుకు వచ్చాడు. హేమానందుడు అడ్డు చెబితే, \"అద్భుత ఔషధం తయారు చేసే యజ్ఞంలో సమిధనయ్యే భాగ్యానికి నన్ను దూరం చేయవద్దు,\" అని నచ్చజెప్పాడు.\nఆ తరవాత వృద్ధుడు చెప్పినట్టు సంజీవ రాయుడు మంత్రం పఠించడంతో, అతడి యౌవనం వృద్ధుడికీ, ఆయన వృద్ధాప్యం సంజీవరాయుడికీ మారిపోవడంతో సంజీవ రాయుడు సొమ్మసిల్లి పడిపోయాడు. యౌవనం పొందిన వృద్ధుడు సంతోషంగా వారికి వాయు శకటం ఎలా నడపాలో వివరించి, “మీ మిత్రుడి సంగతి నేను చూసుకుంటాను. మీరు బయలుదేరండి,\" అన్నాడు.\nభారంగా మారిన హృదయంతో హేమానం దుడి కపర్దితో కలిసి వాయుశకటంలో దిరసవంచపురం చేరాడు. నగరవీధులలో జంతువుల తలలతో, మానవశరీరాలతో వింత ప్రాణులు తిరుగాడడం కనిపించింది. వాయు శకటాన్ని పొదల చాటున దాచి, ఇద్దరూ ఒక గుడిసెలోకి దూరారు. అక్కడ ఒక ముసలమ్మ వారిని ఎవరన్నట్టు ఆశ్చర్యంతో చూసింది.\n“అవ్వా, మేము పరదేశస్థులం. దశ మూలం అనే మూలిక కోసం వచ్చాం. ఇక్క డున్న వాళ్ళు మనుషులా? జంతువులా?\" అని అడిగాడు హేమానందుడు.\n“నువ్వు చెప్పే మూలిక కోట ఉద్యాన వనంలో ఉన్నది. మీరు చూసిన వాళ్ళందరూ మనుషులే. అయినా చెప్పుకుంటే మాత్రం మా బాధలు మీరు తీర్చగలరా?\" అన్నది ముస లమ్మ బాధగా. “అవ్వా ఈ దుస్థితి వారికెలా వచ్చిందో చెప్పు. మాకు చాలా విద్యలు వచ్చు. మా చేతనైతే సాయపడ గలం,” అన్నాడు కపర్ది.\n“మా దేశపు రాణి బ్రహ్మనందిని అద్భుత సొందర్యరాశి. మహాదంభుడనే మాంత్రికుడు ఆమెను చూసి మోహపరవశుడై, రాకుమా రుడి రూపంలో వచ్చి తనను పెళ్ళాడమన్నాడు. మాదేశ సంప్రదాయం ప్రకారం మహారాణి జీవితాంతం కన్యగానే ఉండాలి. చరమ దశలో ఆమె మరో కన్యను రాణిగా నియమిస్తుంది. ఈ సంప్రదాయాన్ని ఉల్లంఘిస్తే ప్రజలకు అరిష్టమని, వాడి కోరికను తిరస్కరించింది రాణి. మాంత్రికుడు ఆగ్రహం చెంది నిజరూ పంతో ప్రత్యక్షమై, కొందరు భటులను, వృద్ధు లను తప్ప తక్కిన ప్రజలందరినీ ఇలా వింత రూపాలకు మార్చి చిత్రహింసలు పెడుతూ, ఎప్పటికైనా రాణి తన కోరిక తీర్చకపోతుందా అని ఎదురుచూస్తున్నాడు,\" అన్నది ముస లమ్మ.\n“మాంత్రికుణ్ణి నిర్వీర్యం చేసే మార్గమే దైనా ఉన్నదా?” అని అడిగాడు కపర్ది.\n\"అద్భుతశక్తిగల మంత్రదండం వాడి చేతిలో ఉంది. అదే వాడి బలం అని కొందరు చెప్పగావిన్నాను,” అని ముసలమ్మ అంటూం డగా, మాంత్రికుడు వాళ్ళముందు ప్రత్య క్షమై, “ఎవరు మీరు? ఇక్కడికి ఎలా వచ్చారు?” అని అడిగాడు.\n“నీ దుర్మార్గం అంతంచేయడానికి వచ్చిన వీరులం!” అన్నాడు కపర్ది.\n“నేను మాంత్రికుణ్ణి తెలుసా?\" అంటూ మహాదంభుడు మంత్రదండాన్ని పైకెత్త బోతూండగా, “నేను మహా మాంత్రికుణ్ణి!” అంటూ కపర్ది దాన్ని సర్పంగా మార్చడంతో, హడలిపోయిన మహాదంభుడు దండాన్ని జారవిడిచాడు. ఒక్కగెంతున వెళ్ళి కపర్ది దాన్ని చేజిక్కించుకున్నాడు. మంత్రదండాన్ని కోల్పోయిన మహాదంభుడు అవాక్కయి దిక్కులు చూడసాగాడు.\nఅప్పుడే అక్కడికి వచ్చిన మహారాణి బ్రహ్మనందిని మాంత్రికుణ్ణి బంధించమని భటులను ఆజ్ఞాపించింది. మాంత్రికుడి పీడ విరగడ చేసిన మిత్రులిద్దరికీ కృతజ్ఞతలు తెలియజేసి, వాళ్ళు కోరిన దశమూలం ఓషధీ మొక్కలనిచ్చింది. ఇక మంత్రదండాన్ని ధ్వసం చేస్తే దిరసవంచపుర ప్రజలు తమ యధారూపాలు పొందగలరు. అయితే, అది ఆత్మరక్షణకు అవసరం అనీ, ఊరి పొలిమేర దాటాక ధ్వసం చేస్తాననీ కపర్ది చెప్పాడు.\nఆ తరవాత ఇద్దరూ వాయుశకటం దాచిన స్థలానికి బయలుదేరారు. ఊరి పొలిమేర దాటాక హేమానందుడు చెప్పినప్పటికీ, “ఎప్పుడో సరదాగా నేర్చుకున్న ఇంద్రజాల విద్య మహాదంభుడి పొగరు అణచడానికి ఉపయోగపడింది. అలాగే ఇప్పుడు లభించిన ఈ మంత్రదండం మునుముందు ఉపయోగ పడగలదు,” అంటూ దాన్ని విరిచి వేయడా నికి కపర్ది నిరాకరించాడు. అయినా, వారు ఊరి పొలిమేర దాటగానే నగర ప్రజలు మామూలు రూపాలు పొందారు. వాయు శకటం నుంచి దానిని గమనించిన హేమానం దుడు సంతోషించాడు. ఆ తరవాత పర్వత శ్రేణులను దాటి సంజీవరాయుడికి నివాళు లర్పించడానికి హేమానందుడు వాయుశక టాన్ని కిందికి దించాడు. అక్కడ సంజీవ రాయుడూ, శివనాదం ఉండడం చూసి పట్ట రాని ఆనందంతో వారిని కౌగిలించుకున్నాడు.\n“ఆ వృద్ధుడు దయగలవాడు. మనసు మార్చుకుని నా యౌవనం నాకు తిరిగి ఇచ్చి వెళ్ళాడు,” అన్నాడు సంజీవరాయుడు.\n“సముద్రం నుంచి వేరే తీరం చేరడంవల్ల ఇక్కడికి రావడం ఆలస్యమయింది,” అన్నాడు శివనాదం.\nతరవాత నలుగురూ వాయుశకటంలో మాణిక్యపురి చేరుకున్నారు. కృపాళువు దశ మూలారిష్టం తయారు చేసి ఇవ్వడంతో ప్రత్యూష త్వరలో కోలుకున్నది. ప్రత్యూష, హేమానందుల వివాహం ఘనంగా జరిగింది.\nఆరోజు సాయంకాలం కపర్ది ఇంద్రజాల ప్రదర్శన ఏర్పాటు చేయబడింది. ప్రజల నుంచి ప్రశంసలను, విలువైన కానుకలను ఆశించి కపర్ది ప్రదర్శన ప్రారంభిస్తూ, మహా దంభుడి మంత్రదండాన్ని ప్రయోగించ బోయాడు. అయితే, అది సహకరించ కుండా తిరగబడి అతణ్ణి చావగొట్టసాగింది. అవమానం పాలైన కపర్ది మంత్రదండాన్ని విరిచేసి, తలవంచుకుని వెళ్ళిపోయాడు.\nబేతాళుడు ఈ కథ చెప్పి, “రాజా, హేమా నందుడితో వెళ్ళిన కపర్ది మాంత్రికుణ్ణి ఓడించి, మూలిక సాధించడంలో అతనికి ఎంతో సాయ పడ్డాడు. మాంత్రికుడి మంత్రదండాన్ని చేజి క్కించుకున్నాడు. అయితే, ఆ మంత్రదండం అతనికి సహకరించకుండా ఎందుకు ఎదురు తిరిగింది? అద్భుత శక్తులను నమ్ముకుంటే అవి ఎప్పుడో ఒకప్పుడు నట్టేట ముంచు తాయనడానికి ఇది నిదర్శనం కాదా? ఈ సందేహాలకు సమాధానం తెలిసి కూడా చెప్పక పోయావో నీతల పగిలిపోతుంది,” అన్నాడు.\nదానికి విక్రమార్కుడు, “మూలిక కోసం బయలుదేరిన హేమానందుడి కార్యసిద్ధికి అతడి వెంట వెళ్ళిన ముగ్గురూ సాయ పడ్డారు. ఆ విధంగా నలుగురూ కార్యసాధ కులే. నీట మునిగిపోతూన్న హేమానందుడికి తను పట్టుకున్న కొయ్యముక్కను అందించి మిత్రధర్మం పాటించాడు శివనాదం. నూతన ఔషధం ద్వారా మానవ జాతికి మేలు జరగా లని తన యౌవనాన్నే త్యాగం చేశాడు సంజీవి రాయుడు. మాంత్రికుణ్ణి నిర్వీర్యుణ్ణి చేయ డంలో కపర్ది కనబరచిన సమయస్ఫూర్తి, శక్తిసామర్థ్యాలు తక్కువేం కావు. అయితే, మంత్రదండం చేజిక్కాక అతనిలో స్వార్థం పెరిగి, ఆలోచనా విధానం పెడత్రోవ పట్టింది. తనది కాని మంత్రదండంతో తను లబ్ధి పొందా లని ఆశించాడు. మంత్రదండం అద్భుతశక్తి కలదేగాని అది మహాదంభుడి కంఠస్వర ప్రకం పనలకు మాత్రమే పనిచేస్తుంది. సాధించిన వాడికే తప్ప, తస్కరించిన వాడికి సహకరించదు. అందుకే అది ఎదురు తిరిగింది,” అన్నాడు.\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 24,
            "story_id": "2008_03_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "చరిత్ర/సమాచారం",
            "moral": "చందమామ బృందం",
            "keywords": [
                "అలెగ్జాండర్",
                "పురుషోత్తముడు",
                "అచ్చుయంత్రం",
                "ఉక్కు ఖడ్గం"
            ],
            "characters": [
                "అలెగ్జాండర్",
                "పురుషోత్తముడు",
                "ఫ్రాన్సిస్ జేవియర్"
            ],
            "locations": [
                "భారతదేశం",
                "తరంగంబాడి (తమిళనాడు)",
                "గోవా"
            ],
            "content": "**విజేతకు ఉక్కు ఖడ్గం**\nగ్రీకు విజేత అలెగ్జాండర్, రాజు పురుషోత్తముడి మధ్య జరిగిన సంభాషణ సుప్రసిద్ధమైనది. అలెగ్జాండర్, “నిన్ను ఎలా చూడాలి?” అని అడిగితే, “సాటి రాజులా చూడాలి, అని పురుషోత్తముడు జవాబిచ్చాడు అన్న సంగతి మన కందరికీ తెలిసినదే. అలెగ్జాండర్ స్వదేశానికి తిరిగి వెళ్ళడానికి ముందు పురుషోత్తముడు ఆయనకు ఉక్కుతో తయారైన ఖడ్గాన్ని కానుకగా అందజేశాడు. ఎందుకంటే ఆ కాలంలో ఉక్కు గురించి పాశ్చాత్య దేశాలకు తెలియదు. మన దేశంలో చాలా కాలం నుంచే గ్రామాలలో ఉక్కు తయారు చేసేవారని చెబుతారు!\n**భారతదేశానికి తొలి అచ్చుయంత్రం**\nభారతదేశంలో అచ్చయిన తొలిపుస్తకం 450 సం.లకు పూర్వం నవంబర్ 6వ తేదీ ఆవిష్కరించ బడింది. ఈ చారిత్రక సంఘటన ఆధారంగా 2006లో జరిగిన ‘ఫాంక్ఫర్ట్ వరల్డ్ బుక్ ఫెయిర్'లో ఇండియాను 'గెస్ట్ ఆఫ్ ఆనర్'గా సత్కరించారు. భారతదేశంలోని క్రిస్టియన్ మిషనరీలు ఇక్కడ మాట్లాడే పలుభాషలలో పవిత్ర బైబిల్ను తీసుకురావాలని ఆశించారు. 1952లో స్పెయిన్ నుంచి వచ్చిన ఫ్రాన్సిస్ జేవియర్ అనే ఒక మిషనరీ తమిళనాడులోని తరంగం బాడిలో బైబిల్ను బోధించేవాడు. ఆయన భారతదేశా నికి ఒక అచ్చుయంత్రాన్ని పంపమని స్పెయిన్ రాజును అభ్యర్థించాడు. అప్పటికే కొందరు జేస్యూట్ మిషనరీలు తీసుకువచ్చిన యంత్రాలు గోవాలో ఉన్నాయి. మన పశ్చిమతీరంలో మాట్లాడే కొంకణి భాషలో బైబిల్ 15 5 6వ సం.లో అచ్చయింది. ప్రపంచంలో అచ్చుయంత్రాన్ని ప్రవేశపెట్టిన రెండవ దేశం మనది.",
            "book_page_end": 25,
            "story_id": "2008_03_06",
            "raw_genre_backup": "చరిత్ర/సమాచారం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "నాకు నచ్చిన కథ-9",
            "book_page_start": 26,
            "pdf_page_start": 26,
            "pdf_page_end": 28,
            "author": "డా. హరీంద్రనాథ్ చటోపాధ్యాయ",
            "genre": "నీతి కథ/సామాజికం",
            "moral": "తల్లి ప్రేమను మించిన అందం ప్రపంచంలో లేదు. (తల్లి గొప్పదనం, ప్రేమ)",
            "keywords": [
                "తల్లిప్రేమ",
                "అందం",
                "పేదరైతు",
                "సీతాకోకచిలుకలు"
            ],
            "characters": [
                "రైతు (చామనఛాయ)",
                "పిల్లవాడు",
                "పిల్లవాడి తల్లి"
            ],
            "locations": [
                "పల్లెటూరు",
                "పొలాలు",
                "బాట"
            ],
            "content": "దాదాపు ఇరవైయేళ్ళ క్రితం ‘నాకు నచ్చిన కథ' శీర్షిక కోసం చందమామ కథను అడిగినప్పుడు, “నాకు చాలా ఇష్టమైన, పిల్లలతో పంచుకోవడానికి ఎంతో ముచ్చటపడే ఈ చిన్న కథను పంపుతున్నాను,” అని రాశారు డా. హరీంద్రనాథ్ చటోపాధ్యాయ. సుప్రసిద్ధ కవయిత్రి సరోజినీనాయుడు గారి సోదరుడైన హరీంద్రనాథ్ చటోపాధ్యాయ చక్కని నటుడు, చిత్రకారుడు, మంచి వక్త. బహుముఖ ప్రజ్ఞాశాలి అయిన హరీంద్రనాథ్ చటోపాధ్యాయను మామూలు డిగ్రీ లేకపోయినప్పటికీ కేంబ్రిడ్జ్ విశ్వవిద్యాలయం పిహెచ్ చేయడానికి అనుమతించింది. \"లైఫ్ అండ్మైసెల్ఫ్” తో సహా ఆయన ఎన్నో గ్రంథాలు రచించారు. 1973లో పద్మభూషణ్ పురస్కారంతో సత్కరించబడ్డారు.\n'నాకు నచ్చిన కథ' శీర్షికలో మరో ప్రముఖుడి సరికొత్త కథను అందించే ముందు ఈనాటి యువతరానికి ఆ సుప్రసిద్ధ రచయిత కలం నుంచి జాలువారిన కథను అందజేయడానికి సంతోషిస్తున్నాము. -సం.\n\n**ప్రపంచంలోకెల్లా చాలా అందమైన స్త్రీ!**\nసువిశాల వినీల ఆకాశం కింద ప్రశాంతమైన పల్లెటూరు. పల్లెటూరి చుట్టూ పరచుకున్న పచ్చటి వరి పొలాలు. అల్లనల్లన గాలులు వీస్తుంటే మురిసిపోయిన పరిపొలాలు తమ పచ్చదనం అందమా? ఆకాశం నీలి రంగు అందమా? అని పోల్చి చూసుకుంటున్నట్టు కనిపిస్తున్నాయి!\nప్రకృతి అందమైనదే. అయినా పొలాల్లో చెమటోడ్చి కాయకష్టం చేసే రైతులకు పంటలు పండించడంలో సాయపడకపోతే, అది అందం అనే మాట అర్థాన్ని కోల్పోయి ఉండేది. పంటలు పండడానికి ఒక్క వర్షం మాత్రమే ప్రధానమని అనుకోకండి పిల్లలూ. మన రైతులు శ్రమతో నదుటి నుంచీ, వీపులు, వక్షస్థలాలూ, కణతుల నుంచీ జార్చే చెమట ధారలను మరిచిపో కూడదు. వాళ్ళు పడే శ్రమకు తప్పక ఫలితం లభించాలి.\nసరే, దాన్ని గురించి తరవాత నింపాదిగా మాట్లాడుకుందాం. ఇప్పుడు ప్రతి చిన్నారీ చదివి ఆనందించి, ఎన్నటికీ మరిచి పోలేని చక్కటి కథ ఒకటి చెబుతాను.\nపొలంలో రైతులాగే ఆకాశంలో రోజంతా కష్టపడి పనిచేసిన సూర్యుడు అస్తమిస్తున్నాడు. రోజంతా ఆకాశంలో శ్రమపడి, అరుదైన నక్ష త్రాల పంటను పండించే ఒంటరి రైతు సూర్యుడు అని చెప్పవచ్చు! సూర్యుడు అస్తమిస్తూన్న సమయంలో పురుషులూ, స్త్రీలూ అయిన రైతులు మైత్రీసహకారంతో విత్తి, పెంచి, పండిం చిన పంటను, ధాన్యాలను తలల మీదికి ఎత్తు కుని పొలాలనుంచి ఇళ్ళకు తిరుగు ప్రయాణ మవుతున్నారు. వాళ్ళవెంట కొందరు చిన్న పిల్లలు కూడా ఉన్నారు. కొందరు పిల్లలు సంతోషంగా తల్లులకు హత్తుకుని ఉన్నారు. మరికొందరు తల్లుల వెంట నడుస్తున్నారు.\nఅయితే, ఒక పిల్లవాడు మాత్రం సీతాకోక చిలుకలను తరమడంలో నిమగ్నమైపోయాడు. వాటిని చూస్తే ఎవరికి మాత్రం సంతోషం కల గదు? కొన్ని సీతాకోక చిలుకలకు తెల్లటి చుక్క లతో పొడవాటి నల్లటి రెక్కలున్నాయి. మరి కొన్ని నారింజ తెలుపువి. ఇంకా కొన్నయితే తెల్లటి చుక్కలతో ఎర్రగా ఉన్నాయి. ఎంతటి అద్భుతమైన ప్రాణి సీతాకోకచిలుక! అది రెపరెపలాడే అందమైన పద్యం! ఎగిరే పువ్వు! అలాగే పువ్వును ఎగరలేని సీతాకోకచిలుక అని చెప్పవచ్చు!\nపొలాలకు కొన్ని మైళ్ళ దూరంలో ఉన్న తమ గుడిసెలకు రైతులు తిరిగివెళుతున్నారు. ఎంత దూరమైనా సరే పేదరైతులు నడిచే వెళ తారు. వాళ్ళ పాదాల స్పర్శ లేకుండా బాటలు సుఖంగా, సంతోషంగా ఉండలేవు!\nసీతాకోకచిలుకలను తరుముతూన్న పసి వాడు ఉన్నట్టుండి తన తల్లికి దూరమైపోయి నట్టు గ్రహించి ఉలిక్కిపడ్డాడు. “అమ్మా! అమ్మా!” అంటూ గట్టిగా పిలవసాగాడు. కాని అప్పటికే చాలా దూరం ముందుకు వెళ్ళి పోవ డంతో ఆమెకు కొడుకు పిలుపు వినిపించ లేదు. పైగా సూర్యుడు పూర్తిగా అస్తమించడంతో చీకటి అలముకోసాగింది.\nపిల్లవాడి, “అమ్మా, అమ్మా!” అనే అరుపు లతో గాలి ప్రతిధ్వనించసాగింది. బాట ఒంట రిగా ఉంటోంది. పొలాలు ఒంటరిగా ఉన్నాయి. పరిసరాలన్నీ ఒంటరిగానూ, నిశ్శబ్దంగానూ ఉన్నాయి:\nఅదృష్టవశాత్తు ఎదుటి వైపునుంచి చామన ఛాయతో దృఢకాయుడైన ఒక రైతు వచ్చాడు. \"ఎందుకు ఏడుస్తున్నావు, నాయనా!\" అని అడిగాడు ఆ రైతు. తప్పక సాయపడతాను అన్న ఆదరం ఆయన కంఠస్వరంలో వినిపిం చింది.\n“నాకు మా అమ్మ కావాలి!” అంటూ ఏడ్వ సాగాడు పిల్లవాడు.\n“మీ అమ్మ ఎలా ఉంటుంది?\" అని అడిగాడు రైతు.\n“చాలా అందంగా ఉంటుంది,” అన్నాడు పిల్లవాడు.\n“ఏడవొద్దు. మీ అమ్మను నేను తీసుకువస్తాను,\" అన్నాడు రైతు.\nఅంతలో ఒక అందమైన స్త్రీ అటువైపుగా వస్తూ కనిపించింది.\n“ఇదా మీ అమ్మ? చాలా అందంగా ఉంది,\" అన్నాడు రైతు.\n“కాదు, కాదు. మా అమ్మ ఈ ప్రపంచంలోకెల్లా చాలా అంద మైన స్త్రీ!” అన్నాడు పిల్లవాడు.\nఆ తరవాత మరొక స్త్రీ అటుకేసి వచ్చింది. “అదా మీ అమ్మ?” అని అడిగాడు రైతు.\n\"కాదు, కాదు. మా అమ్మ చాలా అందంగా ఉంటుంది. ప్రపంచంలో అందరికన్నా చాలా అందంగా ఉంటుంది,” అంటూ ఏడ్వసాగాడు పసివాడు.\nతరవాత ఒకరి వెనక ఒకరుగా చాలా అందమైన స్త్రీలు అటువైపు వచ్చారు. వాళ్ళందరినీ చూసినా వారిలో ఎవరూ తన తల్లి కాక పోయేసరికి పసివాడు పట్టరాని దుఃఖంతో ఏడ్వసాగాడు. ఇక తన తల్లిని చూడలేనేమో అన్న భయం వాడికి పట్టుకున్నది.\nఅయినా, పరిపూర్ణంగా విశ్వసిస్తే ప్రేమ ఫలిస్తుంది.\nకొద్ది దూరంలో తన తల్లి రావడం కనిపించగానే పట్టరాని ఆనందంతో అరుస్తూ వెళ్ళి, ఆమె కాళ్ళను చుట్టుకుని, “ఇదీ మా అమ్మ! మా అమ్మ వచ్చింది! ఆహా, వచ్చేసింది,” అన్నాడు పిల్లవాడు.\nచామనఛాయ రైతుకు నవ్వాగ లేదు. అతడి నవ్వు విని భూలో కంలో ఏం జరిగిందా అని ఆకాశంలోని దేవతలు విస్తుపోయారు.\nఆ పిల్లవాడి తల్లి అతి సామాన్యమైన పేద రైతుమహిళ. ఆమెకు ఒక కన్నుకూడా లేదు. ఆమె ముఖం ఎండకు కమిలి పోయి నల్లగా ఉంది.\n“ఇదా మీ అమ్మ? ఈమె ప్రపంచంలోకెల్లా చాలా అందమైన స్త్రీయా?” అంటూ దిక్కులు పిక్కటిల్లేలా నవ్వసాగాడు రైతు.\n“అవును. ఈమె ప్రపంచంలోకెల్లా చాలా అందమైన స్త్రీ-మా అమ్మ,” అన్నాడు పిల్లవాడు. వాడికంఠస్వరంలో పసిప్రాయపు వసంత పుష్పాలన్నీ ఇమిడి ఉన్నట్టు అనిపించింది!",
            "book_page_end": 28,
            "story_id": "2008_03_07",
            "raw_genre_backup": "నీతి కథ/సామాజికం",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "సమాచారం",
            "moral": "చందమామ బృందం",
            "keywords": [
                "తథాగత్ అవతార్ తుళసి",
                "డాక్టరేట్",
                "టేకు దుంగ",
                "ధ్వజస్తంభం"
            ],
            "characters": [
                "తథాగత్ అవతార్ తుళసి"
            ],
            "locations": [
                "బెంగుళూరు",
                "ఇండియన్ ఇన్స్టిట్యూట్ ఆఫ్ సైన్స్",
                "కేరళ (ఎట్టుమనూర్)"
            ],
            "content": "**20వ యేట డాక్టరేట్**\nతథాగత్ అవతార్ తుళసి అనే 20 ఏళ్ళ అసమాన ప్రతిభాశాలి అయిన యువకుడు బెంగుళూరు ఇండియన్ ఇన్స్టిట్యూట్ ఆఫ్ సైన్స్ నుంచి డాక్టరేట్ అందుకోనున్నాడు. ఆ విద్యాసంస్థ నుంచి పిహెచి అందుకుంటూన్న అతి పిన్న వయస్కుడు అతడే. అతడు పదేళ్ళలో బి.యస్సి డిగ్రీని, పన్నెండేళ్ళలో ఎం.ఎస్సి డిగ్రీని అందుకున్నాడు. అతణ్ణి మూడేళ్ళ ప్రాయంలో బడిలో చేర్పిస్తే వెళ్ళనని మొండికెత్తాడట. ఎందుకో తెలుసా? అప్పటికే అతనికి ఆ పాఠ్యాంశాలన్నీ పూర్తిగా వచ్చు! అతనికి అద్భుతమైన జ్ఞాపకశక్తి ఉన్నది. వేగంగా చదవగలడు. ఢిల్లీలో మొదట స్కూలుకు వెళ్ళినప్పుడు అతడి వయసు ఎనిమిదేళ్ళు. 6వ తరగతిలో చేర్చుకోబడ్డాడు. అదే సమయంలో 7 వ తరగతి నుంచి 10వ తరగతి పాఠ్యపుస్తకాలన్నిటినీ సునాయాసంగా చదివేశాడు. 1997 లో పదవ తరగతి పూర్తి చేసేప్పుడు అతడి వయసు 10 సంవత్సరాలు మాత్రమే.\n**టేకు దుంగతో ధ్వజస్తంభం**\nకేరళలోని ఎట్టుమనూర్ మహాదేవ ఆలయంలో నూతన ధ్వజస్తంభాన్ని ప్రతిష్ఠించనున్నారు. అందుకోసం ఒక టేకు చెట్టును పడగొట్టారు. అలా నరికి పడగొట్టినప్పుడు చెట్టు నేలకు తగలకుండా తగు జాగ్రత్తలు తీసుకున్నారు. అందుకు క్రేన్లను ఉపయోగించారు. 200 సం.ల నాటి ఆ చెట్టుకు మొదట ఆగమ శాస్త్రోక్తంగా పూజలు నిర్వహించారు. ఆ ధ్వజస్తంభాన్ని తయారుచేసే వడ్రంగుల పెద్ద ఈ పూజాతతంగాలను పూర్తి చేసి, కలశపూజ జరిపి, చెట్టును నరకడానికి వృక్షరాజు అనుమతి పొంది, చెట్టును నరికేవాడికి గొడ్డలిని అందించాడు. అతడు తూర్పుకు అభిముఖంగా ఉన్న వేళ్ళను మొదట నరికాడు. ఈ పని పూర్తికావడానికి సాయంకాలమయింది. ఆ తరవాత దుంగను ఊరే గింపుగా ఆలయ ప్రాంగణానికి తీసుకువెళ్ళారు.",
            "book_page_end": 29,
            "story_id": "2008_03_08",
            "raw_genre_backup": "సమాచారం",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "అర్ధరాత్రి",
            "book_page_start": 30,
            "pdf_page_start": 30,
            "pdf_page_end": 33,
            "author": "ఎన్. శివనాగేశ్వరరావు",
            "genre": "కల్పిత కథ/నీతి కథ",
            "moral": "కాలాన్ని వృథా చేయకుండా సద్వినియోగం చేసుకోవాలి. బద్ధకం, అనవసరమైన వాచాలత మానుకోవాలి. (కాలం దైవస్వరూపం).",
            "keywords": [
                "సింహాచలం",
                "బద్ధకం",
                "బైరాగి",
                "సూరీడుపల్లె",
                "కాలసద్వినియోగం"
            ],
            "characters": [
                "వెంకటాద్రి",
                "సింహాచలం",
                "మారన్న",
                "బైరాగి",
                "మర్రయ్య",
                "చింతయ్య"
            ],
            "locations": [
                "నారాయణపురం",
                "రాజవరం",
                "అడవి",
                "గుడిసె"
            ],
            "content": "నారాయణపురంలోని భూస్వామి వెంక టాద్రి కొడుకు సింహాచలం తెలివైనవాడే గాని పరమ బద్ధకస్తుడు. “కూర్చుని తింటే కొండ లయినా కరిగిపోతాయి. చెమటోడ్చి కష్టపడక పోయినా, దగ్గరుండి పనులు చేయించవచ్చు కదా,” అని తండ్రి ఎంత చెప్పినా సింహాచలం పొలంకేసి వెళ్ళేవాడు కాడు. బలవంతం మీద వెళ్ళినా పనులు చేసేవాళ్ళను అడ్డదిడ్డమైన ప్రశ్నలడిగి తికమక పెడుతూ పనులు చెడ గొట్టేవాడు. ఊళ్ళో కనిపించినవారినల్లా అర్థం పర్థం లేని ప్రశ్నలడిగి విసిగించేవాడు. అందు వల్ల సింహాచలాన్ని చూడగానే గ్రామ ప్రజలు పక్కకు తప్పుకోవడం మొదలుపెట్టారు.\nఒకసారి దూరంలోని రాజవరంలో జాతర జరుగుతూంటే చూద్దామని పాలేరు మార న్నను వెంటబెట్టుకుని వెళ్ళాడు సింహాచలం. వినోదాల్లో పడి సమయం మరిచిపోవడంతో అక్కడే చీకటిపడింది. ఇద్దరూ తిరుగు ప్రయా ణమై త్వరగా ఊరుచేరాలన్న తొందరలో దారి తప్పారు. వెనక్కు తిరగాలన్నా కటిక చీకటి. ఏంచేయాలో పాలుపోకచూస్తూంటే, దూరంగా మిణుకు మిణుకుమంటూ వెలుతురు కనిపించింది. అతి ప్రయాసతో వాళ్ళు ఆ వెలుతురును సమీపించారు. అక్కడ ఒక గుడిసెలో బైరాగి కనిపించాడు. ఆయన్ను చూడగానే సింహాచలం, \"జన సంచారం లేని ఈ అడవి ప్రాంతంలో ఒంటరిగా ఏం చేస్తు న్నావు? ఊరికి దూరంలో ఉన్నంత మాత్రాన బాధలు దూరమై పోతాయా? ఇక్కడ తిండికే కష్టం కదా? నువ్వు నిజంగానే బైరాగివా లేక సంసార బాధలు భరించలేక పారిపోయి వచ్చావా? కొంపదీసి నేరాలు చేసి పారిపోయి రాలేదు కదా!” అంటూ తన అలవాటు ప్రకారం అనేక ప్రశ్నలు అడిగాడు.\nబైరాగి చిన్నగానవ్వి, “బాగా అలిసిపోయి ఉన్నావు. ఇప్పుడు ఈ అరటిపండు తిని ప్రశాంతంగా నిద్రపో నాయనా. తెల్లవారాక నీ అనుమానాలన్నీ తీరుస్తాను,” అంటూ ఒక పండు ఇచ్చాడు.\nసింహాచలం దాన్ని తిని, గుడిసెలో పడుకు న్నాడు. పాలేరు అతడికి కొంచెం పెడగా పడుకుని నిద్రపోయాడు.\nఅంతలో సింహాచలానికి పొడవాటి చెట్లు బోలెడు కనిపించాయి. అంతే కాదు. అక్కడ పట్టపగలులా వెలుతురు ఉంది. సింహా చలం వడివడిగా వెళ్ళి ఆ ప్రాంతం చేరాడు. అతణ్ణి చూడగానే కొందరు పొడవాటి మను షులు చెట్లపై నుంచి కిందికి గబగబా దిగి వచ్చి అతని చుట్టూమూగారు. వారిలో ఒకడు సింహాచలానికి నమస్కరించి, \"అయ్యా, నా పేరు మర్రయ్య. ఎంతో కాలానికి మా ఊరు వచ్చిన అతిథి మీరు. సూరీడు పల్లె తరఫున స్వాగతం పలుకుతున్నాం. మా ఆతిథ్యం స్వీకరించండి,\" అన్నాడు.\n“మీరు చెట్లపైనుంచి దిగారు కదా. మరి మీ ఇళ్ళెక్కడ?\" అని అడిగాడు సింహాచలం.\n“మా ఊళ్ళో ఇళ్ళు చెట్ల మీదఉంటాయి,” అని పైకి చూపించాడు మర్రయ్య.\nతలెత్తి చూసిన సింహాచలానికి పొడవైన చెట్ల మీద అందమైన పెంకుటిళ్ళు కనిపిం చాయి. వాటిని చూసి ఆశ్చర్యపోయిన సింహా చలం, “నాకు తెలిసి ఇది అర్ధరాత్రి. మరి మీ ఊళ్ళో పట్టపగలుగా ఉంది. ఏమిటీ విడ్డూరం?” అని అడిగాడు.\nఅందుకు వేపయ్య అనే పొడగరి, “మాది సూరీడు పల్లె. ఇక్కడ సూర్య అస్తమయం అంటూ ఉండదు. మా పల్లెకు వచ్చిన వారికి చక్కని ఆతిథ్యం ఇవ్వాలనీ, ఎప్పుడో పెద్దలు ఏర్పరచుకున్న కొన్ని నియమాలను విధిగా పాటించాలనీ, లేకుంటే సూర్యుడు మాయమై మాది శాశ్వతంగా చీకటిపల్లెగా మారి పోతుం దనీ మా పూర్వీకులు చెప్పారు. అందుకే అతిథుల కోసం ప్రత్యేకంగా అందమైన చక్కని అతిథిగృహం కూడా నిర్మించాం, - అన్నాడు.\n“ఆ అతిథిగృహమైనా నేల మీద ఉందా? అదీ చెట్టుపైనేనా?\" అని అడిగాడు సింహా చలం.\n“దాన్ని మిగతా వాటికన్నా మరీ ఎత్తున కట్టాం,\" అని మద్దయ్య అనేవాడు సింహా చలానికి సరివి చెట్టుపైనున్న అతిథిగృహం చూపించాడు.\n“నాకు చెట్టెక్కడం రాదు,\" అన్నాడు సింహాచలం.\n“ఆ సంగతి మేము చూసుకుంటాం,\" అంటూ వాళ్ళు సింహాచలం కాళ్ళకు చక్రాలు కట్టారు. అంతే. సింహాచలం గిరగిరా తిరుగుతూ చెట్టుపైనున్న అతిథిగృహం చేరాడు. అతడి వెనకనే తక్కిన వారందరూ అక్కడికి చేరి, అతిథిగృహులో వెదురుబొంగు లతో తయారు చేసిన అందమైన సింహాసనం మీద సింహాచలాన్ని కూర్చోబెట్టారు.\nఅక్కడున్న రాళ్ళ పొయ్యి చుట్టూ ఒక నల్ల పిల్లి అటూ ఇటూ తిరుగుతూ కనిపించింది. ఆ పిల్లివంక వింతగా చూస్తూన్న సింహా చలంతో, “బద్ధకస్తులను నల్లపిల్లులుగా మార్చి, మా అందరికీ వంటలు చేయి స్తూంటాం,” అన్న గంధమయ్య అనే మనిషి మాట విని అతడు ఉలిక్కిపడ్డాడు.\nఅంతలో కింద కోలాహలం వినిపించి సింహాచలం తొంగి చూశాడు. అక్కడ చాలా మంది నృత్యాలు చేస్తున్నారు.\n“చాలా కాలానికి అతిథిగా నువ్వొచ్చావు గనక, మా వాళ్ళు ఆనందంతో పండుగ చేసు కుంటున్నారు,” అన్నాడు మర్రయ్య.\nకింద ఉన్నవాళ్ళు సింహాచలాన్ని కిందికి రమ్మని ఉత్సాహంతో చేతులు ఊపారు. సింహాచలం మళ్ళీ కాళ్ళకు చక్రాలు కట్టు కుని కిందికి దిగాడు. అక్కడున్నవాళ్ళు వెదురు పాత్రలలో ఉన్న రసం తాగుతూ, ఒక పాత్ర సింహాచలానికి అందించారు. ఆ రసం రుచి చూసిన సింహాచలం, “చాలా బావుంది. ఏం పానీయం ఇది? అవునూ, ఈ పానీ యాన్ని పాత్రలలో నింపుతూన్న ఆ ఇద్దరూ మౌనంగా విచారంతో ఉన్నారెందుకు?” అని అడిగాడు వాళ్ళను చూపుతూ.\n“ఆ ఇద్దరు మౌనస్వాములే ఐదు రకాల మధుర ఫలరసాలతో కొండతేనె కలిపి ఈ అద్భుత పానీయం తయారు చేశారు. అర్థం పర్థం లేని ప్రశ్నలతో మమ్మల్ని విసిగించే వారిద్దరి నాలుకలూ కత్తిరించి మరిక ప్రశ్నలు వేయకుండా పానీయం తయారుచేసే పని అప్పగించాం. అలాంటి వారికి మేము విధించే శిక్షఇదే!” అన్నాడు చింతయ్య అనే పొడగరి.\nసింహాచలం భయకంపితుడయ్యాడు. అంతలో నిప్పులవాన ఆరంభం కావడంతో అందరూ పట్టరాని ఆనందంతో నాట్యం చేయసాగారు.\n“నువ్వు రావడం వల్లనే ఈ నిప్పులవాన కురుస్తోంది. మేము నీకెంతో రుణపడి ఉన్నాం. ఏం కావాలో కోరుకో. తప్పక తీరుస్తాం,\" అన్నాడు మర్రయ్య.\n“నన్ను వెంటనే మా ఊరు చేర్చండి. అది చాలు. లేకుంటే ఏదో ఒక చెట్టుకు ఉరిపోసు కుంటాను,” అన్నాడు సింహాచలం.\n“అంతపని చెయ్యకు. నువ్వు కోరినట్టే మీ ఊరు పంపుతాం,” అంటూ నలుగురు పొడగరులు సింహాచలాన్ని ఎత్తిపట్టుకుని గిరగిరా తిప్పి విసిరివేశారు.\nసింహాచలం గాలిలో పల్టీలు కొడుతూ, \"కాపాడండి, కాపాడండి,” అని బిగ్గరగా అరవసాగాడు.\nపక్కనే పడుకున్న పాలేరు మారన్న సింహా చలాన్ని తట్టి లేపుతూ, “ఏమిటి బాబూ, ఏదైనా కలగన్నావా?” అని అడిగాడు.\nకళ్ళు తెరిచిన సింహాచలం, \"అవును, కలే!\" అన్నాడు గాఢంగా నిట్టూరుస్తూ.\nఆ తరవాత అతనికి నిద్రపట్టలేదు. గుడిసె నుంచి వెలుపలికి వచ్చాడు. వణికించే చలిలో శరీరం మీద ఎలాంటి ఆచ్ఛాదనా లేకుండా ఒంటి కాలిపై నిలబడి ధ్యానం చేస్తున్న బైరాగిని చూసి, విస్తుపోయాడు. తెల్లవారు తూండగా కళ్ళు తెరిచిన బైరాగి కాళ్ళపై బడి మొక్కాడు సింహాచలం.\nబైరాగి అతణ్ణి మందహాసంతో లేవనె త్తూతూ, “నీ సందేహాలకు సమాధానాలు లభించాయా నాయనా?” అని అడిగాడు.\nసింహాచలం అవునన్నట్టు తలూపాడు.\n“కాలం దైవస్వరూపం. బద్ధకం పరమ నీచ స్వభావం. అనవసరమైన వాచాలతతో కాలాన్ని వృథా చేయకుండా సద్వినియోగం చేసుకో,” అని దీవించాడు బైరాగి.\nపాలేరుతో కలిసి ఇంటికి తిరిగి వచ్చిన సింహాచలం, ఆరోజు నుంచి కనిపించినవారిని అడ్డమైన ప్రశ్నలతో వేధించడం మానేశాడు. బద్ధకం వదిలి కష్టపడి పని చేస్తూ, తండ్రి చెప్పినట్టు నడుచుకుంటూ అందరిచేతా ప్రయోజకుడనిపించుకున్నాడు.",
            "book_page_end": 33,
            "story_id": "2008_03_09",
            "raw_genre_backup": "కల్పిత కథ/నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మార్క్ ట్వైన్ దిద్దుబాటు చర్య",
            "book_page_start": 34,
            "pdf_page_start": 34,
            "pdf_page_end": 35,
            "author": "చందమామ బృందం",
            "genre": "జీవిత చరిత్ర/హాస్యం",
            "moral": "చందమామ బృందం",
            "keywords": [
                "మార్క్ ట్వైన్",
                "దిద్దుబాటు చర్య",
                "గ్రంథాలయం",
                "నెక్టై"
            ],
            "characters": [
                "మార్క్ ట్వైన్",
                "ధనవంతుడు",
                "మార్క్ ట్వైన్ భార్య",
                "మిస్సర్స్ హారియట్ బీచర్ స్టోవ్"
            ],
            "locations": [
                "అమెరికా"
            ],
            "content": "మార్క్ ట్వైన్ పేరుతో ప్రసిద్ధుడైన రచయిత అసలు పేరు శామ్యుయల్ లాంగోర్న్ క్లెమెన్స్ (1835 – 1910). ది అడ్వంచర్స్ ఆఫ్ టామ్సయెర్, ది అడ్వంచర్స్ ఆఫ్ హాకిల్ బెర్రిఫిన్ లాంటి సుప్రసిద్ధ గ్రంథాలను రచించిన ఈ అమెరికన్ రచయిత చతురోక్తులకు, చర్య లకు పేరొందినవాడు.\nరచయితగా తన ప్రాంతంలో కూడా నలుగు రికి తెలియని తొలి రోజుల్లో ఆయన ఇంటి పక్కనే ఒక గొప్ప ధనవంతుడు ఉండేవాడు. ఆయన దగ్గర మంచి గ్రంథాలయం ఉండేది. గ్రంథాలయం నుంచి చదివి ఇవ్వడానికి అరు వుగా ఇవ్వమని ఒకటి రెండు పుస్తకాలను మార్క్ ట్వైన్ ఆయన్ను అడిగాడు. అందు కాయన, “నీకు నచ్చిన పుస్తకాన్ని నీకు కావలసి నప్పుడు అరువివ్వడానికి నాకెలాంటి అభ్యంతరం లేదు. అయితే, దాన్ని నువ్వు ఇక్కడే కూర్చుని చదువుకోవాలి. పుస్తకాలను వెలుపలికి తీసుకు వెళ్ళడం నాకు ఇష్టం ఉండదు. ఈ నియమాన్ని నేను కఠినంగా అనుసరిస్తాను,” అన్నాడు.\nఆ నిబంధన మార్క్ ట్వైన్కు నచ్చలేదు. కృతజ్ఞత తెలియజేసి అక్కడి నుంచి వెనుదిరిగి వచ్చేశాడు.\nకొన్ని నెలలు గడిచాక ఒకనాడు పక్కింటి ధనికుడు మార్క్ ట్వైన్ వద్దకు వచ్చి, “మా లాన్-మోవర్ పని చేయడం లేదు. మీ లాన్- మోవర్ను అరువిస్తావా?” అని అడిగాడు.\n“మీకు కావలసినప్పుడు దాన్ని తీసుకెళ్ళ వచ్చు. నాకు ఎలాంటి అభ్యంతరమూ లేదు. అయితే, దాన్ని మీరు నా లాన్స్లోనే ఉపయో గించాలి. దాన్ని వెలుపలికి తీసుకెళ్ళడం నాకు ఇష్టం ఉండదు. ఈ నియమాన్ని కఠినంగా అనుసరిస్తున్నాను,” అన్నాడు మార్క్ ట్వైన్.\nచాలా మంది మార్క్ ట్వైన్కు ఈ ఉదంతాన్ని ఆపాదిస్తూ ఉంటారు. కానీ, ఇది నిజమా, కాదా అన్నది తెలియదు. అయితే, ఇప్పుడు చెప్పబోయే సంఘటన మాత్రం యదార్థమైనది. ఆ గొప్ప రచయిత కాస్త విపరీత మనస్తత్వం కలవాడని కూడా ఈ ఉదంతం తెలియజేస్తుంది. 'అంకుల్ టామ్స్ క్యాబిన్' రచించిన సుప్రసిద్ధ రచయిత్రి మిస్సర్స్ హారియట్ బీచర్ స్టోవు చూడ్డానికి ఆయన ఒకసారి వెళ్ళాడు. ఇంటికి తిరిగి వచ్చాక ఆయన్ను పరిశీలనగా చూసిన ఆయన భార్య మనస్తాపంతో ముభావంగా ఉండడం గమనించి, \"ఏమిటి సంగతి?” అని అడిగాడు మార్క్ ట్వైన్.\n“అంత అమర్యాదకరంగా దుస్తులు ధరించి వెళతారా?\" అని అడిగింది భార్య.\nమార్క్ ట్వైన్ అద్దం ఎదుట నిలబడి, తన దుస్తులను పరిశీలనగా చూసుకున్నాడు. అయితే, తన దుస్తులలో ఏం లోపం ఉందో, అమర్యాద కరమైనదేదో ఆయనకు ఏమాత్రం అర్థంకా లేదు. తన దుస్తుల్లో వాటిల్లిన లోపం ఏమిటో కాస్త దాపరికం లేకుండా చెప్పమని భార్యను చూపులతోనే అడిగాడు.\n“నెక్స్టె లేకుండా ఆ విదుషీమణిని చూడ డానికి వెళ్ళవచ్చా? మిమ్మల్ని గురించి ఆమె ఏమనుకుంటుంది?” అన్నది భార్య.\nమార్క్ ట్వైన్ ఆ తరవాత మాట్లాడలేదుగాని, దేన్నో ప్యాక్ చెయ్యడంలో నిమగ్నుడైపోయాడు. ఆ తరవాత మనిషి కోసం ఎదురు చూడసాగాడు. ఆ తరవాతే, భార్యకు ఆయన చేసిన పనేమిటో తెలియవచ్చింది. ఆయన తన నెక్టని ఒక కవర్లో పెట్టి ఈ సందేశంతో మిస్సర్స్ స్టోవ్కు పంపాడు: “నెకై లేకుండా నేను మిమ్మల్ని కలుసుకోవడం నా భార్యకు మనస్తాపం కలి గించింది. ఆ అమూల్యమైన వస్తువు ఇందులో ఉన్నది. నేను మీతో అరగంటసేపు ఉన్నానను కుంటాను. అంతసేపు దీనిని మీరు చూసి దయచేసి నాకు వెనక్కు తిప్పి పంపండి. ఎందు కంటే నాకున్నది ఇదొక్కటే. అంతవరకు దీనిని తీసుకువచ్చిన మనిషి అక్కడే ఉంటాడు. నన్ను మర్యాదస్థుణ్ణి చేయడంలో మీరు అందిస్తూన్న సహకారానికి కృతజ్ఞతలు.” -(డి.వి.జి.)",
            "book_page_end": 35,
            "story_id": "2008_03_10",
            "raw_genre_backup": "జీవిత చరిత్ర/హాస్యం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "తప్పించుకున్న వృషభరాజు!",
            "book_page_start": 36,
            "pdf_page_start": 36,
            "pdf_page_end": 39,
            "author": "చందమామ బృందం",
            "genre": "చరిత్ర/సాహసం",
            "moral": "సంక్షోభ సమయంలో అద్భుతమైన తెలివితేటలు, వ్యూహాలు విజయాన్ని సాధిస్తాయి. విశ్వాసపాత్రులైన మిత్రులు అండగా ఉంటారు.",
            "keywords": [
                "చంద్రధ్వజరాజు",
                "షాంధారాజు",
                "బ్రిటిష్",
                "పట్టాజోషి",
                "బందీవిముక్తి"
            ],
            "characters": [
                "చంద్రధ్వజుడు",
                "పట్టాజోషి",
                "మేజర్ ఫోర్బ్స్",
                "కల్నల్ హార్ కోర్ట్",
                "పూరీ మహారాజు"
            ],
            "locations": [
                "కళింగరాజ్యం (ఒరిస్సా)",
                "పారాదీప్ (ద్వీపం)",
                "పూరీ నగరం",
                "కటక్ కోట",
                "మహానది"
            ],
            "content": "చాలా కాలం క్రితం ఒక వర్తకపు ఓడ సరుకు లతో స్వదేశానికి తిరిగి వెళుతున్నది. మితంగా వీచే సముద్రపుగాలులతో వాతావరణం ఎంతో ప్రశాంతంగా ఉన్నది. హఠాత్తుగా వందలాది చిన్న పడవలు ఓడను చుట్టుముట్టాయి. నావి కులు విస్మయం చెందారు. వాళ్ళు ఏం జరుగు తున్నదీ గ్రహించేలోపలే పడవలలోని వాళ్ళు బిలబిలా ఓడలోకి ఎక్కివచ్చి అందిన వాటిని అందినట్టు దోచుకుని పడవలలోకి దూకి రెప్ప పాటులో కనుమరుగై పోయారు. “ఏం జరి గింది!” అంటూ దిక్కు తోచక చూస్తూ వ్యాపా రు లు విస్తుపోయారు!\nప్రాచీన కాలంలో కళింగరాజ్యంగా ప్రసిద్ధి గాంచిన ఈనాటి ఒరిస్సా ప్రాంతంలో బ్రిటిష్ వాళ్ళు 17వ శతాబ్దంలో వ్యాపార కేంద్రాన్ని నెలకొల్పారు. అయితే, తీరప్రాంతంలోని ఒక చిన్న రాజ్యాన్ని పాలించే రాజుకు పరాయి వ్యాపారులు వచ్చి తమ రాజ్యంలోని విలువైన వస్తు వులను, నిధులను పట్టుకు పోవడం ఏమాత్రం నచ్చలేదు. ఒక మారు కాదు; రెండు మార్లు కాదు; అనేక పర్యాయాలు బ్రిటిష్ ఈస్ట్ ఇండియా కంపెనీ వర్తక ఓడలను ఆయన అనుచరులు పడవల్లో వచ్చి దోచుకువెళ్ళారు.\nఇది ఇంగ్లీషు వర్తకులకు కంటక ప్రాయ మయింది. సంపన్నమైన భారతదేశంలోని ఈ భూభాగంలో వర్తక వ్యాపారాలు నెలకొల్పాలన్న తమ ప్రయత్నాలకు తరచూ అవరోధాలు ఏర్పడడం భరించలేకపోయారు. ఈ అవరోధా లను అధిగమించాలంటే వాటిని కల్పిస్తూన్న ఆ పాలకుణ్ణి ఎలాగైనా పట్టుకోవాలని నిర్ణయిం చారు. అయితే ఆ పాలకుడు ఎవరు? ఎక్కడ ఉంటాడు? ఎవరికీ ఇదమిత్థంగా తెలియదు!\nసముద్ర తీరంలో రకరకాల జంతువులతో నిండిన దట్టమైన అడవులతో పరివేష్ఠించబడిన అందమైన పారాదీప్ అనే చిన్న ద్వీపం ఉండేది. కుజాంగ్ అనే చిన్న రాజ్యానికి రాజధాని అది. ఒక వైపున బంగాళాఖాతం, మిగిలినవైపుల మహానది, దాని ఉపనది దానికి హద్దులుగా ఉండేవి. ప్రకృతి సౌందర్యం నిండిన ఈ ప్రశాంత ప్రదేశంలో చంద్రధ్వజ రాజుగారి భవనం ఉండేది. ఆ రాజే సాహసవంతులైన పడవవీరులకు యుద్ధ విద్యలలో శిక్షణనిచ్చే వాడు. వాళ్ళే ఆ ద్వీపం సమీ పంలో వెళ్ళే బ్రిటిష్ వర్తక ఓడలను దోచుకుని నానా బీభత్సం సృష్టించేవారు.\nచంద్రధ్వజుడికి షాంధారాజా (వృషభరాజు) అనే మరో వింత బిరుదనామం కూడా ఉండేది. ఆయనకా బిరుదు రావడానికి ఒక ఉదంతాన్ని చెబుతారు. ఒకప్పుడు కుజాంగ్ రాజు పవిత్ర పూరీ నగరానికి వెళ్ళాడట. నగర వీధిలో నడిచి వెళుతూం డగా, ఆయన ధరించిన రంగుల దుస్తులను చూసి ఒక ఆబోతు ఆయన మీదికి ఉరక బోయింది. రాజు చుట్టూవున్న పరివారంలోని ప్రముఖులూ, భటులూ బెదిరిపోయి పక్కకు పారిపోయారట. అయితే, వారిలో రాజవంశా నికి చెందిన ఒక యువకుడు మాత్రం రాజును తన తండ్రిలా భావించి-ఉరుకుతూన్న ఆబోతు ఖడ్గంలాంటి కొమ్ములను ఒడిసి పట్టుకుని, దానితో భీకరంగా పోరాడి దాపులనున్న పల్లం లోకి దాన్ని తోశాడట.\nశివుడి బసవన్న కావడంతో ఆ ఆబోతును చూసి ప్రతి ఒక్కరూ జడుసుకునే వారు. చేతులెత్తి మొక్కేవారు.\nరాజుగారికి ఆతిథ్యం ఇచ్చిన పూరీ మహా రాజా తన భవన ఉపరితలం నుంచి ఈ సంచల నాత్మకమైన సంఘటనను కళ్ళారా చూశాడు. అద్భుతమైన బలపరాక్రమాలు కనబరచిన ఆ యువకుణ్ణి షాంధా (ఆబోతు కన్నా బలవం తుడు) బిరుదంతో సత్కరించాడు.\nకుజాంగ్ రాజుకు సంతానం లేదు. ఆపద సమయంలో తన ప్రాణాలు కాపాడిన సాహస యువకుణ్ణి పుత్రుడిగా స్వీకరించి, సింహాస నానికి వారసుణ్ణి చేశాడు. ఆ యువకుడితోనే వృషభరాజుల వంశం ప్రారంభమయింది.\nవృషభవంశానికి చెందిన చంద్రధ్వజుణ్ణి ఎవరూ అణచలేకపోయారు గనక, ఆయ నకు 'అడవి ఆబోతు' అనే బిరుదు ఉండేది. పట్టు బడని చంద్రధ్వజుడి ఆచూకీ తెలుసు కోవడానికి బ్రిటిష్ వాళ్ళు గూఢచారులను నియమించారు. చంద్రధ్వజుడికి అద్భుతమైన భుజబలంతో పాటు, అపారమైన ఆధ్యాత్మిక చింతన, ధ్యానం పట్ల ఆసక్తి ఉండేవి. సూర్యో దయానికి ముందూ, అస్తమయానంతరం ఎక్కడ ఉన్నప్పటికీ ధ్యానంలో కూర్చునేవాడు.\nఅరణ్య మధ్యంలో అతడున్న చోటు విశ్వాస పాత్రులైన అతి సన్నిహితులకు మాత్రమే తెలుసు. ఒకనాటి వేకువజామున ఆయన ధ్యాననిమగ్నుడై వున్నప్పుడు గుట్టు చప్పుడు కాకుండా వచ్చిన బ్రిటిష్ సైనికులు ఆయన్ను పట్టుకుని బందీచేశారు. ఆయన ఉన్న రహస్య ప్రదేశం శత్రువులకు ఎలా తెలిసింది? వాళ్ళు చూపిన ధనాశవలలో పడ్డ రాజుకు సన్నిహితు డైన ఒక నమ్మకద్రోహి కుట్ర ఫలితమే అది!\nసాహసవీరుడైన ఈ కుజాంగ్ రాజును గురించి \"ఎ స్కెచ్ ఆఫ్ హిస్టరీ ఆఫ్ ఒరిస్సా” అనే గ్రంథంలో బ్రిటిష్ చరిత్రకారుడు జి. టాయిన్బో ఇలా రాశాడు: \"ఈ పరగణాలోని మూడు ప్రధాన పట్టణాలు తమ హస్తగతం కాగానే, మొదటి పథకం ప్రకారం కొంత సైన్యం మేజర్ ఫోర్బ్స్ నాయకత్వంలో బార్ముల్ కనుమకు పంపబడింది. కల్నల్ హార్ కోర్ట్ నాయకత్వంలో మరికొంత సైన్యం కుజాంగ్ మీద దాడికి బయలుదేరింది. ఆ ప్రాంతంరాజు బ్రిటిష్ అధికారానికి వ్యతిరేకంగా-తమను రక్షించుకోవడానికి దానిని దెబ్బతీయడానికి ఖుర్దా, కనికా రాజులతో లేఖలద్వారా చర్చలు జరుపుతున్నట్టు కనుగొనబడింది.\n“కుజాంగ్ రాజు పారిపోయాడు... త్వర లోనే ఆయన్ను పట్టుకుని కటక్ కోటలో బంధించారు. అతని కోట ధ్వంసం చేయ బడింది. అక్కడొక ఫిరంగి కనిపించడంతో, దాన్ని కటక్కు తరలించారు. అందులో ఈస్టిం డియా కంపెనీ ముద్రలు గల రెండు కొత్త ఇత్తడి తుపాకులు కనిపించాయి. అవి రాజాకు ఎలా లభించాయో తెలియలేదు. బహుశా ఏదైనా ఓడ మునిగిపోయినప్పుడో లేదా సముద్రపు దొంగల ద్వారానో అవి లభించి ఉండ వచ్చ... \"\nరాజును మహానది తీరంలోని చారిత్రాత్మక మైన కటక్ లోని బరాబతి కోటలో బంధిం చారు. ఆ తొమ్మిది అంతస్థుల భవనం 14 వ శతాబ్దంలో నిర్మించబడింది. దానికి బ్రహ్మాండ మైన ముఖద్వారం, చుట్టూ ఇరవై గజాల అగడ్త ఉన్నాయి. అందులో చాలా వరకు నాశ పరచిన ఈస్టిండియా కంపెనీ, దానిని ఆ ప్రాంతా నికి రాజధానిగా చేసుకున్నది.\nశత్రువుల నుంచి తప్పించుకోవడం అసాధ్యం అని తెలిసినప్పటికీ బందీ అయిన చంద్ర ధ్వజరాజు చాలా ప్రశాంతంగా కనిపించాడు. యువకుడైన ఆ రాజు ఉత్సాహం, స్నేహ స్వభావం బ్రిటిష్ అధికారుల హృదయాలను దోచుకున్నాయి. మన దేశానికి చెందిన మల్ల యుద్ధం, ఇతర యుద్ధ కళలను ఆయన్నుంచి వాళ్ళు నేర్చుకోసాగారు. క్రమక్రమంగా ఆయన్ను ఒక శత్రువుగా కాకుండా తమ శిబిరంలోని ఒక గౌరవనీయుడైన మిత్రుడిగా భావించ సాగారు. అయినా, సదా సర్వవేళలా ఆయన మీద నిఘా ఉంచడం మాత్రం మానలేదు. అలాగే ఒక సంవత్సరం గడిచిపోయింది. బ్రిటిష్ ఓడల మీద దాడి కూడా తగ్గిపోయింది.\nఒకనాటి సాయంకాలం బ్రిటిష్ అధికారులు ఒక అద్భుత దృశ్యం చూశారు. నెమలి ఆకారం లోని ఒక పెద్ద పడవ మెల్లగా నదీ తీరం కేసి రాసాగింది. రంగు రంగుల ఆ పడవ హంసలా తేలుతూ వచ్చింది. సాయం సంధ్య వెలుగులో అది అత్యంత మనోహరంగా కనిపించింది. బ్రిటిష్ అధికా రులు తమ కళ్ళను తామే నమ్మలేక, కళ్ళు నులుముకుని మరీ చూశారు. ఇరవై నాలుగు మంది పడవ నడిపేవాళ్ళ మధ్య హుందాగా ఒక పెద్దమనిషి కనిపించాడు.\n“ఈ పడవ నీదేనా?” అని ఆయన్ను అడిగారు అధికారులు.\n“కాదు. ఈ అందాల పడవ ఒక రాజ కుటుంబానికి చెందినది. దురదృష్టవశాత్తు ఆ కుటుంబం ప్రస్తుతం ఆర్థిక సమస్యలలో చిక్కుకున్నది. దీన్ని అమ్మి పెట్టమని నాకు అప్పగించారు,” అన్నాడా పెద్దమనిషి ఎంతో గంభీరంగా.\n“ధర ఎంతేమిటి?” అని అడిగారు అధికా రులు ఆత్రుతగా.\nపెద్దమనిషి చెప్పిన ధర విని వాళ్ళు నోళ్ళు వెళ్ళబెట్టారు.\nవాళ్ళ ఆశ్చర్యాన్ని గమనించిన పెద్దమనిషి, \"మిత్రులారా! ఇలాంటి పడవలను రాజులు, రాణులు మాత్రమే ఉపయోగిస్తారు. అలాంటి వ్యక్తి మీ ఎరుకలో ఎవరైనా ఉంటే తీసుకు వచ్చి చూపించండి. ఆయన చెప్పే ధర పుచ్చు కుంటాను,” అన్నాడు.\nఆ ప్రతిపాదన అధికారులకు సవ్యంగానే కనిపించింది. అయినా అలాంటి వ్యక్తిని ఎక్కడి నుంచి తీసుకు రావడం? ఉన్నట్టుండి వారికి బందీగా ఉన్న చంద్రధ్వజుడు గుర్తురావడంతో, క్షణాల్లో ఆయన్ను తీసుకు వచ్చి విషయం చెప్పారు.\nరాజు నదీ తీరం నుంచి పడవనూ, నమస్క రించిన పెద్దమనిషినీ ఒక సారి తేరిపార చూశాడు. ఆయన పెదవులపై కదిలిన చిరునవ్వును ఆ పెద్దమనిషి మాత్రమే గమనించాడు.\nరాజు ఆ పడవను పరిశీలిస్తూ పెద్దమనిషిని ఏవేవో ప్రశ్నలడుగుతూ ఆయన్ను సమీపిం చాడు. రాజు ఆమోదకరమైన ధరను నిర్ణయించ గలడని బ్రిటిష్ అధికారులు సంబరపడ్డారు.\nఅప్పటికే సూర్యుడు అస్తమించాడు. బేర మాడుతూ రాజు, పడవలోపలి భాగాలను పరిశీలించే వాడిలా అందులోకి అడుగు పెట్టాడు. రెప్పపాటులో ఇరవై నాలుగు మంది పడవ నడిపే వాళ్ళు తెడ్లను అందుకుని కార్యాచరణకు దిగారు. ఏం జరుగుతున్నదో అధికారులు గ్రహించేలోగా మెరుపు వేగంతో రాజుతో సహా కలల పడవ నది మలుపు తిరిగి కనుమరుగై పోయింది!\nపడవలో వచ్చిన పెద్దమనిషి వేరెవరో కాదు; బందీ అయిన రాజుకు విశ్వాసపాత్రుడైన మంత్రి పట్టాజోషి! తమ రాజు చెరనుంచి తప్పిం చుకోవడానికి అద్భుత వ్యూహాన్ని తెలివిగా రూపొందించి విజయవంతంగా నెరవేర్చాడు. -(సమాప్తం)",
            "book_page_end": 39,
            "story_id": "2008_03_11",
            "raw_genre_backup": "చరిత్ర/సాహసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 11,
        "author_counts": {
            "విశ్వం": 1,
            "ఎన్.వి.ఆర్. సత్యనారాయణమూర్తి": 1,
            "వసుంధర": 1,
            "చందమామ బృందం": 5,
            "గుండ్రాతి సుబ్రహ్మణ్యంగౌడు": 1,
            "డా. హరీంద్రనాథ్ చటోపాధ్యాయ": 1,
            "ఎన్. శివనాగేశ్వరరావు": 1
        },
        "genre_counts": {
            "వ్యాసం/సామాజికం": 1,
            "సాహస కథ": 1,
            "నీతి కథ": 1,
            "ధారావాహిక/సాహసం": 1,
            "బేతాళ కథ": 1,
            "చరిత్ర/సమాచారం": 1,
            "నీతి కథ/సామాజికం": 1,
            "సమాచారం": 1,
            "కల్పిత కథ/నీతి కథ": 1,
            "జీవిత చరిత్ర/హాస్యం": 1,
            "చరిత్ర/సాహసం": 1
        }
    }
}