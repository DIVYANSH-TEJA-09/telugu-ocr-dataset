{
    "book_id": "చందమామ_2005_06",
    "stories": [
        {
            "title": "స్నేహ హస్తం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "దేశాల మధ్య శాంతి, ఐకమత్యం ఉన్నప్పుడే ప్రగతి సాధ్యమవుతుంది. విచ్ఛిన్నకర శక్తుల పట్ల యువతరం అప్రమత్తంగా ఉండాలి.",
            "keywords": [
                "శాంతి",
                "మైత్రీ సంబంధాలు",
                "ప్రగతి",
                "పాకిస్తాన్",
                "చైనా"
            ],
            "characters": [],
            "locations": [
                "భారతదేశం",
                "పాకిస్తాన్",
                "చైనా"
            ],
            "content": "సుఖసంతోషాలకు ఆధారం శాంతి. ఘర్షణలు లేని ప్రశాంత వాతావరణం ప్రగతికి తొలిమెట్టు.\nదేశాభ్యున్నతికి ఆంతరంగిక శాంతి భద్రతలు, ఇరుగు పొరుగు దేశాలతో మైత్రీ సంబంధాలు\nచాలా అవసరం.\n\nఎప్పుడూ శాంతిని కాంక్షిస్తూ, ఇరుగు పొరుగులతో స్నేహబంధాన్ని కోరుకుంటూన్న దేశం\nమనది. మనదేశంతో మైత్రీ సంబంధాలు పెంపొందించుకోవడానికి ప్రస్తుతం పాకిస్తాన్ ఆసక్తికన\nబరుస్తోంది. ఇటీవల మనదేశానికి విచ్చేసిన పాకిస్తాన్ ప్రెసిడెంట్ ముషారఫ్ - ఉభయ దేశాలు\nశాశ్వతంగా మిత్రదేశాలుగా కొనసాగాలనీ; సరిహద్దులకు ఇరువైపులా ఉంటూన్న ప్రజల\nరాకపోకలకు రవాణా సౌకర్యాలు కల్పించడం ద్వారా ఈ స్నేహబంధాన్ని మరింత పటిష్ఠం\nచేయవచ్చనీ తన ఆశాభావాన్ని వ్యక్తం చేశారు.\n\nమరో పొరుగుదేశమైన చైనా, భారత్తో సుస్థిర శాంతి కోసం తన సంసిద్ధతను తెలియజేసింది.\nఇతర ప్రపంచ దేశాలు కూడా మనదేశంతో సహా ఆసియా దేశాలతో మైత్రీ సంబంధాలు\nపెంపొందించుకోవడానికి ఆసక్తిని కనబరుస్తున్నాయి.\n\nప్రపంచదేశాలు మనదేశానికి స్నేహహస్తం అందించడం పట్ల ఆసక్తి కనబరచడానికి అనేక\nకారణాలు ఉన్నాయి. ప్రపంచంలోనే అతి పెద్ద ప్రజాస్వామ్యదేశం మనది. కొన్ని అభివృద్ధి చెందిన\nదేశాలలో సైతం కానరాని సుస్థిరత మన దేశంలో నెలకొని ఉంది. ఆర్థికరంగంతో పాటు వివిధ\nరంగాలలో నిలకడగా అభివృద్ధిని సాధిస్తూ, ప్రపంచమే గుర్తించ తగ్గ గొప్ప శక్తిగా రూపొందే\nదిశగా వేగంగా పురోగమిస్తున్నది.\n\nఈ కాలఘట్టంలో సైతం కొన్ని విచ్ఛిన్నకరశక్తులు దేశ ఐకమత్యానికీ, సమగ్రతకూ భంగం\nకలిగించే రీతిలో ప్రవర్తించడం దురదృష్టకరం. అలాంటి విచ్ఛిన్నకరశక్తుల స్వార్థ పన్నాగాలకు\nబలికాకుండా యువతరం అప్రమత్తతతో, ఐకమత్యంగా ముందుకు సాగాలని దేశం ఆశిస్తున్నది!",
            "book_page_end": 5,
            "story_id": "2005_06_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "రాజుగారి సత్కారం!",
            "book_page_start": 6,
            "pdf_page_start": 6,
            "pdf_page_end": 6,
            "author": "ఎం.పి. అమృత, డాటరాఫ్ ఎమ్. ఎల్. కాంతారావు",
            "genre": "పాఠకుల కథ",
            "moral": "కేవలం కర్తవ్య నిర్వహణ కంటే, నిస్వార్థమైన పరోపకార బుద్ధి, ధైర్యం గొప్పవి.",
            "keywords": [
                "నిస్వార్థం",
                "కర్తవ్యనిర్వహణ",
                "పరోపకారం",
                "బహుమతి",
                "రాజు"
            ],
            "characters": [
                "రాజు",
                "కాపలా భటుడు",
                "వృద్ధ ఉపాధ్యాయుడు",
                "సభికుడు"
            ],
            "locations": [
                "రాజసభ",
                "రాజ్యం"
            ],
            "content": "బందిపోటును పట్టి బంధించిన కాపలా\nభటుడికి బంగారు ఉంగరాన్నీ, పసివాడి\nమెడలోని హారాన్ని దొంగిలిస్తూన్నవాణ్ణి\nచూసి ‘దొంగ దొంగ’ అని కేకలు పెట్టిన\nఉపాధ్యాయుడికి వజ్రాలహారాన్నీ బహూ\nకరించిన రాజును చూసి, “ఎందుకింత\nవివక్షపాటించారు?” అని ఒక సభికుడు\nఅడిగాడు. దానికి రాజు ఇలా సమాధానం ఇచ్చాడు:\n\n“అవును. వివక్షపాటించిన మాట వాస్తవమే. దొంగలను బంధిం\nచడం, ప్రజలకు రక్షణ కల్పించడం కాపలాభటుడి కర్తవ్యం. అది అతని\nఉద్యోగధర్మం. అందుకతడు జీతభత్యాలు పుచ్చుకుంటున్నాడు. అయినా,\nకాపలా భటుడు చాకచక్యంతో పట్టి బంధించింది భయంకరుడైన బంది\nపోటును. అందుకే అతనికి బంగారు ఉంగరం బహూకరించాను.\n\nఇక ఉపాధ్యాయుడి విషయానికి వస్తే, ఆయన పదవీవిరమణ చేసినవాడు. అంటే ఆయన\nవయసు అరవై పైమాటే. ఎవడో పసివాడి కంఠహారం దొంగిలించడం చూడగానే వాడివల్ల\nతనకు ప్రమాదం కలగవచ్చని తెలిసి కూడా, ధైర్యంగా కేకలు వేసి పదిమందిని పిలిచి దొంగ\nపట్టుబడేలా చేశాడు. అంటే, ఎదుటివారికి హాని జరుగుతూంటే చూస్తూ మౌనంగా\nఊరుకోకుండా, దాన్ని ఎలాగైనా అడ్డుకోవాలనే ఆయన ధర్మబుద్ధి చాలా గొప్పది. కర్తవ్య\nనిర్వహణ చేసిన కాపలా భటుడు గొప్పవాడు. నిజమే, అయితే కేవలం పరోపకార బుద్ధితో,\nతన శక్తికీ, వయసుకూ మించిన ధైర్యంతో దొంగను పట్టి ఇచ్చిన వృద్ధ ఉపాధ్యాయుడు\nఅంతకన్నా గొప్పవాడు కదా? అందుకే ఆ ఆదర్శమూర్తిని వజ్రాలహారంతో సత్కరించాను.”",
            "book_page_end": 6,
            "story_id": "2005_06_02",
            "raw_genre_backup": "పాఠకుల కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఆ తోటలో ఎర్రగులాబి",
            "book_page_start": 7,
            "pdf_page_start": 7,
            "pdf_page_end": 11,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "వ్యక్తిగత అంకితభావం, నిస్వార్థ సేవ, కృషి ఉన్నప్పుడే గొప్ప ప్రబోధాలు కూడా సత్ఫలితాలనిస్తాయి. ఇల్లు, సమాజం పట్ల మమకారం ఉండాలి.",
            "keywords": [
                "నిస్వార్థసేవ",
                "కృషి",
                "అంకితభావం",
                "గ్రామాభివృద్ధి",
                "రామనాధం"
            ],
            "characters": [
                "దేవనందుడు",
                "గంగుభద్రుడు",
                "రామనాధం",
                "మీనాక్షి",
                "గ్రామస్థులు"
            ],
            "locations": [
                "విశాలదేశం",
                "సోమేశ్వరం గ్రామం",
                "ఐలవరం గ్రామం",
                "యోగవరం"
            ],
            "content": "విశాలదేశంలో సోమేశ్వరం అనే గ్రామంవుంది.\nఅక్కడి రైతులు వ్యవసాయంలో మరింతఫల\nసాయం పొందుతున్నారు. వ్యాపారులు\nన్యాయంగా వుంటూనే లాభాలార్జిస్తున్నారు.\nగ్రామస్థులందరు సత్ప్రవర్తన అలవరుచు\nకుని, ఆరోగ్య సూత్రాలు పాటిస్తూసుఖంగా\nవుంటున్నారు.\n\nసోమేశ్వర గ్రామంలోని జనార్దన స్వామి\nఆలయం ప్రసిద్ధికెక్కిన కారణంగా ఎక్కడె\nక్కడివారూ స్వామిని దర్శించుకోవాలని అక్క\nడకు వెళ్ళేవారు. క్రమంగా సోమేశ్వరుడి\nగొప్పతనం గురించి, ఆ దేశపురాజు దేవనందు\nడిదాకా వెళ్ళింది. ఆయన మంత్రి గంగు\nభద్రుణ్ణి పిలిచి, “మంత్రివర్యా! అక్కడి\nజనార్దనుడి ఆలయం వెయ్యేళ్ళనాటిది. కానీ\nనాకు తెలిసి పది సంవత్సరాల క్రితం వరకూ,\nఆ గ్రామం ఇంత గొప్పగా లేదు. కాబట్టి\nఅక్కడి వైభవానికి దేవుడి మహిమకాకుండా,\nఇంకేదో కారణముండాలని, నా అనుమానం.\nమీరేమంటారు?” అని అడిగాడు.\n\nదానికి మంత్రి వెంటనే, “ప్రభూ! ఇలాంటి\nవిషయాలు చారుల ద్వారా విచారించి ప్రయో\nజనముండదు. మనమే స్వయంగా మారు\nవేషాల్లో, ఆ గ్రామంలో సంచరించి అసలు\nవిషయం తెలుసుకుందాం,” అంటూ రాజుకు\nకర్తవ్యబోధ చేశాడు.\n\nఆ ప్రకారం రాజు, మంత్రి జ్యోతిష్కుల\nవేషాల్లో సోమేశ్వరం చేరుకున్నారు. అక్కడి\nవైభవం వారికీ ఆశ్చర్యాన్ని కలిగించింది. వారు\nజోస్యం చెబుతామంటూ ఒక ఇంటికి వెళితే,\nఆ గృహస్థు, \"అయ్యలారా! మీ ముఖంలో\nతేజస్సు చూస్తూంటే విద్యావంతులనిపిస్తు\nన్నది. కానీ ఇలా జోస్యం చెప్పడం వల్ల, మీ\nవిద్య వృధా అవుతుంది. ఎందుకంటే, మనిషి\nఏమి సాధించాలన్నా కృషి చేయాలి. కృషికి\nఅదృష్టం తోడైనప్పుడు ఫలితం బాగుంటుంది.\nఅదృష్టమెలావున్నా, మనిషి సమర్థతకు తగిన\nకృషి మానకూడదు. ఫలితమెలాగున్నా,\nకృషి మానని మనిషికి జోస్యంతో పనేముం\nటుంది?” అన్నాడు.\n\nరాజు, ఆ గృహస్థు వివేకానికి ఆశ్చర్యపడి,\n“జనార్ధనస్వామిదయవల్ల, మీ గ్రామస్థుల\nసుఖసంతోషాలకు లోటులేదు. మావంటి\nవారిని మీవంటివారే ఆదరించాలి; కాదన\nకూడదు,” అన్నాడు.\n\nదీనికా గృహస్థు నవ్వి, “అయ్యా! దేవుడు\nమనకు జన్మనిచ్చాడు; మంచి వనరులిచ్చాడు.\nమనిషి అంతకుమించి ఆయన నుంచి ఆశించ\nకూడదంటాడు, మా ఊరి రామనాధం. ఆయన\nమాటలు వినడంవల్లనే, మా గ్రామానికింత\nవైభవం పట్టింది. పదేళ్ళ క్రితం ఆయనను\nమా ఊరికి పంపడమే, దేవుడు మా మీద\nచూపించిన దయ అని మేమంతా అనుకుం\nటూంటాం. మీరొక్కసారి ఆయన్ను కలుసు\nకోండి. మీ విద్యకూ, సమర్థతకూ తగిన పని\nఏమిటో ఆయనే చెబుతాడు,\" అన్నాడు.\n\nఅప్పుడు రాజుకూ, మంత్రికీ, ఆ ఊరి\nవైభవానికి కారణం, రామనాధం సలహాలేనని\nతెలిసింది. వారు రామనాధాన్ని కలుసుకు\nన్నారు. ఆయన వారు చెప్పింది విని, \"అయ్య\nలారా! జ్యోతిషం గొప్ప శాస్త్రమే. కానీ దాన్ని\nమనుషుల భవిష్యత్తు చెప్పడానికి ఉపయో\nగించడంవల్ల నష్టాలెక్కువ; లాభం స్వల్పం.\nశాస్త్రాన్ని సరిగ్గా ఉపయోగిస్తే వాన, వరద,\nతుఫాను, భూకంపం, కరువు వగైరాల గురించి\nముందే తెలుసుకుని, తగిన జాగ్రత్తలు\nతీసుకోవచ్చు. జ్యోతిషాన్ని మీరా దృష్టితో\nఅధ్యయనం చేయండి,” అన్నాడు.\n\nఆ వెంటనే వారు తమ నిజరూపాలు\nబయటపెట్టారు. ఆయనతో, “మహానుభావా!\nరాజు ఎన్ని శాసనాలు చేసినా, నీవంటి పండి\nతుల ప్రబోధాలే ప్రజలకు ఎక్కువ ప్రయోజ\nనాన్నిస్తాయి. మేము నీ వద్దకు కొందరు\nమెరికల్లాంటి యువకుల్ని పంపుతాం. వారికి\nనీవు శిక్షణ ఇవ్వాలి. తర్వాత వారు, నీ సలహా\nలకు గ్రామాల్లో ప్రచారం కల్పిస్తారు. ఆ\nవిధంగా నీ పేరు చెప్పి, మన దేశం మరింత\nసుభిక్షమవుతుంది,” అన్నారు.\n\nఇందుకు రామనాధం సరేనన్నాడు. ఆ\nవిధంగా ఆయన ఆరు మాసాల్లో ఇరవైమంది\nయువకులకు శిక్షణ ఇచ్చాడు. వారు వివిధ\nగ్రామాలకూ వెళ్ళి, ఆయనసలహాలు ప్రచారం\nచేశారు. కానీ ఏడాది గడిచినా, ఆయా గ్రామాల్లో\nఏ మార్పూ కనబడలేదు. పైగా, ఏ గ్రామ\nస్థులూ ఆ సలహాలపట్ల ఆసక్తిని చూపలేదు.\n\nఇది రాజుకు ఆశ్చర్యాన్ని కలిగించింది.\nసోమేశ్వర గ్రామవైభవానికి దేవుడి మహిమే\nకారణమా అని కూడా ఆయనకు అనుమానం\nవచ్చింది. అయితే, మంత్రి గంగుభద్రుడు\nఆయనతో, “ప్రభూ! అది దేవుడి మహిమే\nఅనుకుంటే, మనం ప్రజలకు చేయగలదే\nలేదు. రామనాధం మహిమే అనుకుంటే,\nఆయన నివాసం మరో గ్రామానికి మార్చితే,\nఆ విషయం ఋజువౌతుంది,” అన్నాడు.\n\nరాజుకీ సలహా నచ్చింది. ఆయన రామ\nనాధాన్ని ఐలవరం అనే గ్రామంలో నివాస\nముండవలసిందిగా కోరాడు. ఆ గ్రామంలో\nనాలుగేళ్ళుగా కరువు విలయతాండవం\nచేస్తోంది. ప్రజలు వున్న పూట తింటూ, లేని\nపూట పస్తులుంటూ, ఎందుకొచ్చిందిరా\nఅన్నట్లు బ్రతుకులీడుస్తున్నారు. రామనాధం\nతన భార్య మీనాక్షి, పిల్లలు రాము, గీతలతో\nఆ గ్రామం చేరుకున్నాడు.\n\nగ్రామస్థులాయన వుండేందుకు శిథిలా\nవస్థలో వున్న ఒక ఇంటిని ఇచ్చారు. ఆయన\nఅందులో కొత్త జీవితం ప్రారంభించాడు.\nఇంట్లో అందరూ సూర్యోదయానికి ముందే\nనిద్రలేచేవారు. మీనాక్షి ఇల్లు చక్కదిద్దు\nకుంటే, ఆయన పిల్లలకు కాసేపు చదువు\nచెప్పి, ఊళ్ళోకి వెళ్ళేవాడు. ఒక్కొక్కరినే పలక\nరించి విశేషాలడిగి తెలుసుకుని, వారివారి\nసమస్యలకు తగిన పరిష్కారాలు సూచించే\nవాడు. ఆయన మాటల్లో ఎంతటి అద్భుత\nశక్తివున్నదో, నెలరోజులు తిరక్కుండానే ఊరివా\nరంతా ఆయనవద్దకు సలహాలకోసం రాసాగారు.\n\nరామనాధం వాళ్ళకు, ఊళ్ళో ఎక్కడెక్కడ\nతవ్వితే నీరు పడుతుందో చెప్పాడు. తక్కువ\nనీటితో పండేపంటల గురించి చెప్పాడు.\nపంటలు పండనప్పుడు, పట్నం వెళ్ళి తాత్కా\nలికంగా డబ్బు సంపాయించేందుకు అవసర\nమైన వృత్తి విద్యల గురించి చెప్పాడు. పలు\nఆరోగ్యసూత్రాలను వారికి వివరించి చెప్పి,\n\"ఈ భూమ్మీద ఎడారులున్నాయి. అడువు\nలున్నాయి. మంచు పర్వతాలున్నాయి. అన్ని\nప్రాంతాల్లోనూ మనుషులు సుఖజీవనం\nచేస్తున్నారు. ఇది తెలుసుకుంటే, మనిషి\nప్రకృతి బీభత్సాలకు భయపడ్డం మానేసి,\nప్రకృతి వనరులను చూసి సంతోషించడం\nనేర్చుకుంటాడు,” అన్నాడు.\n\nఆరు మాసాలు తిరిగే సరికి పాడుపడి\nనట్లుండే రామనాధం ఇల్లు పచ్చదనంతో\nకళకళలాడింది. ఊరికి కూడా కొత్త కళ\nవచ్చింది. ఈ మార్పుకు కారణమైన రామ\nనాధానికి కృతజ్ఞతగా ఏదైనా కానుక ఇవ్వాలని\nవారనుకున్నారు. అయితే, రామనాథం నవ్వి,\n“మీరందరూ నన్నెంతో గౌరవిస్తూ, నా సల\nహాలు పాటిస్తున్నారు. అంతకు మించిన\nకానుక మరేమీ లేదు,” అన్నాడు.\n\nఅప్పుడు గ్రామస్థులు, ఆయన భార్య\nమీనాక్షితో, “అమ్మా! పాడుబడ్డ ఇంట్లో కాపరం\nప్రారంభించి, ఆ ఇంటిని స్వర్గతుల్యం చేశావు\nకాబట్టి, నీ భర్త మా అందరికీ మేలుచేసే\nసలహాలివ్వగలిగాడు. ఒక విధంగా, ఈ ఊరి\nఅసలు బాగుకు కారణం, నువ్వు. నీకోసం\nఏదైనా తెచ్చి ఇవ్వాలని, మా కోరిక. ఏదైనా\nఅడిగి, మా మనసులకు పూర్తి సంతోషం\nకలిగించు!” అని వేడుకున్నారు.\n\nమీనాక్షి, “ఒకప్పుడు బీడులావున్న ఇంటి\nపెరడు ఇప్పుడు పచ్చని మొక్కలతో, రంగు\nరంగుల పూలతో కళకళలాడుతున్నది.\n\nఅయితే, ఇంటి తోటకు ఎర్రగులాబీ లేక\nపోవడం పెద్ద లోటు. మీరు నాకా మొక్క సంపా\nదించియిస్తే, మీ మేలు మరవను,” అన్నది.\n\nఆ రోజు నుండీ గ్రామస్థులు ఎర్రగులాబీ\nమొక్క కోసం అన్వేషణ ప్రారంభించారు.\nగ్రామంలోనేకాక చుట్టుపక్కల గ్రామాల్లోనూ\nఅది దొరకలేదు.\n\nఈలోగా ఐలవరం గ్రామం సాధించిన\nఅభివృద్ధి గురించి రాజు దేవనందుడికి తెలి\nసింది. ఆయన మంత్రి గంగుభద్రుడితో\nసంప్రదించి కబురంపగా, ఐలవరం నుంచి\nకొందరు గ్రామపెద్దలు రాజధానికి వచ్చారు.\nవాళ్ళు మంత్రి ప్రశ్నలకు సమాధానమిస్తూ,\nరామనాధం కారణంగా, గ్రామం బాగు పడిం\nదని చెప్పారు.\n\nగంగుభద్రుడు వారితో, “ ఇక రామనాధం\nలేకున్నా మీగ్రామాభివృద్ధికి ఏలోటూరాదు.\nమహారాజుగారు ఆయన్ను యోగవరం గ్రామా\nనికి పంపాలనుకుంటున్నారు,” అన్నాడు.\n\nఇది వింటూనే గ్రామస్థులు తమలో\nతాము చర్చించుకుని రాజుతో, “ప్రభూ!\nరామనాధం గృహిణి మీనాక్షి కోరగా ఎర్ర\nగులాబీ మొక్క తెచ్చియిస్తామని చెప్పాము.\nఅది ఇంతవరకూ మాకు లభ్యంకాలేదు.\nత్వరలోనే సాధించగలమని, మా ఆశ. కొంత\nగడువు ఇవ్వవలసిందిగా ప్రార్థన,” అన్నారు.\n\nరాజుకు వాళ్ళ కోరిక ఉచితమనిపించింది.\nఅయితే ఆర్నెల్లు గడిచినా ఎర్రగులాబీ మొక్క\nదొరికినట్లు లేదు. ఈ విషయమై విచారిస్తూనే\nవున్న మంత్రి గంగుభద్రుడు రాజుతో,\n\"ప్రభూ! ఐలవరం గ్రామస్థులకు ఎర్ర\n\nగులాబీ మొక్క దొరికినట్లులేదు. మనమే\nదాని కోసం ప్రయత్నిద్దాం. సమస్య పరిష్కార\nమౌతుంది,” అన్నాడు.\n\nఇందుకు రాజు సరేనన్నాడు. భటుల ద్వారా\nప్రయత్నించగా, పొరుగు దేశంలోని ఓ కుగ్రా\nమంలో దొరికిందో ఎర్రగులాబీ మొక్క.\n\nఒక శుభదినాన దేవనందుడు, మంత్రితో\nసహా ఐలవరం చేరుకున్నాడు. అక్కడ విలు\nవైన కానుకలతో రామనాధాన్ని సత్కరించి, ఆ\nమొక్కను గ్రామస్థుల తరఫున తనే స్వయంగా\nఆయన కిచ్చి, “నీ అర్ధాంగి కోరిక తీరింది.\nనీవిక యోగవరం తరలివెళ్ళి, ఆ గ్రామాని\nక్కూడా మేలు కలిగించాలి,” అన్నాడు.\n\nఆ మరుక్షణం మీనాక్షి కలుగజేసుకుని,\n“ప్రభూ! ఇక్కడ మా ఇంటి తోటలో, ఈ\nమొక్కను నాటి బ్రతికించి, మొగ్గతొడిగించి,\nఒక్కటంటే ఒక్క పువ్వు పూయగా చూసి\nవెళ్ళాలని, నా కోరిక,” అన్నది.\n\nఈ మాటలకు దేవనందుడు ఆశ్చర్యపడి,\n“అమ్మా! ఈ గ్రామం విడిచి పెడుతూ దీన్ని\nక్కడ పాతడమెందుకు? నీతో యోగవరం\nతీసుకుని వెళ్ళు,” అన్నాడు.\n\n\"ప్రభూ! ఈ మొక్కను నేనడిగింది, ఈ\nఇంటి తోట కోసమే. మేమున్నా లేకున్నా ఈ\nమొక్క ఆ తోటలోనేవుండాలి,” అన్నది మీనాక్షి.\n\nఅప్రయత్నంగా రాజామెకూ, ఆ వెంటనే\nరామనాధానికీ చేతులు జోడించి నమస్క\nరించి, మీనాక్షితో, “అమ్మా! నాకిప్పుడు మీ\nకుటుంబం ప్రత్యేకత అర్థమైంది. ఏ ఇంట్లో\nవుంటే ఆ ఇల్లు తనదనుకుని, ఏమనుషులతో\nమసిలితే, ఆ మనుషులు తనవాళ్ళనుకుని\nఅంకితభావంతో కృషిచేయడంవల్లనే, మీ\nప్రబోధాలు సత్ఫలితాలనిస్తున్నాయి. గొప్ప\nతనం ప్రబోధాలలోనే వుంటే శాస్త్రం చదివిన\nప్రతివాడూ మహాత్ముడే అయ్యేవాడు. ఉత్తమ\nఫలితాలను మీరు మాత్రమే సాధించగలరు.\nఇక మీదట మీరు నేను చెప్పానని కాక, మీ\nవీలును బట్టి సంచరిస్తూ, మనదేశ పౌరులను\nప్రభావితం చేయవలసిందిగా వేడుకుంటు\nన్నాను,” అన్నాడు.\n\nఆ తర్వాత రామనాధం ప్రబోధాలే కాక,\nఆయన కథ కూడా విశాలదేశ పౌరులను\nప్రభావితం చేయగా, ఆ దేశం నిత్యకళ్యాణం\nపచ్చతోరణాలతో కలకాలం వర్థిల్లింది.",
            "book_page_end": 11,
            "story_id": "2005_06_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "స్వర్గం - నరకం",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "ఆధ్యాత్మిక కథ",
            "moral": "స్వర్గం, నరకం అనేవి బాహ్య ప్రదేశాలు కావు; అవి మనిషి మనసులో కలిగే సద్గుణ, దుర్గుణాల వల్ల ఏర్పడతాయి.",
            "keywords": [
                "స్వర్గం",
                "నరకం",
                "ముని",
                "సేనాధిపతి",
                "క్రోధం"
            ],
            "characters": [
                "ముని",
                "సేనాధిపతి"
            ],
            "locations": [
                "శిథిలాలయం మంటపం"
            ],
            "content": "ఒకానొక ముని ఒక శిథిలాలయం ముందున్న మంటపంలో కూర్చుని ధ్యాన నిమగ్నుడై\nఉండగా, అక్కడికి వచ్చిన ఒక సైనిక యోధుడు గుర్రందిగి ఆయన ఎదుట నిలబడ్డాడు.\nకొంత సేపటికి ముని కళ్ళు తెరవగానే యోధుడు ఆయనకు వినయంగా నమస్కరించి,\n“కొన్నాళ్ళుగా నాకో సందేహం,” అన్నాడు.\n“ఏమిటి? అడుగు,” అన్నట్టు మందహాసం చేశాడు ముని.\n“మనవాళ్ళు చెప్పుకునే స్వర్గం, నరకం నిజంగానే ఉన్నాయా? ఉంటే అవి ఎక్కడ\nఉన్నాయి?” అని అడిగాడు యోధుడు.\n\"నువ్వెవరివి? ఏం చేస్తూంటావు నాయనా?” అని అడిగాడు ముని.\n“నేనీ దేశానికి సేనాధిపతిని!” అన్నాడు యోధుడు గర్వంగా.\n“నీలాంటి మూర్ఖుణ్ణి సేనాధిపతిని చేసిందెవరు?” అన్నాడు ముని.\nఆ మాటకు భగ్గుమన్న సేనాధిపతి, పట్టరాని ఆవేశంతో కత్తి దూశాడు.\n“ఇప్పుడే నీలో నరక ద్వారాలు తెరుచుకుంటున్నాయి,\" అన్నాడు ముని మందహాసంతో.\nఆ మాటతో సేనాధిపతి ఒక్క క్షణం వెనక్కు తగ్గి, కత్తిని ఒరలో వేసి, \"క్షమించండి, ముని\nవర్యా!” అన్నాడు చేతులు జోడిస్తూ.\n\"ఇదిగో ఇప్పుడే నీలో స్వర్గద్వారాలు తెరుచుకుంటున్నాయి. మనలో చెలరేగే క్రోధం, లోభం,\nమోహం మొదలైన దుర్గుణాలే నరకకూపాలు. మనకూ, మనసాటివారికీ సుఖసంతోషాలు\nసమకూర్చే శాంతి, కరుణ, దయ, ఓర్పు మొదలైన సద్గుణాలు వెల్లివిరిసే మనసే స్వర్గం. స్వర్గ\nనరకాలు మరెక్కడో లేవు. మన మనసుల్లోనే ఉన్నాయి!” అన్నాడు ముని ప్రశాంత వదనంతో.\n“తెలిసింది, మునివర్యా! కృతజ్ఞతలు!\" అంటూ మునికి మరొక్కసారి నమస్కరించి\nఅక్కణ్ణించి సంతోషంగా బయలుదేరాడు సేనాధిపతి.",
            "book_page_end": 12,
            "story_id": "2005_06_04",
            "raw_genre_backup": "ఆధ్యాత్మిక కథ",
            "normalized_genre_te": "భక్తి కథ",
            "normalized_genre_code": "DEVOTIONAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు - 20",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "చందమామ బృందం",
            "keywords": [
                "మాంత్రికుడు",
                "మంత్రదండం",
                "సొరంగం",
                "బైరాగి",
                "కాళీవర్మ"
            ],
            "characters": [
                "కాళీవర్మ",
                "తలారి భల్లూకుడు",
                "బోయవాడు",
                "ఆటవికుడు",
                "గురుబైరాగి",
                "జితకేతుడు",
                "మాయామర్కటుడు"
            ],
            "locations": [
                "అరణ్యం",
                "భూసొరంగం",
                "చంద్రశిలా నగరం",
                "రాజుగారి ఉద్యానవనం"
            ],
            "content": "[మంత్రదండం తీసుకుపోయిన బైరాగిశిష్యులు, దాని ప్రభావం తెలుసుకునేందుకు నిధులు కావాలని\nకోరుకుంటూ నేల మీద కొట్టగా, అక్కడ చిన్న సొరంగం ఏర్పడింది. లోపల ఏవో నిధులుండ\nగలవన్న ఆశతో గురుబైరాగీ, వాళ్ళూ అందులోకి దిగారు. ఆ సమయంలో చెరువు దగ్గిరకు వచ్చిన\nతలారి భల్లూకుడు, ఒక బోయవాణ్ణి చూసి, కోపంగా వాడి మీదికి బయలుదేరాడు. తరవాత-]\n\nతలారి భల్లూకుడి భయంకరాకారాన్నీ,\nఅతడి చేతిలో తళతళ మెరుస్తున్న గండ్ర\nగొడ్డలినీ చూసి, బోయవాడు నిలువెల్లా వణికి\nపోతూ, చేతులు జోడించి, \"అయ్యా, గత\nవారం రోజులుగా నేను అరణ్యంలో వింత\nమనుషుల్నీ, భయంకరుడైన ఒక రాక్షసుణ్ణి\nకూడా చూశాను. నేను మీరనే మాయామర్క\nటుణ్ణి చూడలేదు. నడికొప్పుతలతో, ఎర్ర\nబట్టలు కట్టినవాడొకడు, శంఖం ఊదుతూ,\n‘శిష్యా, మాయామర్కటా!' అంటూ పిల\nవటం మాత్రం విన్నాను,” అన్నాడు.\n\nబోయవాడు ఇలా చెప్పగానే, తలారి\nభల్లూకుడు ఎక్కడలేని ఆశ్చర్యంతో గండ్ర\nగొడ్డలి దించి, \"ఒరే, బోయా! నువ్వేదో చాలా\nముఖ్యమైన సంగతులు చెపుతున్నట్టు నాకు\nఅనుమానం కలుగుతున్నది. వాటివెనక వున్న\nరహస్యం ఏమిటో నా యజమాని కాళీవర్మ\nప్రభువుకే తెలియాలి. పారిపోకు, నీ కొచ్చిన\nప్రాణభయం ఏమీ లేదు,” అన్నాడు.\n\nఆటవికుడు కూడా ఆశ్చర్యపోతూ, “తలారి\nభల్లూకయ్యా, ఈ బోయవాడు చెప్పేవి\nనమ్మదగినమాటలేనా? ఒక మాంత్రికుడూ,\n\nరాక్షసుడు ఉగ్రదండుడూ మన వెంటనే\nవున్నారు. అలాంటప్పుడు మరొక మాంత్రి\nకుడూ, రాక్షసుడూ అరణ్యంలో తిరుగు\nతూండటం ఏమిటి?” అన్నాడు.\n\n“మన భల్లూక మాంత్రికుడికి పోటీగా\nమరొక మాంత్రికుడెవడైనా బయలుదేరా\nడేమో. సరే, బోయా! నువ్వనే దొంగ బైరా\nగులూ, భూసొరంగం సంగతేమిటి?\" అని\nఅడిగాడు తలారి భల్లూకుడు.\n\nబోయవాడు అతణ్ణి గురుబైరాగీ, వాడి\nశిష్యులూ దిగిపోయిన సొరంగం దగ్గిరకు\nతీసుకుపోయి, మంత్రదండంతో వాళ్ళు\nచేసిన అద్భుతాలను గురించి చెప్పాడు.\n\nఆ మంత్రదండం భల్లూకమాంత్రికుడి\nనుంచి, మాయామర్కటుడు దొంగిలించుకు\nపోయినదే అని తలారి భల్లూకుడికి అర్థమై\nపోయింది.\n\nతలారి భల్లూకుడు ఈ సంగతి కాళీవర్మ,\nభల్లూకమాంత్రికులకు చెప్పేందుకు బయలు\nదేరనున్నంతలో, కాళీవర్మ గుర్రం మీద\nఅక్కడికి వచ్చి, “భల్లూకా, ఈ ప్రాంతం మనం\nగుడారాలు నిర్మించేందుకు అను కూలంగా\nవున్నట్టున్నదే!” అన్నాడు.\n\nతలారి భల్లూకుడు, కాళీవర్మను సమీ\nపించి, “కాళీవర్మ దొరా, గుడారాల మాట\nతరవాత. ముందు ఈ బోయవాణ్ణి అడిగి\nచూడండి. వీడు రెండు ఆశ్చర్యం కలిగించే\nవిషయాలు చెబుతున్నాడు,” అన్నాడు.\n\nకాళీవర్మ ప్రశ్నించగా, బోయవాడు మరొక\nసారి తాను అరణ్యంలో చూసిన శంఖం ఊదే\nవాణ్ణి, రాక్షసుణ్ణి గురించీ; బైరాగీ, అతడి\nశిష్యులిద్దరూ మంత్రదండం మహిమతో\nభూమికి సొరంగం కొట్టి, అందులో దిగి\nపోయిన సంగతీ చెప్పాడు.\n\nఆ వెంటనే కాళీవర్మ, భూసొరంగం ముఖ\nద్వారం దగ్గిరకుపోయి, ఒకసారి లోపలికి\nతొంగి చూసి, జాగ్రత్తగా లోపలికి దిగాడు.\nఅతడు అక్కడ వున్న మెట్లు దాటగానే,\nదూరంగా ఎక్కడో కనిపిస్తున్న చిన్న వెలుగూ,\nదానికేసి నడుస్తున్న మూడు నల్లని ఆకారాలూ\nఅతడి కంటబడినై.\n\nకాళీవర్మ చప్పున సొరంగమార్గం పైకి\nవచ్చి, తలారి భల్లూకుడితో, “తలారి\nభల్లూకా! నీ ఆటవిక సేవకుణ్ణి ఇక్కడ\nకాపలా వుంచి, నువ్వు వెంటనే బయలుదేరి\nపోయి, మాంత్రిక గురువుకు ఇక్కడ విన్నదీ,\nచూసినదీ-అంతా చెప్పు. నేను ఈలోపల\nసొరంగమార్గానపోయి, పారిపోతున్న బైరా\n\nగుల దగ్గిర వున్న మంత్రదండాన్ని తిరిగి సంపా\nయిస్తాను,” అన్నాడు.\n\nతలారి భల్లూకుడు బయలుదేరి నాలుగై\nదడుగులు వేసి ఆగి, “కాళీవర్మ ప్రభో!\nఇప్పుడా బైరాగుల దగ్గిర వున్నది, భల్లూక\nమాంత్రికుడి మహిమగల మంత్రదండం. ఆ\nసంగతి మరవకండి,” అన్నాడు.\n\nకాళీవర్మ కత్తి దూసి, సొరంగం కేసి తిరిగి,\n“భల్లూకా, నా దగ్గిర వున్న ఈ బంగారు పిడి\nగల కత్తి మహత్తు మాటేమోగాని, శక్తిలో ఏ\nమంత్రదండానికీ తీసిపోదు,” అన్నాడు.\n\nమర్రిచెట్టు మీది నుంచి కిందికి దూకిన\nబోయవాడు దిక్కులు చూస్తూ, \"అయ్యా\nఇకనా దారిన నేను పోవచ్చా?” అని అడిగాడు.\n\nతలారి భల్లూకుడి సేవకుడైన ఆటవికుడు\nవాణ్ణి సమీపించి, “ఒరే, నువ్వు బోయవాడివి,\nనేను ఆటవికుణ్ణి. బతుకు తెరువుకు మని\nద్దరం చెట్టూపుట్టాపట్టుకు తిరగవలసినవాళ్లమే.\nఅందువల్ల నువ్వూ, నాలాగే ఏ శక్తిమంతుణ్ణి\nఆశ్రయించి, ఎందుకు బతగ్గూడదు? చంద్ర\nశిలా నగరం రాజు జితకేతుడు ఇంకా ఆట్టే\nకాలం సింహాసనం మీద వుండడని, నా\nనమ్మకం. అప్పుడు గెలిచినవాళ్ళ పక్షాన వున్న\nమనకు, రాజాస్థానంలో మంచి నౌకరీలు\nదొరికే అవకాశం వున్నది,” అన్నాడు.\n\nబోయవాడు ఆశగా ఆటవికుడి కేసి\nచూస్తూ, “ఆటవికన్నయ్యా, నువ్వేదో చాలా\nచెప్పావు. బాగానే వున్నది. దుర్మార్గుడూ,\nచేతగానివాడూ అయిన ఈ జితకేతరాజును\nసింహాసనం మీది నుంచి దింపగలిగిన బల\nవంతుడెవరు?” అని అడిగాడు.\n\nఆటవికుడు అప్పుడే సొరంగమార్గంలోకి\nదిగిపోతున్న కాళీవర్మను చూపిస్తూ, “ఆయన\nపేరు కాళీవర్మ. లోగడ రాజు జితకేతుడు\nఆయన తల నరికించేందుకు ప్రయత్నిం\nచాడు. ఇప్పుడాయన, ఆ రాజు మీద పగ\nదీర్చుకోబోతున్నాడు,\" అన్నాడు.\n\nబోయవాడు, “అన్నా, నేనూ, నీతో పాటే!”\nఅంటూ ఎగిరి గంతేసి ఆటవికుణ్ణి కావి\nలించుకున్నాడు.\n\nసొరంగమార్గం ప్రవేశించిన కాళీవర్మ,\nకొంతదూరం నడిచి, ముందు పోతున్న\nబైరాగులను హెచ్చరిస్తూ, “ఒరే, ఆగండి!”\nఅంటూ కేకపెట్టాడు. ఆ కేక వింటూనే బైరా\nగులు వెనక్కు తిరిగి చూశారు. బైరాగి చిన్న\nశిష్యుడు గడగడ లాడిపోతూ, “బైరాగి గురో!\nనిధులను కాపాడే యక్షుడు మన ప్రాణాలు\nతీయటానికి వస్తున్నాడు,” అన్నాడు.\n\nగురుబైరాగి కూడా ఒక క్షణంపాటు\nభయభ్రాంతుడైపోయి, కాళీవర్మ కేసి పరీక్షగా\nచూసి, “ఒరే, శిష్యోపశిష్యుల్లారా, మనం మరీ\nఅంతగా భయపడవలసిన పనిలేదు. ఈ\nవస్తున్నవాడు యక్షుడిలా లేడు. యక్షులు\nపొట్టిగా వుంటారనీ, కంఠస్వరం చాలా పీలగా\nవుంటుందనీ, మా గురువు చెప్పగా విన్నాను.\nవీడు ఆజానుబాహుడు; కంఠస్వరం కంచు\nగంటలా మోగింది. మామూలు మనిషే. మన\nమంత్రదండంతో పరలోకయాత్ర కట్టిద్దాం,\"\nఅన్నాడు.\n\nగురుబైరాగి మాట పూర్తి చేసేంతలో\nకాళీవర్మ వేగంగా వాళ్ళను సమీపిస్తూ, “ఒరే,\nమీ సంగతంతా, నాకు తెలుసు. ఈ కత్తి,\nమీరు దొంగిలించిన మంత్రదండం కన్న\nశక్తిగలది! పరీక్షించి చూస్తారా?\" అంటూ\nకత్తి ఝళిపించాడు. కత్తి తళతళలు చూస్తూనే\n\nబైరాగి శిష్యులిద్దరూ హడలెత్తిపోయి, “గురో!\nత్వరగా మంత్రం జపించి, వాణ్ణి భస్మం\nచెయ్యండి!” అన్నారు.\n\nగురుబైరాగి ఒకపక్కన భయం కొద్దీ\nవడవడ వణికిపోతూ, మంత్రదండం ఎత్తి;\nఏదో మంత్రం జపించాడు. అందువల్ల ఏ\nప్రయోజనం కలగకపోగా, కాళీవర్మ అతణ్ణి\nసమీపించి, కత్తిని గుండెల కానిస్తూ, “ఒరే,\nబైరాగీ! ఆ మంత్రదండం, దాని యజమాని\nనైన, నా ఒక్కడి మాటే వింటుంది. దాన్ని\nఇస్తావా, గుండెల్లో కత్తిదించమంటావా?''\nఅన్నాడు భీకరంగా.\n\nగురుబైరాగి ఇవ్వటమా, మానటమా అని\nతటపటాయిస్తున్నంతలో, శిష్యులిద్దరూ ఏక\nకంఠంగా, “బైరాగి గురో, ఆ మంత్రదండం\nఇచ్చెయ్యండి. దానికేమాత్రం మహత్తున్నా\nమనను కాపాడేది,\" అన్నారు.\n\n“లెస్సపలికార్రా, శిష్యోపశిష్యుల్లారా!”\nఅంటూ గురు బైరాగి లేని గాంభీర్యం తెచ్చి\nపెట్టుకుని, కాళీవర్మకు మంత్రదండాన్ని\nఇస్తూ, “వీరయువకుడా! నీ సాహస ప్రతా\nపాలకు మెచ్చాను. ఈ మంత్రదండాన్ని ఎత్తుకు\nపోయి, జితకేతరాజు దత్తాడబోతున్న పిల్లను\nపెళ్లాడి, నూరేళ్ళపాటు హాయిగా చంద్రశిలా\nనగరాన్ని పాలించు. నా వాక్కుకు తిరుగు\nలేదు,” అన్నాడు.\n\nఆ మాటలకు నవ్వుతూ, కాళీవర్మ మంత్ర\nదండాన్ని తీసుకుని, ముందుకు వెళ్ళటమా\nలేక వెనక్కు తిరిగిపోవటమా అని ఆలో\nచిస్తున్నంతలో, గురు బైరాగి రహస్యం చెపు\nతున్నవాడిలా, “వీరయువకుడా! ఆ నిధుల్లో\n\nకాస్తంతభాగం మాకూ ఇవ్వటం ధర్మం\nగదా?” అన్నాడు.\n\nగురుబైరాగి ఇలా అన్న తరవాత కాళీ\nవర్మకు మెరుపులా ఒక ఆలోచన వచ్చింది.\nఅతడు బైరాగులకేసి ఓమారు పరీక్షగా చూసి,\n“పాపం, మీరు ఈ సొరంగంలో ఏవో నిధు\nలున్నవని ఆశపడి, ఇక్కడికి వచ్చినట్టున్నది.\nకాని, నా ఉద్దేశం ఈ సొరంగం రాజుగారి\nకోటలో నుంచి, అవసరం కలిగినప్పుడు\nశత్రువులకు దొరకకుండా పారి పోయేందుకు,\nఇప్పటి రాజవంశంవాళ్లు తవ్వించినదిలా\nకనబడుతున్నది. కాని, ఇక్కడేమైనా వెండి,\nబంగారాల్లాంటివి దొరికితే, వాటిని తీసుకు\nపోయేందుకు, మీకు అనుమతి ఇస్తాను.\nనాతోపాటు సొరంగమార్గం వెంట ముందుకు\nరాగలరా?” అని అడిగాడు.\n\nగురుబైరాగి, అమితానందపడిపోతూ,\n“వీరయువకుడా! నీ మాట కాదనగలమా?\nముందుండి దారితియ్యి,” అన్నాడు.\n\nఅందరూ కలిసి దూరంగా సన్నని వెలుగు\nపడుతున్న ప్రదేశానికేసి నిశ్శబ్దంగా నడిచారు.\nఒకచోట సొరంగమార్గం అంతమైపోయి,\nపైనున్న రాతిపలక సందుల నుంచి, చిన్న\nవెలుగు కిందికి ప్రసరిస్తున్నది.\n\nకాళీవర్మ, బైరాగులతో, “మనం పైనున్న\nరాతిపలకను నిశ్శబ్దంగా పక్కకు నెట్టగలిగితే,\nఆ తరవాత, రాజుగారి కోటలోని ఏ భాగంలో\nమనం వున్నామో తెలుసుకోవచ్చు. ఊ, ఒక\nపట్టు పట్టండి!” అన్నాడు.\n\nఅందరూ కలిసి రాతిపలకను పక్కకు\nనెట్టారు. వెంటనే సొరంగమార్గం సూర్య\n\nకాంతితో మిలమిల్లాడింది. పైన రాతి పలకను\nకప్పివున్న కొన్ని పూలమొక్కలు చిన్న శబ్దంతో\nపక్కకు పడిపోయినై.\n\nముందుగా కాళీవర్మ పైకి వచ్చి, చుట్టూ\nఓమారు కలయచూసి, తాము రాజుగారి\nఉద్యానవనంలో ప్రవేశించినట్టు గ్రహించాడు.\n\nతరవాత అతడు సైగ చేయగానే బైరాగు\nలందరూ సొరంగం నుంచి పైకి వస్తూనే,\n\"ఆహా, ఏమీ ఉద్యానవన సౌందర్యం! జిత\nకేత మహారాజుగారిది లాగున్నదే! అద్భుతం!”\nఅన్నారు.\n\nకాళీవర్మ వాళ్ళను మెల్లిగా మాట్టాడమని\nహెచ్చరించి, “మనం చాలా ప్రమాదరకరమైన\nప్రదేశానికి వచ్చాం. నాకు ప్రాణం మీద\nఅంతగా తీపిలేదు. రాజభటులెవరైనా చూసి\nచుట్టుముట్టితే, ప్రాణాలుండగా వాళ్ళకు\nలొంగను. మీ సంగతేమిటి?” అన్నాడు.\n\nబైరాగి గురువు, “మాకు ప్రాణాలంటే\nమహా తీపి గనకే గదా, చావలేక ఇలా ఏవో\nగాలి బతుకులు బతుకుతున్నాం! సొరం\nగంలో నిధి నిక్షేపాలు లేవని తెలిసిపోయింది.\nతమ అనుమతి అయితే, ఇక మాదారిన మేం\nపోతాం,” అన్నాడు.\n\nకాళీవర్మ, బైరాగులను అలాగే వెళ్ళమని\nచెప్పబోయేంతలో, సొరంగమార్గం వైపున వున్న\nచెట్ల వెనక నుంచి రాజు జితకేతుడూ, మాయా\nమర్కటుడూ ఏదో మాట్టాడుకుంటూ రావడం\nకనిపించింది. కాళీవర్మ చప్పున అక్కడ వున్న\nపూల పొదల చాటుకు పోతూ, బైరాగులతో,\n“మీ కొచ్చిన ప్రాణభయం ఏమీ లేదు.\nమీరు వాళ్ళ కంటబడటం జరిగితే, పోయన\nమంత్రదండం నగరంలోని ఏ సుబ్బిశెట్టి\nచేతిలోనో చూశామనీ, ఆ సంగతి చెప్పేం\nదుకు వచ్చామనీ ఒక అబద్ధం అడేయండి, ”\nఅన్నాడు.\n\nకాళీవర్మ ఇలా మాట్టాడుతున్న సమయం\nలోనే, ఎక్కడో దూరాన్నుంచి శంఖనాదం\nవినిపించింది. ఆ మరుక్షణం మాయామర్క\nటుడు చెట్టు కొమ్మ మీదికి కీచుమంటూ\n\nఎగురుతూ, “జై, తాంత్రికగురో! తమరు\nశంఖాన్ని పూరిస్తున్నది కోటలోపలినుంచా,\nవెలపలి నుంచా?\" అంటూ గట్టిగా కేక\nపెట్టాడు.\n\nశంఖనాదం ఆగిపోయింది. మాయామర్క\nటుడు కొమ్మమీది నుంచి కిందికి గెంతబోతున్న\nతరుణంలో, వాడికి భయంతో దిక్కులు\nచూస్తున్న బైరాగులు ముగ్గురూ కనిపించారు.\n\nమాయామర్కటుడు పెద్దగా కీచుమంటూ\nఅరిచి, \"జితకేతు రాజా! ఇది తమ ఉద్యాన\nవనమా లేక బైరాగుల మఠమా? వెంటనే ఆ\nపూల పొదల దగ్గిర వున్న బైరాగుల్ని పట్టి\nబంధించండి!” అంటూ కిందికి దూకాడు.\n\nరాజు జితకేతుడు గట్టిగా చప్పట్లు చరిచి,\nరాజభటులను పిలుస్తూ బైరాగులను సమీ\nపించి, “ఎవర్రా మీరు? ఎవరి అనుమతితో\nనా ఉద్యానం ప్రవేశించారు?” అన్నాడు\nకోపంగా.\n\nగురుబైరాగి చేతులు పైకెత్తి, “మహా రాజా,\nమంత్రదండం! ... సుబ్బిశెట్టి! ... మంత్ర\nదండం! ... సుబ్బిశెట్టి!” అంటూ అదే మాటగా\nకేకలు పెట్టసాగాడు.",
            "book_page_end": 18,
            "story_id": "2005_06_05",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "అపస్వరబ్రహ్మ",
            "book_page_start": 19,
            "pdf_page_start": 19,
            "pdf_page_end": 24,
            "author": "వసుంధర",
            "genre": "బేతాళ కథలు",
            "moral": "వ్యక్తిలోని నిజమైన నైపుణ్యంపై శ్రద్ధ వహించాలి, అడ్డదారులు శాశ్వత ఫలితాలను ఇవ్వవు. గురువు తన విద్యను కాపాడుకోవడానికి శిష్యుడిని రమ్మన్నాడు, కానీ అసూయతో కాదు.",
            "keywords": [
                "సంగీతం",
                "అపస్వరబ్రహ్మ",
                "పిశాచాలు",
                "శివశాస్త్రి",
                "సాధన"
            ],
            "characters": [
                "విక్రమార్కుడు",
                "బేతాళుడు",
                "శివశాస్త్రి",
                "ముకుందుడు",
                "గోవిందుడు",
                "సహదేవుడు",
                "పెద్ద పిశాచం"
            ],
            "locations": [
                "శ్మశానం",
                "నగరాలు",
                "అడవి"
            ],
            "content": "పట్టువదలని విక్రమార్కుడు\nచెట్టువద్దకు తిరిగివెళ్ళి, చెట్టుపై\nనుంచి శవాన్నిదించి భుజానవేసు\nకుని, ఎప్పటిలాగే మౌనంగా శ్మశానం\nకేసి నడవసాగాడు. అప్పుడు శవంలోని\nబేతాళుడు, \"రాజా, నీ పట్టుదల\nచూస్తూంటే ఆశ్చర్యం కలుగుతున్నది.\nనువ్వు సాధించదలచిన కార్యం అసాధ్య\nమని గ్రహించి, ఏదో ఒకనాడు నువ్వు\nతిరిగి దేశపాలకుడుగా రాణించగలవను\nకుంటున్నాను. శివశాస్త్రి అనే సంగీత\nవిద్వాంసుడు; శిష్యులను చేర్చుకునే\nవిషయంలో, నియమాన్ని సడలించ\nనన్నపట్టుదలతో వున్నవాడు, చివరకు\nతన ఓటమి గుర్తించి, ఒక అన\nర్హుణ్ణి శిష్యుడిగా స్వీకరించాడు.\nఆయన కథ చెబుతాను, శ్రమ\nతెలియకుండా, విను,” అంటూ\nఇలా చెప్పసాగాడు:\n\nశివశాస్త్రి గొప్ప సంగీత విద్వాంసుడు.\nఆయనకు స్వరబ్రహ్మ అన్న బిరుదున్నది.\nసంగీతం ఎంత బాగా నేర్చినా, ఆయనకు శిష్య\nరికం చేయనిదే పరిపూర్ణత సిద్ధించదని\nఅంటారు. కానీ శివశాస్త్రి అందరికీ సంగీతం\nనేర్పడు. తన వద్దకు వచ్చిన సంగీతకారులకు,\nప్రతి ఏటా ఉగాది రోజున పరీక్షపెట్టి, వారిలో\nఒక్కణ్ణి మాత్రమే శిష్యుడిగా స్వీకరిస్తాడు.\n\nఅలా ఒక ఉగాదినాడు ముకుందుడు,\nగోవిందుడు ఆయన పరీక్షలో సమ ఉజ్జీలుగా\nనిలిచారు. శివశాస్త్రి వారితో, “నేను మీకు\nరెండు రోజుల తర్వాత మరో పరీక్షపెడతాను,\"\nఅన్నాడు.\n\nగడువులోగా గురువును మెప్పించడానికి\nగోవిందుడు రోజంతా సాధన చేయసాగాడు.\nముకుందుడు మాత్రం గురుపత్నిని కలుసు\nకుని, “అమ్మా! సంగీతం నేర్వడంతో పాటు,\n\nపార్వతీపరమేశ్వరులవంటి మీ దంపతుల్ని\nసేవించాలని నా కోరిక. పరీక్షలో గురువు\nఅనుగ్రహం పొందడానికి ఉపాయం చెప్పండి,”\nఅని వేడుకున్నాడు.\n\nగురుపత్నికి అతడి మీద జాలి పుట్టి,\n“సమర్థతకే పెద్ద పీట వేసే మీ గురువుకు\nఅడ్డదార్లు నచ్చవు. ఐతే సంగీతానికి శ్రావ్యమైన\nగొంతు ప్రధానం కదా! ఈ ఊళ్ళో సహదేవు\nడనే వైద్యుడి వద్ద మహత్తరమైన మందున్నది.\nఅది సేవిస్తే గొంతు ఎంతో శ్రావ్యంగా మారి\nపోతుంది,\" అంటూ తనకు తెలిసిన ఉపాయం\nచెప్పింది.\n\nముకుందుడు, సహదేవుణ్ణి కలుసు\nకుని తన కోరిక చెప్పాడు. ఆయన కాసేపాలో\nచించి, “నా వద్ద వున్న ఆ మందు ద్రావక\nరూపంలో వుంటుంది. వాద్యాన్ని శృతి చేసి\nనట్లు నీవు కొంచెంకొంచెంగా ఆ ద్రావకాన్ని\nచాలా జాగ్రత్తగా సేవించి గొంతును శృతి\nచేసుకోవాలి. అవసరానికి మించి సేవించావో\nగొంతులో అపస్వరాలు పలుకుతాయి,” అని\nహెచ్చరించాడు.\n\n“గొంతును శృతి చేయడం చాలా సులభం.\nమీ మందు ఖరీదెంతో చెప్పిండి,” అన్నాడు\nముకుందుడు.\n\nసహదేవుడు నవ్వి, “నేనిచ్చే ద్రావకాన్ని\nసేవించిన వారెందరో అపస్వరాలను సరిచేసు\nకోలేక సంగీతానికే స్వస్తి చెప్పారు. నీ గొంతును\nమందులతో కాక సాధనతో శ్రావ్యం చేసు\nకోవడం ఉత్తమం,\" అన్నాడు.\n\nకానీ ముకుందుడా హితవు వినక,\nఆయన కోరిన డబ్బిచ్చి ద్రావకం తీసుకు\n\nన్నాడు. అది కొంచెం పుచ్చుకోగానే అతడి\nగొంతు మునుపెన్నడూ ఎరగనంత శ్రావ్యంగా\nమారిపోయింది. దాంతో మురిసిపోయి అతడు\nమరి కొంత ద్రావకం పుచ్చుకుంటే గొంతు\nమరింత శ్రావ్యమైంది.\n\nపోటీ రోజు వచ్చింది. ముందుగా గోవిం\nదుడు ఓ పాటపాడి గురువు మెప్పు పొందాడు.\nతర్వాత ముకుందుడు పాట అందుకు\nన్నాడు. అతడి గొంతులో పెరిగిన శ్రావ్యతకు\nశివశాస్త్రి పరవశించి, “శభాష్! ఈ రోజు నీ పాట\nవినడం, నా అదృష్టం,” అన్నాడు.\n\nముకుందుడు మరింత ఉత్సాహంగా\nఆలాపన నుంచి చరణంలోకి రాగానే అప\nస్వరాలు వచ్చాయి. అప్పుడు శివశాస్త్రి, అతణ్ణి\nపాట ఆపమని, “గొంతు శ్రావ్యంగా మారా\nలని, నీవు సహదేవుడి దగ్గర మందు తీసుకు\nన్నావు. నీ గొంతు శ్రావ్యమైంది కానీ అది\nమోతాదు మించింది. ఆలాపనతో ఆగిపోతే\nనీ పాట వినసొంపుగానే వుంటుంది. కానీ\nచరణాలు పాడేవో అపస్వరాలు తప్పవు. ఇక\nనీవు సంగీతం మాట మరిచి ఇంటికి పోవచ్చు,\"\nఅన్నాడు కోపంగా.\n\n\"గురువర్యా! నా తప్పును క్షమించి, నాకు\nతరుణోపాయం చెప్పండి,\" అంటూ ముకుం\nదుడు, శివశాస్త్రి కాళ్ళ మీద పడ్డాడు.\n\nశివశాస్త్రి అతణ్ణి లేవనెత్తి, “అనగనగ రాగం\nఅతిశయిస్తుంది అంటారు కదా! నీవు గొంతెత్తి\nపాడుతూ నిరంతర సాధనచేయి, ఫలిత\nముంటే వుండొచ్చు,” అన్నాడు.\n\nముకుందుడు నీరసంగా తన ఊరు\nచేరుకున్నాడు. అక్కడ గొంతెత్తి సాధన చేయ\nబోతే, ఊరివారు గొడవ పెట్టారు. ముకుం\nదుడు ఊరుమారాడు. అయినా అక్కడి\nవాళ్ళు, \"నీ అపస్వరాలను భరించలేం. మరే\nదైనా ఊరికి వెళ్ళి ప్రయత్నించు,” అన్నారు.\n\nఇకలాభం లేదని ముకుందుడు ఓ అడ\nవిలో ప్రవేశించి, ఓ చెట్టు కింద చతికిలబడి\nసంగీత సాధన ప్రారంభించాడు. కొంత సేప\nటికి, తన అపస్వరాలు తనే భరించలేక\nపోయిన ముకుందుడు పాట ఆపేసి ఉస్సురని\nనిట్టూర్చాడు.\n\nఆ మరుక్షణం, “ఏయ్! పాటెందుకు\nఆపేశావ్? ఇంకా పాడు,” అన్న మాటలు\nవినిపించాయి. ముకుందుడు ఉలిక్కిపడి,\n“ఎవరూ?” అన్నాడు.\n\nఅందుకు సమాధానంగా చెట్టు మీద\nనుంచి ఓ పిశాచం కిందికి దూకింది. అది\n\nభయంతో వణికిపోతున్న అతడి వంక ఆప్యా\nయంగా చూసి, “భయపడకు! ఈ చెట్టు\nమీద నాతో పాటు ఇంకో మూడు పిశాచాలు\nనివసిస్తున్నాయి. అందర్లోకీ నేనే పెద్ద. మాకు\nబోలెడు అద్భుత శక్తులున్నాయి. నువ్వు\nఆగకుండా పాడతానంటే శ్రద్ధగా పాట\nవింటాం,” అన్నది.\n\nదానితో ధైర్యం తెచ్చుకున్న ముకుందుడు,\n“నేను పాడేదాకా మీకు పాట గురించే\nతెలియక పోవడం ఆశ్చర్యం,” అన్నాడు.\n\n“పాట గురించి మాకు బాగా తెలుసు.\nఒకప్పుడు మేం మనుషుల రూపాల్లో నగరాల్లో\nతిరిగేవాళ్ళం. పాట కచ్చేరీల్లో అందరూ\nఅపస్వరాలు పలికించేవాళ్ళే. మీ మనుషుల\nమధ్య శివశాస్త్రి అని ఒకడున్నాడు. ఆయన\nసంగీతాన్ని పాడుచేస్తున్నాడు. ఇన్నాళ్ళకు\n\nమా అదృష్టం కొద్దీ నీ పాటవిన్నాం,” అన్నది\nపెద్ద పిశాచం.\n\nఅప్పట్నించీ ముకుందుడి నిరంతర\nసంగీత సాధన అడవిలో నాలుగు పిశాచాల\nముందు నిర్విఘ్నంగా సాగింది. క్రమంగా\nతన గొంతులో పలికే అపస్వరాలు అతడికి\nఇంపుగా కనిపించాయి. అతడికి మనుషుల\nమధ్యకు వెళ్ళి, శివశాస్త్రికి పోటీగా తన సంగీ\nతాన్ని ప్రచారం చేయాలనిపించింది.\n\nఇది తెలిసిన పిశాచాలు, అతడి వెంట\nమనుషుల రూపాల్లో వస్తామన్నాయి.\nఅందుకు ముకుందుడు కాసేపాలోచించి,\n“మనుషుల అభిరుచులు మారాలంటే,\nవారికి మన సంగీతాన్ని కొంతకాలం పాటు\nబలవంతంగా వినిపించాలి. వింతలు చూపిం\nచాలి. అందుకు డబ్బు బాగా ఖర్చుకావచ్చు, ”\nఅన్నాడు.\n\nదానికి పెద్ద పిశాచం ఉత్సాహంగా, “ఓస్,\nఇంతేనా! నీకెంత డబ్బు కావాలో చెప్పు,\nఇస్తాం. ఎలాంటి వింతవస్తువులు కావాలో\nఅడుగు, తెస్తాం!” అన్నది.\n\nఈ జవాబు ముకుందుడికి చాలా ఆనందం\nకలిగించింది. అతడు మనుషుల రూపాలు\nధరించిన పిశాచాలను వెంట బెట్టుకుని, ఓ\nనగరంలో ప్రవేశించి, నగరపాలకుడైన ప్రమో\nదుణ్ణి కలుసుకున్నాడు. అట్టహాసంగా తన\nవద్దకు వచ్చిన ముకుందుడికి, ప్రమోదుడు\nరాజమర్యాదలు చేశాడు.\n\nముకుందుడు ఆయనతో, “ఈ సృష్టిలో\nవ్యర్థమైనది లేదు. అది పిపీలికాది బ్రహ్మ\nపర్యంతం సమస్త జీవులకూ వర్తించి నట్లే,\n\nఅన్ని స్వరాలకూ వర్తిసుంది. ఇంత కాలం\nజనం స్వరబ్రహ్మ శివశాస్త్రి సంప్రదాయం\nపాటిస్తూ, సంగీతమంటే సుస్వరాలే అను\nకుంటున్నారు. నేను అపస్వరబ్రహ్మ. అపస్వ\nరాలతో అద్భుత సంగీతం వినిపించగలను.\nమీరు కోరినంత డబ్బిస్తాను. నా గురించి\nగొప్పగా ప్రచారం చేయించండి,” అని\nచెప్పాడు.\n\nడబ్బుకు ఆశపడి ప్రమోదుడు, అప\nస్వరబ్రహ్మ గురించి పెద్దగా ప్రచారం చేయిం\nచాడు. అతడి తొలిప్రదర్శనకు జనం విరగ\nబడి వచ్చారు. ముకుందుడి అపస్వరాల\nగొంతుతో కలిసిన పిశాచాల కఠోర ధ్వని\nవినడానికి తమాషాగావున్నది. వేదికపై పిశా\nచాలు చూపరుల నాకర్షించే విధంగా మాయా\nజాలాలు కూడా సృష్టించాయి.\n\nఆ ప్రదర్శన చాలా మందికి నచ్చింది.\nనచ్చనివారు కూడా మార్పుమంచిదే అన్నారు.\nవరుసగా ఒకటి తర్వాత ఒకటి ప్రదర్శనలి\nస్తూంటే, క్రమంగా జనం దీనికి అలవాటు\nపడి, అపస్వరబ్రహ్మసంగీతాన్నే అభిమానిస్తూ,\nస్వరబ్రహ్మ సంప్రదాయమంటే చిరాకు పడ\nసాగారు. దేశపురాజు ముకుందుణ్ణి ఘనంగా\nసన్మానించి అపస్వరబ్రహ్మ అన్న బిరుదును\nస్థిరంచేశాడు.\n\nఆ సందర్భంలో కొందరు, “అపస్వరాలతో\nజనాకర్షణీయమైన సంగీతాన్ని సృష్టించవచ్చు\nనని తమకెలా స్ఫురించిందో తెలుసుకోవాలని\nవున్నది,” అని ముకుందుణ్ణి అడిగారు.\n\nవారికి పూర్తి నిజం చెబితే అపహాస్యం\nపాలవుతానని భయపడిన ముకుందుడు,\n\n“ఈ రోజు నేనింతవాణ్ణి కావడానికి కారణం\nస్వరబ్రహ్మ శివశాస్త్రి, సహదేవుడనే వైద్యుడు.\nఇంతకు మించి నేనేమీ చెప్పలేను,” అని\nనర్మగర్భంగా చెప్పి తప్పించుకున్నాడు.\n\nఈ పరిస్థితుల్లో, ఒకనాడు శివశాస్త్రి శిష్యుడు\nగోవిందుడు, ముకుందుణ్ణి వెతుక్కుంటూ\nవచ్చి, “ముకుందా! ఇంతకాలానికి నీ అదృష్టం\nపండింది. గురువుగారు నీకు సంగీత శిక్షణ\nఇవ్వదలిచారు. ఆ సంగతి చెప్పినిన్ను వెంట\nబెట్టుకురమ్మన్నారు,” అని చెప్పాడు.\n\nఆ మాట వింటూనే ముకుందుడు సంభ్ర\nమాశ్చర్యాలతో, \"అహా, ఏ దేవతలో కరుణిం\nచారు, గోవిందా! పద, పద,” అంటూ అప్పటి\nకప్పుడు బయల్దేరాడు.\n\nఇది చూసి మానవరూపాల్లో వున్న పిశా\nచాలు, \"ఓయీ, ముకుందా, జాగ్రత్త! నీ\n\nగొంతు మార్చేస్తాం. దేశదేశాల నీకున్న అప\nస్వరబ్రహ్మ అన్న ఘనకీర్తిని తుడిచిపెట్టేస్తాం,\"\nఅని అరవసాగినై.\n\nఇదిచూసి, గోవిందుడు ఆశ్చర్యపోతున్నం\nతలో ముకుందుడు, అతడి చేయిపట్టుకుని,\n\"గోవిందా! ఇదంతా ఒక విచిత్రకథ,” అంటూ\nముందుండి దారితీశాడు.\n\nబేతాళుడు ఈ కథ చెప్పి, “రాజా, ముకుం\nదుడు తన అపస్వరాల సంగీతంతోనే చాలా\nమందిని మెప్పించి పేరు ప్రఖ్యాతులు సంపా\nయించుకున్నాడు. అలాంటి వాడు పిశాచాలు\nగొంతు మార్చేస్తాం అని బెదిరిస్తున్నా లెక్క\nచేయకుండా శివశాస్త్రి దగ్గరకు ఎందుకు\nబయల్దేరాడు? ఇక, శివశాస్త్రి విషయానికొస్తే\n- ముకుందుణ్ణి సంగీతం మాట మరిచి\nఇంటికి పొమ్మన్నవాడు, తిరిగి సంగీత విద్య\nనేర్పుతాను రమ్మనడంలో ఆంతర్యమేమిటి?\nముకుందుడి పేరుప్రఖ్యాతులు ఆయనలో\nఏమైనా ఓర్వలేనితనానికి కారణమైనవా? ఈ\nసందేహాలకు సమాధానం తెలిసి కూడా\nచెప్పక పోయావో, నీ తల పగిలిపోతుంది,\"\nఅన్నాడు.\n\nదానికి విక్రమార్కుడు, “ముకుందుడు\nసంగీత విద్య నేర్వాలన్న అభిలాష కలవాడు.\nఆ ప్రయత్నంలో మొదట విఫలుడై, అనుకో\nకుండా పిశాచాల బారిన పడి అపస్వరబ్రహ్మ\nఅయ్యాడు. అతడు ప్రజలను ఆకట్టుకోవ\nడానికి కారణం కేవలం సంగీతం మాత్రమే\nకాదు. పిశాచాలు చూపే మాయాజాలం.\nఅలాంటివాడికి మంచి సంగీతం నేర్చుకునే\nఅవకాశం వచ్చే సరికి, స్వరబ్రహ్మ శివశాస్త్రి\nదగ్గరకు సంతోషంగా బయల్దేరాడు. పోతే,\nపిశాచాలు గొంతు మార్చేస్తామంటే లెక్క\nచేయకబోవటానికి కారణం - ఇప్పుడున్న\nఅపస్వరాలు పోయి, సుస్వరాలు తిరిగి రాగల\nవనేగదా అర్థం! శివశాస్త్రి, ముకుందుడికి\nసంగీత విద్య నేర్పుతాను రమ్మనడానికి\nకారణం- అతడు తన అపస్వరాలతో శాస్త్రీయ\nసంగీతానికి భ్రష్టు పట్టించకుండా కాపాడేం\nదుకే తప్ప, ఓర్వలేనితనం కాదు,” అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.",
            "book_page_end": 24,
            "story_id": "2005_06_06",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "చరిత్ర/భౌగోళికం",
            "moral": "చందమామ బృందం",
            "keywords": [
                "తపాలా",
                "రవాణా",
                "ఆహోం",
                "అస్సాం",
                "బ్రిటిష్ పాలన"
            ],
            "characters": [
                "ఆశ్వికులు",
                "కాలి నడక రవాణాదారులు",
                "ఆహోమ్లు"
            ],
            "locations": [
                "భారతదేశం",
                "బర్మా (మియాన్మార్)",
                "పట్కాయ్ కొండలు",
                "బ్రహ్మపుత్ర లోయ",
                "శిబ్సేగర్"
            ],
            "content": "**గుర్రాలపై తపాలా రవాణా**\nమనదేశంలో తపాలా సేవలు ప్రారంభమయిన\nపద్ధెనిమిదవ శతాబ్దారంభంలో ఉత్తరాలను,\nగుర్రాల మీదా, కాలి నడకనా ఒకచోటి నుంచి\nమరొక చోటికి చేరవేసేవారు. ఆరంభంలో రాచ\nకుటుంబాలకూ, ఆ తరవాత బ్రిటిష్ పాలకు\nలకూ చెందిన ఆశ్వికులు నాలుగుమైళ్ళ దూరం\nప్రయాణం చేసేవారు. అక్కడ బయలుదేర\nడానికి సిద్ధంగా ఉన్న మరో ఆశ్వికుడికి ఉత్తరాల\nసంచీని అందజేసేవారు. అదేవిధంగా పరుగు\nలాంటి కాలినడకన వెళ్లేవారికి రెండు స్థానాల మధ్య దూరం మూడు మైళ్ళు ఉండేది. ఉత్తరాల సంచీతో\nపరిగెత్తేవారు, చేతిలో గంటలు అమర్చిన పొడవాటి దుడ్డుకర్రతో నేలను తాటిస్తూ వెళ్ళేవారు. గంటల\nనుంచి వెలువడే శబ్దం-బందిపోట్లకూ, జంతువులకూ హెచ్చరికగా ఉండేది.\n\n**ఆహోం నుంచి అస్సాం**\nభారత్-బర్మా (ఈనాటి మియాన్మార్) సరిహద్దుల్లో వున్న పోంగ్లో షాన్ గిరిజన తెగకు చెందిన\nఆహోమ్లు నివసిస్తూండేవారు. పదమూడవ శతాబ్దంలో\nవాళ్ళు పట్కాయ్ కొండల గుండా భారతదేశంలో ప్రవేశించి,\nఅక్కడున్న స్థానిక పాలకులను లోబరచుకుని బ్రహ్మపుత్ర\nలోయకు పాలకులయ్యారు. ఈ ప్రాంతాన్ని షామ్ అని\nపిలవసాగారు. దాన్నే బర్మీస్ భాషలో ఆషామ్ అనీ, ఆహోం\nఅనీ పిలిచేవారు. ఈ ప్రాంతాన్ని అంతకు పూర్వం కామ\nరూప ప్రదేశమని చెప్పేవారు. ఆహోంలు హిందూసంప్ర\nదాయాన్ని అనుసరించి దేవాలయాలను నిర్మించారు.\nశిబ్సేగర్ వాళ్ళ రాజధాని.",
            "book_page_end": 25,
            "story_id": "2005_06_07",
            "raw_genre_backup": "చరిత్ర/భౌగోళికం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "బానిసవాడి భవిష్యవాణి!",
            "book_page_start": 26,
            "pdf_page_start": 26,
            "pdf_page_end": 28,
            "author": "చందమామ బృందం",
            "genre": "పురాతన గాథ",
            "moral": "మనం ఎంత జాగ్రత్తగా పథకం వేసినప్పటికీ, ఒక్కొక్కసారి అనుకోని సమయంలో, అవాంతరాలు వస్తూంటాయి. పరిస్థితి వికటిస్తుంది. (Prophecy fulfilled: Don't celebrate too early).",
            "keywords": [
                "బానిస",
                "అంకాయస్",
                "ద్రాక్షతోట",
                "భవిష్యవాణి",
                "అడవిపంది"
            ],
            "characters": [
                "అంకాయస్",
                "గురువు",
                "బానిస",
                "పర్యవేక్షకుడు",
                "అడవిపంది"
            ],
            "locations": [
                "చిన్న కొండ మీద భవనం",
                "ద్రాక్షతోట"
            ],
            "content": "అంకాయస్ అనే పెద్ద మనిషి చాలా సాహసో\nపేతమైన జీవితం గడిపాడు. ఓడను నడిపే\nనావికుల నాయకుడిగా ఎన్నో క్లిష్టమైన పను\nలను సులభంగా నెరవేర్చాడు. పదవీ విరమణ\nచేసి ఒక చిన్న కొండ మీద అందమైన భవనాన్ని\nనిర్మించుకున్నాడు. దాని చుట్టూ పూలతోటలూ,\nపళ్ళ తోటలూ పెంచడానికి నౌకర్లను నియ\nమించుకుని సుఖంగా జీవించసాగాడు.\n\n“నాయనా, భగవంతుడు నీకు సంపద\nలతో పాటు, ఎంతో అనుభవాన్ని ప్రసాదించాడు.\nఇకపై సాటి మనుషులకు ఉపయోగపడే మంచి\nపనులు చేస్తూ, జీవితంలోని వివిధ అంశాల\nగురించి లోతుగా ఆలోచిస్తూ శేషజీవితాన్ని ఫల\nవంతంగా సాగించు,” అని సలహా ఇచ్చాడు\nవృద్ధుడైన ఆయన గురువు.\n\nతన గురువు సలహాను అంగీకరిస్తున్నట్టు\nతల పంకించాడే తప్ప, అంకాయస్ వాటిని\nఅసలు పట్టించుకోలేదు. వినోదం తప్ప మరేదీ\nతెలియని కొందరు మిత్రులు ఆయన చుట్టూ\nచేరారు. హాస్యోక్తులతో అంకాయస్కు వినోదం\nకలిగిస్తూ, ఆయన సంతోషపడేలా పొగు\nడుతూ, ఆయన నుంచి తమకు కావలసిన\nవాటిని సంపాయించుకునేవారు.\n\nఆ కాలంలో చిన్న చిన్న రాజ్యాలు తరచూ\nఒకదానితో ఒకటి యుద్ధాలు చేస్తూండేవి.\nయుద్ధంలో గెలుపొందిన రాజ్యం సైనికులు\nఓడిపోయిన రాజ్యం నుంచి స్త్రీ పురుషులను\nబానిసలుగా తరలించుకుని వెళ్ళేవారు. వారిని\nఎవరు కావాలన్నా అడిగిన డబ్బు చెల్లించి కొనుక్కో\nవచ్చు. అలా బానిసలుగా విక్రయించబడే\nవారిలో కొందరు ప్రతిభావంతులుగానూ, జ్ఞాన\nసంపన్నులుగానూ ఉండేవారు. అయినా\nయజమానులు వారిచేత కఠిన శ్రమ చేయించే\nవారు. బానిస వృద్ధుడైనా, బలహీనుడైనా వ్యాధి\nగ్రస్తుడై మరణించబోయే స్థితిలో వున్నా కూడా\nఏమాత్రం కనికరం చూపకుండా కఠినమైన\nపనులు చేయించుకునేవారు.\n\nఅంకాయస్ వద్ద కూడా పలువురు బాని\nసలు ఉన్నారు. వాళ్ళను పర్యవేక్షించే అధికారి\nపరమ క్రూరుడు. అంకాయస్ ఉత్తమమైన\nద్రాక్షపళ్ళ తోట వేయాలని నిర్ణయించాడు.\n\nఅందుకోసం రాళ్ళతో నిండిన భూమిని బాగు\nచేయడానికీ, దున్నడానికీ బాని\nసలు రాత్రింబవళ్ళు కష్టపడి\nచెమటోడ్చ వలసివచ్చింది.\nఅలా కష్టపడి పనిచేస్తున్నప్ప\nటికీ క్రూరుడైన బానిసల అధి\nకారి, \"త్వరగా కానివ్వండి, సోమరి\nగాడిదల్లారా! ఇంత మందగొడిగా పని\nచేస్తూంటే, తోట తయారయ్యేదెప్పుడు? ఉత్తమ\nమైన ద్రాక్ష పండేదెప్పుడు? ఆ ద్రాక్ష నుంచి\nతయారయ్యే మధురసాన్ని మన యజమాని\nతాగేదెప్పుడు?” అంటూ కొరడా ఝళిపించేవాడు.\n\nతోటపని ఎంతవరకు వచ్చిందో చూద్దామని\nఒకనాడు అంకాయస్ అటుకేసి వచ్చాడు. ఆ\nసమయంలో అధికారి బానిసలను బెదిరిం\nచడం ఆయన విన్నాడు. “అవును, నేను\nఇక్కడ పెంచుతూన్న ద్రాక్ష ప్రపంచంలోనే చాలా\nఉత్తమమైనది. నా సొంత తోటలో పండిన ద్రాక్ష\nనుంచి తయారైన మధురసాన్ని చవిచూసే\nక్షణాలకోసం ఎదురు చూస్తున్నాను,” అన్నాడు.\n\n\"మూర్ఖులారా, విన్నారా మన యజమాని\nమాటలు! మీరు పండించే ద్రాక్ష నుంచి తయా\nరయ్యే మధురసం కోసం ఆయన ఆతృతగా\nఎదురు చూస్తున్నారు!” అంటూ కొరడాతో\nబానిసల వీపులను ఛెళ్ళుమనిపించసాగాడు.\n\n“అయ్యో!” అని బాధతో మూలిగిన ఒక\nబానిస, “ఈ తోటలో పండే ద్రాక్షల నుంచి\nతయారయ్యే మధురసాన్ని యజమాని ఈ\nజన్మలో చవిచూడలేడు,\" అన్నాడు మెల్లగా.\n\nఅయినా అది పర్యవేక్షకుడికి వినిపించ\nడంతో, “ఏమన్నావురా దుర్మార్గుడా!\" అని\nగద్దిస్తూ అడిగాడు దిక్కులు పిక్కటిల్లేలా.\n\n“ఏమన్నాడేమిటి?” అని వెనక్కు తిరిగాడు\nయజమాని.\n\nపర్యవేక్షకుడు\nబానిస మెడపట్టి\nముందుకు తోస్తూ,\n“ఈ వెధవకు పిచ్చెక్కింది. అందువల్లే ఏదో\nవాగాడు!\" అన్నాడు.\n\n“ఏం చెప్పావో దాన్ని మరోసారి చెప్పు!” అని\nఆజ్ఞాపించాడు యజమాని.\n\n“ఈ తోటలో కాచే ద్రాక్షల నుంచి తయా\nరయ్యే మధురసాన్ని మన యజమాని రుచి\nచూడలేడు, అన్నాను,” అని చెప్పాడు బానిస.\n\nఅంతటా కొంతసేపు మౌనం అలముకున్నది.\nయజమాని ఆ పొగరుబోతు బానిసను కఠి\nనంగా శిక్షించగలడని అందరూ అనుకున్నారు.\nఅయితే, అంకాయస్ అక్కడి నుంచి మౌనంగా\nవెళ్ళిపోయాడు.\n\nరోజులు గడిచాయి. ద్రాక్షతోట విరగకాచింది.\n\nనిగనిగలాడే ఆ ద్రాక్ష\nపళ్ళ నుంచి మధురసం\nతయారుచేయడానికి దూర\nప్రాంతం నుంచి నిపుణులైన వారిని\nపిలిపించారు. మధురసం తయార\nయింది. దానిని అందమైన మధుపాత్రలో\nనింపి, యజమాని ముందున్న మేజామీద\nఉంచారు. అంకాయస్ పరమానందం చెందాడు.\nదానిని రుచి చూడడానికి ముందు ఆనాడు\nభవిష్యత్తు చెప్పిన బానిసను పిలుచుకుర\nమ్మన్నాడు. మధురసాన్ని సేవిస్తూ, తమ యజ\nమాని బానిసను శిక్షంచగలడని అందరికీ\nఅర్థమయింది.\n\nబానిస రానే వచ్చాడు. వాడి ముఖంలో\nపశ్చాత్తాపంగానీ, భయంకానీ లవలేశం\nకూడా కనిపించలేదు. ప్రశాంతంగా\nనిలబడ్డాడు.\n\nఅంకాయస్ గట్టిగా నవ్వుతూ,\n“ఆనాడు నువ్వు మూర్ఖంగా పలికిన\nమాట గుర్తుందా? ఇప్పుడు చూడు\nనేను అదే తోటలో పండిన ద్రాక్ష నుంచి\nతయారు చేసిన మధురసాన్ని రుచి చూడ\nబోతున్నాను,” అంటూ తన వెనకా, ఇరు\nవైపులా నిలబడ్డ తన మిత్రులు, సేవ\nకుల కేసి ఒకసారి గర్వంగా చూసి,\nమళ్ళీ బానిసతో, “ఇప్పుడేమంటావు?”\nఅంటూ నవ్వసాగాడు.\n\n“చేతికందింది, నోటికి అందకపోవచ్చు\nకదా?” అన్నాడు బానిస ప్రశాంత కంఠ\nస్వరంతో.\n\nఅంకాయస్ మరింత గట్టిగా నవ్వుతూ,\nమధుపాత్రను అందుకున్నాడు. ఆ క్షణమే ఒక\nసేవకుడు పరుగున వచ్చి, “ప్రభూ! కోరలు\nతిరిగిన భయంకరమైన అడవిపంది ఒకటి\nమన తోటలో పడినాశనం చేస్తున్నది!” అన్నాడు.\n\n“ఏమిటీ, అడవిపందా?” అంటూ మధు\nపాత్రను మేజాపై ఉంచి, దాపుల గోడకు వేలాడు\nతూన్న ఖడ్గాన్ని తీసుకుని అడవిపందిని చంప\nడానికి పళ్ళతోట కేసి పరిగెత్తాడు, అంకాయస్.\n\nఅయితే, అతడు అడవిపందిని చంపలేదు.\nఅడవిపంది అతన్ని చంపేసింది!",
            "book_page_end": 28,
            "story_id": "2005_06_08",
            "raw_genre_backup": "పురాతన గాథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "శాస్త్రజ్ఞానం-లోకజ్ఞానం",
            "book_page_start": 29,
            "pdf_page_start": 29,
            "pdf_page_end": 29,
            "author": "జి. త్రివిక్రం",
            "genre": "సామాజిక కథ",
            "moral": "శాస్త్రజ్ఞానంతో పాటు, ప్రజలు బాధపడకుండా నిజం చెప్పడానికి లోకజ్ఞానం (tact) కూడా అవసరం.",
            "keywords": [
                "శాస్త్రజ్ఞానం",
                "లోకజ్ఞానం",
                "వైద్యం",
                "రంగనాధుడు",
                "లౌక్యం"
            ],
            "characters": [
                "రంగనాధుడు",
                "చరకాచార్యుడు",
                "రోగి స్త్రీ"
            ],
            "locations": [
                "రామాపురం"
            ],
            "content": "రామాపురంలో రంగనాధుడనే వైద్యుడుండేవాడు. ఆయుర్వేదం ఆయనకు కొట్టినపిండి.\nఎవరెవరి శరీర తత్వాన్ని బట్టి, జీవనశైలిని బట్టి, వారికి ఏయే వయసులో, ఏయే రుగ్మతలు\nవచ్చే అవకాశముందో ఇట్టే చెప్పేసేవాడు.\n\nతన దగ్గరకు వచ్చే రోగుల వాలకాన్ని బట్టి వారు చెప్పక ముందే వారి బాధేమిటో, దానికి\nమూలకారణమేమిటో కూడా చెప్పి, వారిని ఆశ్చర్యపరిచేవాడు. ఆ కారణంగా అతడికి వైద్యం\nబాగా ఎరిగినవాడనే పేరొచ్చిందికానీ, రోగులు మాత్రం అంతగా వచ్చేవారుకాదు.\n\nఒకనాడు, దూర ప్రాంతానవుంటున్న చరకాచార్యుడనే గురువు, రంగనాధుణ్ణి చూడడానికి\nవచ్చాడు. ఆ సమయంలో ఒక స్త్రీ రంగనాధుడి దగ్గిరకు వచ్చి, “అయ్యా! నా వయసు ఇరవై\nఏళ్ళు. ఇంత చిన్న వయసులోనే, వచ్చిన రోగమేమిటో అంతుబట్టకుండావుంది...” అని\nఇంకా ఏదో చెప్పబోతూండగానే, రంగనాధుడు ఆశ్చర్యపోతూ, “నీ వయసు ఇరవై\nఏళ్ళేమిటమ్మా? ఎంతలేదన్నా ఇరవై ఎనిమిదేళ్ళకు తక్కువుండదు,” అన్నాడు.\n\nఆ మాట వింటూనే వచ్చిన స్త్రీ ముఖం మటమటలాడించుకుంటూ గిరుక్కున వెనుదిరిగి\nవెళ్ళిపోయింది.\n\nరంగనాధుడు, తన గురువు చరకాచార్యుడి కేసి తిరిగి, “ఏమిటో, గురువర్యా! వచ్చిన\nరోగుల్లో కొందరు మధ్యలో చిరాగ్గా తిరిగి వెళ్ళిపోతున్నారు,” అన్నాడు.\n\nదానికి చరకాచార్యుడు నవ్వి, “తెలుస్తూనే వుందిగదా, రంగనాధా! నీకు శాస్త్రజ్ఞానమైతే\nవుంది కానీ; లోకజ్ఞానం కొరవడింది. వచ్చిన వాళ్ళతో నిజం చెప్పినా వాళ్ళు బాధపడేలా\nకాకుండా లౌక్యంగా చెప్పడం అవసరం కదా!” అన్నాడు.",
            "book_page_end": 29,
            "story_id": "2005_06_09",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "సమకాలీన అంశాలు",
            "moral": "చందమామ బృందం",
            "keywords": [
                "మసీదు",
                "మహిళలు",
                "నేపాల్",
                "మందీప్ పోఖ్రాల్",
                "రాళ్ళు"
            ],
            "characters": [
                "మందీప్ పోఖ్రాల్"
            ],
            "locations": [
                "పరంబూరు (తమిళనాడు)",
                "జనకప్పూర్ జిల్లా",
                "ఆనంద్నగర్ (నేపాల్)"
            ],
            "content": "**మహిళల కోసం మసీదు**\nమసీదు నుంచి పిలుపువినగానే భక్తులైన\nముస్లింలు రోజుకు ఐదు సార్లు నమాజు\nచేయాలని చెబుతారు. అయినా మహిళ\nలను, మసీదులలోకి అనుమతించరు.\nవాళ్ళు ఇళ్ళనుంచే ప్రార్థనలు చేస్తూంటారు.\nముస్లిం మహిళలను మసీదులోకి అను\nమతించడంపై ఓవైపు చర్చ జరుగుతున్న\nఈ కాల ఘట్టంలోనే, తమిళనాడు పుదు\nకోట్టై జిల్లాలో మహిళలకు ప్రత్యేకంగా\nమసీదు నిర్మించాలని నిర్ణయించారు.\nదీనికి అనువైన స్థలంగా పరంబూరును\nఎంపిక చేశారు. ఇక్కడే ముస్లిం బాలిక\nలకు పాఠశాలను కూడా నిర్మించనున్నారు.\n'చాయా విమన్స్ ఫెడరేషన్' అనే సంస్థ\nవీటి నిర్మాణాలకు పూనుకున్నది.\n\n**కళ్ళ నుంచి రాళ్ళు**\nనేపాల్ జనకప్పూర్ జిల్లా ఆనంద్నగర్కు చెందిన\nపదకొండేళ్ళ మందీప్ పోఖ్రాల్ అనే కుర్రాడికి\nఎలాంటి మాయలు, మంత్రాలు, మాయాజాలాలు\nతెలియవు. అయితే అతడి కంటి నుంచి కన్నీరు\nకారినప్పుడల్లా బియ్యపు గింజల పరిమాణంలో\nరాళ్ళు రాలుతున్నాయి. అతడు ఎప్పుడు నవ్వినా,\nఏడ్చినా కళ్ళ నుంచి రాళ్ళు రాలుతున్నాయి.\nకారణం అంతుబట్టక డాక్టర్లు అయోమయంలో\nపడ్డారు. ఎలాంటి ఆధునిక వైద్యమూ పనిచేయక\nపోవడంతో ప్రస్తుతం ఆ కుర్రాడి తల్లిదండ్రులు\nఆయుర్వేద, సిద్ధ, యునాని వంటి సంప్రదాయ\nవైద్య విభాగాలవైపు ఆసక్తి చూపుతున్నారు. కొంతలో\nకొంత ఉపశమనం కలిగించే విషయం ఏమంటే,\nఆ కుర్రాడికి ఇలా రాళ్ళు పడడం వల్ల కళ్ళల్లో\nఎలాంటి నొప్పీ కలగడం లేదు!",
            "book_page_end": 30,
            "story_id": "2005_06_10",
            "raw_genre_backup": "సమకాలీన అంశాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఆండ్రోమేనియా - కథ : పాతాళలోకం - భాగం 1",
            "book_page_start": 31,
            "pdf_page_start": 31,
            "pdf_page_end": 39,
            "author": "చందమామ బృందం",
            "genre": "సైన్స్ ఫిక్షన్/సాహసం",
            "moral": "చందమామ బృందం",
            "keywords": [
                "జి-మ్యాన్",
                "టెర్రోలీన్",
                "సమాంతర విశ్వాలు",
                "నియంతృత్వం",
                "జ్ఞాపకశక్తి"
            ],
            "characters": [
                "జి-మ్యాన్",
                "టెర్రోలీన్",
                "మరమనుషులు (రోబోట్లు)",
                "శరణార్థులు (దేశదిమ్మరులు)"
            ],
            "locations": [
                "థార్ ఎడారి",
                "రహస్య స్థావరం",
                "సమాంతర విశ్వం"
            ],
            "content": "(Page 32 narrative box): ఇంతవరకు జరిగిన కథ: టెర్రోలీన్ సేనలోని హంతకులైన మరమనుషుల (రోబోట్ల) దాడిలో గాయాలు తగిలి,\nఅలిసి పోయిన జి-మ్యాన్ అక్కణ్ణుంచి పారిపోతాడు. గొప్పగా అసఫలత సంభవించినా, పూర్తిగా పరాజయం\nపొందని జి-మ్యాన్ మరో మహత్తరమైన పన్నాగాన్ని పన్నుతున్నాడు.\n\n(Page 33):\nథార్ ఎడారిలో ఎక్కడో ఓ రహస్య స్థావరంలో ఒకచోట...\nజి-మ్యాన్కి తెలుసు ఒక పురాతనమైన పారిపోయే మార్గం...\nఅది ఓ సమాంతర విశ్వాలకి* దారితీస్తుంది.\n*మనలాంటివే అయిన వేరే ప్రపంచాలు.\nపథకం ఏమిటంటే: ఇతర ప్రపంచంలోని జి-మెన్అనందరితోనూ తను కలిసి, టెర్రోలీన్ శక్తిని అణచడం.\nకానీ అటువంటి ప్రపంచాలు నిజంగా ఉంటాయా?\nఅవి మనలాంటి జీవరూపాలని కలిగి వుంటాయా?\nకలిగివున్నా, అక్కడ ఓ జి-మ్యాన్ ఉంటాడా?\n\n(Page 34):\nఅది కనుక్కోడానికి ఒక్కటే ఒక్క మార్గం వుంది...\n.....సరే, కనీసం అలాగే అనిపిస్తోంది... ఇంతవరకూ...\n\n(Page 35):\nమనుషులూ అలాగే అనిపిస్తున్నారు.\nకానీ, వాళ్ళు సంతోషంగా కనిపించడంలేదే...\nవెళ్ళి కనుక్కోవాలి.\nఅమిత వేగంగా వెళ్ళి, జి-మ్యాన్ దేశదిమ్మరుల సమూహాన్ని చేరుకుంటాడు.\nజి-మ్యాన్?!!!\nజి-మ్యాన్ !!!\n\n(Page 36 - Dialogue between G-Man and the refugees):\nనువ్వెక్కడకెళ్ళావు జి-మ్యాన్ ?\nనువ్వు చల్లగా ఉండాలి జి-మ్యాన్.\nఅతను పారిపోయొచ్చాడు.\nనువ్వింకా బతికే ఉన్నావా?\nనేను నమ్మలేకపోతున్నాను.\nమనల్ని కాపాడేవాడొచ్చాడు\nనీకేమీ జ్ఞాపకం లేదా జి-మ్యాన్? ఆ దుర్మార్గుడు నీ జ్ఞాపకశక్తిని కూడా దోచుకున్నాడా?...\nఇప్పుడు నువ్విక్కడున్నావు. మళ్ళీ మాలో ఆశ మొలకెత్తుతోంది...\nఆగండాగండి. ఏం జరుగుతోందో నాకెవరైనా చెబుతారా?\nఎటువంటి చెడుబుద్ధి ఇక్కడ పనిచేస్తోంది. నాకంతా చెప్పండి.\n\n(Page 37 - Refugee explaining the situation):\nఇదంతా కొన్నేళ్ళ క్రితం ప్రారంభమయింది.\nఆ కోటీశ్వరుడు టెర్రోలీన్, విశ్వంలోని భూమినీ, ఫ్యాక్టరీలనీ కొనెయ్యడం మొదలెట్టాడు.\nఅందరూ సంతోషంగా వుండేవారు. ఆర్థిక వ్యవస్థ గొప్పగా వుండేది. అతను బాగా జీతాలిచ్చేవాడు.\nఅతని దురాలోచనలని ఎవరూ ఊహించలేకపోయారు. ఎవ్వరూకూడా, నువ్వుతప్ప, జి-మ్యాన్.\nనువ్వు మమ్మల్ని హెచ్చరించావు కూడా. కానీ అప్పటికే ఆలస్యం అయిపోయింది.\nటెర్రోలీన్ మా భూముల్నే కాక, మా మెదళ్లను కూడా అదుపులో పెట్టేసుకున్నాడు.\n\n(Page 38):\nఅంతే, ఒకరోజున అందర్నీ, అతను కాటేశాడు, పాములాగా...\nకానీ అప్పటికే అతను చట్టాన్ని అధిగమించిపోయాడు. అతనే చట్టం అయ్యాడు.\nఅంతా అరాచకంగా తయారయింది. అతను చెప్పినట్లు చేశావా బతికావు, లేదా చావే గతి.\n\n(Page 39 - G-Man's internal monologue):\nనువ్వతనితో పోరాడావు. గొప్పగా పోరాడావు జి-మ్యాన్. కానీ మిగతా వాళ్ళలాగే నువ్వూ ఓ రోజున మాయమయిపోయావు...\nనువ్వెక్కడికెళ్ళావు జి-మ్యాన్?\nవీళ్ళందరూ ఆ టెర్రోలీన్ కబంధ హస్తాలనుండి విముక్తి పొందేందుకు నాపై ఆధారపడి వున్నారు.\nవాళ్ళకి తెలియదు, నేను, వాళ్ళనుకుంటున్న జి-మ్యాన్ని కానని.\nనేను స్వార్థపరుణ్ణని అన్నా...\nఇంకా ఆలస్యం కాకముందే, నా ప్రపంచంలో వాళ్ళని నేను రక్షించుకోవాలి. అందుకని ఇక్కడి జి-మ్యాన్ని వెతకాలి.\nకానీ ఎలా?\nఅతనింకా బతికున్నాడా?",
            "book_page_end": 39,
            "story_id": "2005_06_11",
            "raw_genre_backup": "సైన్స్ ఫిక్షన్/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "విలువిద్య పోటీ!",
            "book_page_start": 43,
            "pdf_page_start": 43,
            "pdf_page_end": 46,
            "author": "చందమామ బృందం",
            "genre": "జానపద కథ",
            "moral": "దైవంగా భావించబడే ఆనో (దేవుడు) కోతుల వినాశనానికి కారణం కాకుండా, తెలివిగా వాటిని విలువిద్యలో ఓడించి, వాటి స్వయంకృతాపరాధం వల్ల అవి ఆ శక్తిని కోల్పోయేలా చేశాడు. ప్రకృతి ధర్మాలను ఉల్లంఘిస్తే నష్టమే.",
            "keywords": [
                "విలువిద్య",
                "కోతులు",
                "ఆనో (దేవుడు)",
                "జానపద కథ",
                "అరుణాచల ప్రదేశ్"
            ],
            "characters": [
                "ఆనో (దేవుడు)",
                "కోతి నాయకుడు",
                "కోతి యువకుడు",
                "ఏనుగు",
                "కుందేలు"
            ],
            "locations": [
                "డిబాంగ్ లోయ",
                "అరుణాచల ప్రదేశ్",
                "నదీ తీరం"
            ],
            "content": "ఒకానొకప్పుడు అరుణాచలప్రదేశ్ డిబాంగ్\nలోయను ఆనుకునివున్న ఇడు ముష్మీ గిరిజన\nపల్లెల సమీపంలో వున్న అడవుల్లో కోతులు\nమందలు మందలుగా నివసిస్తూండేవి. అవన్నీ\nబాణాలు వేయడంలో అపరిమితమైన ఆస\nక్తినీ, నైపుణ్యాన్నీ కనబరచేవి.\n\nపెద్దకోతులు, పిల్లలకు శిక్షణ ఇవ్వడంలో\nప్రత్యేక శ్రద్ధను కనబరచేవి. \"బాల్యంలోనే పట్టు\nకోవాలి!” అనే మాటమీద పెద్ద కోతులకు పరి\nపూర్ణమైన నమ్మకం ఉండేది. విలువిద్యలో\nనిపుణులైన తమ తాత ముత్తాతలు తమకు\nశిక్షణ ఇచ్చినట్టే, తమ పిల్లలకు, మనవళ్ళకు\nవిలువిద్యా శిక్షణ ఇవ్వాలని దీక్షతో కృషి చేసేవి.\nవిల్లమ్ములూ, బాణాలూ చేయడానికి ఉపయోగ\nపడే మంచి వెదుళ్ళు, పేములు, ఏ లోయలో\nవున్నా, శ్రమను పట్టించుకోకుండా వెళ్ళి తీసుకు\n\nవచ్చేవి. వెదుళ్ళతో దృఢమైన విల్లులనూ, పేముతో\nపదువైన బాణాలనూ తయారు చేసుకునేవి.\nవాటిని ఉపయోగించడంలో అపరిమిత\nమైన ఆనందాన్ని పొందేవి.\n\nప్రతిరోజూ తెల్లవారక ముందే\nపసికోతులు క్రమం తప్పకుండా\nబాణాలు వేయడంలో శిక్షణ\nపొందేవి. చేతులకు దృఢమైన\nపట్టు, గురితప్పకుండా లక్ష్యాన్ని\nఛేదించడానికి తదేక దృష్టి,\nఅచంచలమైన ఏకాగ్రత అలవడేలా పెద్దకోతులు,\nచిన్న కోతులకు శిక్షణ ఇచ్చేవి. తూరుపు కొండల\nనుంచి అరుణోదయం కాగానే, “సరిగ్గా\nపట్టుకో!” “నారిని గట్టిగా లాగు!” “గురిచూసి\nకొట్టు!” “చేయి వణక కూడదు!” “ఒక కన్ను\nమూసుకో!” “అదిగో పండు కనిపిస్తుందికదా!”\n“గురి చూసి నారిని చెవులదాకా లాగి ఒక్క దెబ్బతో\nఆ ఎగురుతూన్న పిట్టను కొట్టు!” మొదలైన\nసూచనలతో, రివ్వు రివ్వు మంటూ దూసుకు\nపోయే బాణాల శబ్దాలతో, అరుపులతో, కేకలతో,\nకీచుకీచు శబ్దాలతో ఆ కొండ ప్రాంతమంతా\nమారుమ్రోగేది. దీనికంతా కారణం పెద్దకోతులు,\nపిల్లకోతులకు విలువిద్యలో శిక్షణ ఇవ్వడమే.\n\nఅప్పుడప్పుడూ పెద్ద కోతులు చిన్న కోతులతో\nఉత్తుత్తి యుద్ధాలు చేసి వినోదించేవి. ఆ సమ\nయంలో, ఇరువైపుల నుంచీ బాణవర్షం కురి\nసేది. లోయంతా బాణాలతో నిండిపోయేది.\n\nఅందువల్ల ఉదయకాలంలో పక్షులు అటువైపు\nఎగరాలన్నా, లేళ్ళు, ఎలుగుబంట్లు మొదలైన\nజంతువులు అటుకేసి వెళ్ళాలన్నా భయపడేవి.\n\nఇలాగే కొన్ని సంవత్సరాలు గడిచిపోయాయి.\nఅయినా, కోతులు కోతులే కదా! వాటి బుద్ధి\nఎలా బుద్ధిగా ఉంటుంది? కోతుల నాయకుడి\nచిన్న కొడుకు ఒకనాడు, “ఇలా ఎన్నాళ్ళని\nశిక్షణ పొందుతూ ఉంటాం? కాస్త వినోదం\nకూడా కావాలి కదా? మన నైపుణ్యాన్ని ఎప్పుడో\nఒకప్పుడు ఉపయోగించకపోతే అభ్యాసంవల్ల\nఒరిగే దేమిటి?” అన్నాడు.\n\n“అవును. మనమంటే లెక్కచేయని ఆ\nపొగరుబోతు ఏనుగుకూ, కోరలపులికీ అప్పుడ\nప్పుడూ మన సత్తా కాస్త చవి చూపాలి. అప్పుడే\nమనల్ని ఉదాసీన పరచవు,\" అన్నాయి దాని\nస్నేహితులైన లాలు, కాలు అనే కోతులు.\n\n\"అవును, వాటికి మరువరాని గుణపాఠం\nనేర్పాలి!” అని వంతపాడింది మిట్టూ అనే పిరికి\nకోతి. కిచకిచమంటూ నవ్వుతూ ఒక నల్ల కోతి,\n“దుర్మార్గమైన ఆ తోడేలు చేసే అఘాయిత్యం\nచూశారా! పాపం అమాయకమైన ముంగిసను\nఎలా హింసిస్తుంది? భయంకరమైన దాని\nనోటిలోకి బాణం వదిలితే ఎంత సరదాగా\n\nఉంటుంది!\" అన్నది. ఆ మాటకు తక్కిన కో\nలన్నీ నవ్వాయి. ఆ తరవాత ఒక్కొక్క కో\nఒక్కొక్క ఆలోచన పుట్టుకు వచ్చింది. పిల్లకో\nలన్నీ నిజమైన వినోదం కోసం ఉబలాట ప\nసాగాయి. వాటికి తోచిన పథకాలను రూపొ\nదించుకున్నాయి.\n\nమరునాటి ఉదయం నుంచే డిబాంగ్ అద\nప్రాంతంలో కోతులు పెట్టే బాధలు పెర్\nపోయాయి. వాటి బాణాల దెబ్బలకు రోజ\nఎవరో ఒకరు గురయ్యేవారు. ఆఖరికి అ\nఇడుముష్మి పల్లెవాసులను కూడా వదిలిపె\nలేదు. కోతులు వదిలే బాణాలు పిల్లల తల\nమీదుగా దూసుకుపోయేవి. ముసలివాళ\nతలపాగాలను ఎగురగొట్టేవి. బయట ఎం\nబెట్టిన మాంసపు ముక్కలను బాణాలు తన్నుక\nపోతూంటే ఇడూ స్త్రీలు నిస్సహాయంగా చూస\nఉండేవారు!\n\nకోతులు పెట్టే బాధలు ఇక భరించలేక వన\nమృగాలూ, పక్షులూ ఒకనాడు ఆనో దగ్గరి\nవెళ్ళాయి. దయామయుడూ, గొప్ప శక్తిమ\nతుడూ అయిన దేవుడు ఆనో. ఆయన వాటికి\nచూడగానే, \"అందరూ కలిసి కట్టుగా ఒక్క\n\nఉన్నారు?” అని ఆదరంతో పలకరించాడు.\n\n“ఏం చెప్పమంటారు ప్రభూ! ఈ రోజుల్లో\nఏ ఒక్కరం కూడా ప్రశాంతంగా మా బతుకు\nమేము బతక లేకున్నాము,” అన్నది చెకుముకి\nపిట్ట దీనంగా.\n\n“ప్రభూ! ఈ తుంటరి కోతులు పెట్టే బాధలు\nరోజు రోజుకూ మితిమించి పోతున్నాయి. నిన్న\nఉదయం నా కూన అరటి పండు తినడానికి\nనోరు తెరిచి అలాగే మూలుగుతూ నేలకొరిగింది.\nచాటు నుంచి కోతి వేసిన పదునైన బాణం దాని\nగొంతులోకి దిగిపోయింది. నా బిడ్డ పడే బాధను\nచూసి భరించలేక పోయాను. తలపైకెత్తి చూస్తే\nచెట్టు కొమ్మ మీద బాణాలతో కూర్చున్న రెండు\nతుంటరి కోతులు పళ్ళికిలిస్తున్నాయి,” అన్నది\nఏనుగు బాధతో తొండాన్ని ఊపుతూ.\n\n“ఈ అన్యాయాన్ని చూడండి ప్రభూ!”\nఅంటూ ఒక కుందేలు కట్టు కట్టిన తన కాళ్ళను\nచూపుతూ, “అడవిలో జరుగనున్న క్రీడా పోటీల్లో\nపాల్గొనాలన్న ఉత్సాహంతో శిక్షణ పొందుతూ\nఆడుకుంటున్నాం. ఆట ప్రారంభించామో లేదో\nనాలుగు బాణాలు వచ్చి నా కాళ్ళకు గుచ్చుకోవ\nడంతో చతికిల పడ్డాను. ఈ గాయాలే గనక\nలేకుంటే పోటీల్లో తప్పక జయించి\nఉండేదాన్ని,” అన్నది బొట\nబొటా కన్నీళ్ళు కారుస్తూ.\n\n‘దగ్గరికి రావమ్మా' అంటూ\nఆనో కుందేలును మృదువుగా\nనిమిరాడు. “మీ బాధలు\nనాకర్థమయ్యాయి. విచారించ\nకండి. కోతుల వ్యవహారం నేను\nచూస్తాను. మీరు నిశ్చింతగా\nవెళ్ళిరండి,” అంటూ వాటిని\nప్రేమతో సాగనంపాడు.\n\nమరునాడు ఆనో కోతుల నాయకు\nపించి, \"మీ వాళ్ళ విలువిద్యా పాటవ\nవుంది. అడవంతా అదే మాటగా ఉ\nఅన్నాడు.\n\n“అవును, ప్రభూ. మా పిల్లలు అ\nప్రత్యేక ప్రతిభ కనబరుస్తూన్నారు,\" ఆ\nనాయకుడు గర్వంగా.\n\n“అంటే, ఈ యేటి అరణ్య క్రీడా.\nప్రథమ బహుమతి మీదే నన్న మాట!\" ఆ\nఆనో.\n\n“అవును, ప్రభూ! మా కుర్రాళ్ళు\nప్రతిభావంతులు. బుడతగాళ్ళు సైతం\nసీతాకోకచిలుకనూ, బాణంలా దూసుక\nపిచ్చుకనూ సునాయాసంగా పడగొడు\nరంటే చూడండి,” అన్నాడు నాయకు\n\n“అలాగా!” అని ఆనో తల పంకించి\nవాళ్ళ ప్రతిభను స్వయంగా చూడాలని\nహలంగా ఉంది. రేపు నదీ తీరంలో జరు\nపోటీకి మీలో చాలా గట్టివాడుగా పేరు\nకున్న ఒక విలుకాణ్ణి పంపండి,\" అనా\n\nమరునాడు అందమైన ఒక కోతి\n\nకుడు, విల్లమ్ములతో వచ్చి ఆనోకు నమస్క\nరించాడు. అప్పటికే ఆనో చేతిలో బాణం ధరించి\nనిలబడి ఉన్నాడు. “అంటే, నువ్వు పోటీకి\nసిద్ధంగా వచ్చావన్న మాట!” అంటూ కోతియువ\nకుడి కేసి తిరిగాడు ఆనో.\n\n“అవును, ప్రభూ!” అన్నాడు యువకుడు.\n\n“సరే, అదో అలా చూడు,\" అంటూ ఆనో\nనది ఆవలి గట్టును చూపుతూ, “గట్టుకు దగ్గ\nరగా నీళ్ళల్లో మునిగివున్న పెద్ద బండ కని\nపిస్తున్నది కదా?” అని అడిగాడు.\n\n“కనిపిస్తున్నది,” అన్నాడు కోతియువకుడు\nనీళ్ళలోకి పరిశీలనగా చూస్తూ.\n\n“బాణంతో నీళ్ళల్లో మునిగివున్న కొండను\nకొట్టాలి. అలా కొండను కొట్టగలిగిన వాడే\nపోటీలో విజేత!\" అని వివరించాడు ఆనో.\n\nఇద్దరూ విల్లమ్ములతో పోటీకి సిద్ధమయ్యారు.\nపోటీ ఆరంభమయింది. మొదట ఆనో కొండను\nగురిచూసి బాణం వదిలాడు. 'క్లంగ్' మన్న\nశబ్దంతో గాలిలోకి దూసుకు వెళ్ళిన లోహపు\n\nబాణం ఆవలి గట్టు సమీపంలో నీళ్ళను చీల్చు\nకుంటూ వెళ్ళి రక్కుమని బండను తాకింది.\nతరవాత ఆయన వదిలిన నాలుగు బాణాలూ\nఅలాగే వెళ్ళి లక్ష్యానికి తగిలాయి.\n\nఆ తరవాత కోతియువకుడు విల్లును\nఎక్కుపెట్టి, లక్ష్యాన్ని గురిచూసి పేము బాణాన్ని\nవదిలాడు. అది రివ్వున వెళ్ళింది గాని, బండ\nసమీపంలో నీళ్ళు తగల గానే పేముబాణం\nగనక ముందుకు దూసుకు వెళ్ళలేక మెల్లగా\nఆగి పోయింది. దాన్ని చూసి కోతియువకుడు\nదిమ్మెర పోయాడు. ఇంకో బాణం\nవదిలాడు. అదీ నీళ్ళపై తేలుతున్నది\nగాని, అందులోకి చొచ్చుకుని వెళ్ళి\nబండను తాకలేక పోయింది.\nఅతడు ఎన్ని సార్లు బాణం వేసినా\nఅలాగే జరిగింది. లక్ష్యాన్ని\nఛేదించలేక పోయాడు. “నా\nబాణం నీళ్ళ లోపలికి\nచొచ్చుకు పోవడం లేదు.\nనేను ఓడి పోయాను,”\nఅంటూ తలదించుకు\nన్నాడు కోతి యువకుడు.\n\nఆ తరవాత అవమాన\nభారంతో ఇకపై విల్లమ్ములు\nముట్టుకోకూడదన్న నిర్ణయంతో మౌనంగా\nఅక్కడి నుంచి వెళ్ళిపోయాడు.\n\nఆనో చిన్నగా నవ్వుకున్నాడు. తన బాణం\nఇనుముతో తయారైనది గనక నీళ్ళలోకి చొచ్చుకు\nపోగలదనీ, కోతియువకుడి బాణం పేముతో\nతయారు చేయబడింది కాబట్టి, నీళ్ళలోకి\nమునగదనీ ఆయనకు ముందే తెలుసు.\n\nఆ రోజు నుంచే కోతులు విల్లమ్ములను\nఉపయోగించే శక్తిని కోల్పోయాయి!",
            "book_page_end": 46,
            "story_id": "2005_06_12",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "పాఠకులకు కథల పోటీ",
            "book_page_start": 47,
            "pdf_page_start": 47,
            "pdf_page_end": 47,
            "author": "చందమామ బృందం",
            "genre": "పోటీ",
            "moral": "చందమామ బృందం",
            "keywords": [
                "కథల పోటీ",
                "బహుమతి",
                "పిసినారి",
                "ప్రయాణం",
                "సమాధానం"
            ],
            "characters": [
                "పిసినారి తండ్రి",
                "కొడుకు",
                "బండివాళ్ళు"
            ],
            "locations": [
                "గ్రామం",
                "పట్నం"
            ],
            "content": "ఈ కింది కథను చదవండి:\nఒక గ్రామంలో పరమ పిసినారి ఒకడు ఉండేవాడు.\nఒకసారి అతనికి పట్నంలో ముఖ్యమైన పనిపడడంతో,\nతన పదహారేళ్ళ కొడుకును తోడుగా రమ్మన్నాడు.\n“మనం ఒక బండిమాట్లాడుకుని పట్నం వెళదాం. అయితే,\nబాడుగ విషయంలో చాలా జాగ్రత్తగా బేరమాడాలి\nసుమా,” అంటూ ఇంటి నుంచి బయలుదేరాడు.\nకొంతదూరం వెళ్ళేసరికి ఒక బండి అటుకేసి రావ\nడంతో అతడు దానిని ఆపి, “మమ్మల్ని పట్నం చేర్చడా\nనికి ఎంత బాడుగ తీసుకుంటావు?\" అని అడిగాడు.\nబండివాడు పది రూపాయలు కావాలన్నాడు. పిసి\nనారి అతన్ని పంపేశాడు. మరి కొంతసేపటికి ఇంకో\nబండి వచ్చింది. పట్నానికి ఎంత బాడుగ అని అడిగాడు\nపిసినారి. “పదిహేను రూపాయలు, బాబూ,\" అన్నాడు బండినడిపేవాడు. వద్దని దాన్నీ పంపేశాడు\nపిసినారి. మూడో బండి రాగానే దాన్ని ఆపి అడిగితే, “ఇరవై రూపాయలు,\" అన్నాడు బండివాడు.\nఆ బండినీ పంపేశాడు పిసినారి.\nకొడుక్కు ఆశ్చర్యం కలిగింది. “వాణ్ణి కూడా ఎందుకు పంపేశావు?\" అని అడిగాడు తండ్రిని.\nపిసినారి ముగ్గురినీ ఎందుకు పంపేశాడు? కొడుక్కు అతడు ఇచ్చిన సమాధానం ఏమిటి?\nఆఖరికి తండ్రీ కొడుకులు పట్నం ఎలా చేరుకున్నారు?\n100-150 మాటలతో కథకు ముగింపురాసి, చక్కని పేరు పెట్టి మాకు పంపండి. కవరు మీద\n‘కథల పోటీ’కి అని రాయండి. కింది కూపన్ను తప్పక జతచేయండి.\nకథలు మాకు చేరవలసిన ఆఖరు తేదీ: జూన్ 30, 2005",
            "book_page_end": 47,
            "story_id": "2005_06_13",
            "raw_genre_backup": "పోటీ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "కనకయ్య పట్నంప్రయాణం",
            "book_page_start": 48,
            "pdf_page_start": 48,
            "pdf_page_end": 49,
            "author": "చందమామ బృందం",
            "genre": "హాస్యం/చమత్కారం",
            "moral": "ప్రమాదం నుంచి తప్పించుకోవడానికి అప్పుడప్పుడు అబద్ధాలు అవసరం కావచ్చు. వృత్తి నైపుణ్యం డబ్బు కంటే విలువైనది.",
            "keywords": [
                "వడ్రంగి",
                "పిరికితనం",
                "దొంగలు",
                "చమత్కారం",
                "పట్నం ప్రయాణం"
            ],
            "characters": [
                "కనకయ్య",
                "కామాక్షి",
                "కామయ్య",
                "వర్తకుడు",
                "దొంగలు"
            ],
            "locations": [
                "గ్రామం",
                "పట్నం"
            ],
            "content": "కొమయ్య, కనకయ్య ఒకే గ్రామంవాళ్ళు.\nకామయ్య కమ్మరం పనివాడు. కనకయ్య\nవడ్రంగి. ఇద్దరికిద్దరూ తమ తమ వృత్తుల్లో,\nమంచి పనితనంగలవాళ్ళు. ఒకసారి ఆ\nగ్రామానికి పట్నంలో కంచు, రాగి పాత్రల\nవ్యాపారం చేసే వర్తకుడొకాయన వచ్చాడు.\nఅతడికి కామయ్య చేసే కంచు, రాగి పాత్రల\nపనితనం బాగా నచ్చింది. మంచి జీతం ఇస్తా\nనని చెప్పి కామయ్యను పట్నం రమ్మన్నాడు.\n\nకామయ్యకు వెళ్ళాలనుందికాని, భార్య\nఅందుకు అభ్యంతరం చెప్పింది. ఐతే, ఆ\nసమయంలో చెల్లెలిని చూడవచ్చిన కామయ్య\nబావమరిది కలగజేసుకుని, కామయ్యతో,\n\"తప్పక వెళ్ళు, మంచి జీతమేవుంటుంది.\nనాలుగైదు నెలల పాటు చూసి పనితీరూ,\nసంపాదనా తృప్తికరంగా లేకపోతే తిరిగి\nరావచ్చు,” అని చెప్పాడు.\n\nఇది కామయ్యకూ, అతడి భార్యక్కూడా\nబావున్నట్టు తోచడంతో, కామయ్య వర్తకుడి\nవెంట బయల్దేరి పట్టణానికి వెళ్ళాడు. ఈ\nజరిగిందంతా పక్క వీధిలో వున్న వడ్రంగి\nకనకయ్య భార్య కామాక్షికి తెలిసింది. ఆమెకు,\nతన భర్త కనకయ్యని మించిన వడ్రంగి చుట్టు\nపక్కల గ్రామాల్లో ఎక్కడా లేదని గట్టి నమ్మకం.\nఆ కారణంగా, గ్రామం వదిలి పట్టణం పోదా\nమనీ, అక్కడ బాగా సంపాయించి, ఒక చిన్న\nడాబా ఇల్లు కట్టుకుని సుఖంగా కాలం\nగడుపుదామనీ భర్తతో పోరుతూండేది.\n\nఇప్పుడు, కామయ్య పట్నం వెళ్ళడంతో\nకనకయ్యకు, భార్య పోరు మరీ ఎక్కువైంది.\n\"భార్యా, పిల్లాజెల్లా వున్న కామయ్య వాళ్ళంద\nరినీ ఇక్కడ వదిలి డబ్బు సంపాదనకు పట్నం\nవెళ్ళాడు. మనకా, నువ్వూ నేనూ తప్ప మరెవరూ\nలేరు. పెళ్ళి నాటి నుంచీ చూస్తున్నాగా, నీకు\nతెలివితేటలైతే వున్నవిగాని, పిరికి పాలెక్కువ,”\nఅంటూ, కనకయ్యను బాధపెట్టసాగింది.\n\nఈ బాధ భరించలేక కనకయ్య బయల్దేరి\nపట్నం చేరాడు. అక్కడ కామయ్యను కలుసు\n\nకుని సంగతి చెప్పి, తన కెక్కడైనా పని దొరికే\nమార్గం చూడమన్నాడు. కాని, కామయ్య\nఎందర్ని విచారించినా, పట్నంలో ఇప్పుడున్న\nవడ్రంగులకే పనులు అంతంత మాత్రంగా\nవున్నవనీ, కొత్త వాళ్ళకు నాలుగు కాలాల\nపాటు నిలిచే పని దొరకదనీ తేల్చిచెప్పారు.\n\nఈ పరిస్థితుల్లో కనకయ్య, నాలుగు నెలల\nపాటు పట్నంలో చాలీ చాలని సంపాదనతో\nనానా అవస్థలూ పడి, ఇక ఇల్లు చేరడం\nమేలనుకున్నాడు. ఐతే, చేతిలో చిల్లిగవ్వ\nలేకుండా తిరిగొచ్చిన తనను, భార్య మరింత\nచులకనగా చూస్తుంది. అందుకని, అతడు\nబాగా ఆలోచించి, ముక్కు నుంచి తల మీదికి\nచుట్టుకున్న తలగుడ్డతో చీకటి పడుతున్న వేళ\nఇల్లు చేరి, తలుపు తట్టాడు.\n\nభార్య కామాక్షి తలుపు తెరుస్తూనే అతణ్ణి\nచూసి, ఆదుర్దాగా, “ఇదేమిటి? ముక్కూ,\nచెవులూ కనబడకుండా తలగుడ్డ బిగిం\nచావు?” అని అగింది.\n\nదానికి కనకయ్య నిబ్బరంగా, “పట్నంలో\nసంపాయించిన డబ్బు సంచీతో వస్తూండగా,\nచీకటి పడేవేళ గ్రామ పొలిమేరల్లో ముగ్గురు\nదొంగలు నన్ను అటకాయించారు. కష్టపడి\nసంపాయించిన డబ్బు కదా - నేను సాహ\nసించి తిరగబడ్డాను. అప్పుడు దొంగల్లో ఒకడు\nకత్తి చూపుతూ, “నీకు ప్రాణమే కావాలో,\nడబ్బే కావాలో వెంటనే తేల్చుకో! నోరు మెదప\nకుండా డబ్బు సంచీ ఇచ్చావో ప్రాణాలతో వదు\nలుతాం. అలాకాక తిరగబడి గొడవ చేశావో,\nముక్కూ చెవులూ కోసేస్తాం,” అన్నాడు.\n\n“అయ్యో, ఇంత అన్యాయమా! ఆ పాడు\nడబ్బు, ఆ దొంగల ముఖాన కొడితే సరి\nపోయేదిగదా, ముక్కూ చెవులూ లేకుండా\nనలుగురి మధ్యా ఎంత అవమానం, సిగ్గు\nచేటు,\" అంటూ కామాక్షి, భర్త ముఖం మీద\nవున్న గుడ్డను తీయబోయేంతలో, కనకయ్య\nదాన్ని తనే లాగి, “నువ్విప్పుడన్న పనే చేశాను.\nపట్నంలో సంపాయించినదంతా ఆ దుష్టుల\nపాలయింది. భయం వదలక, ముక్కూ\nచెవుల్ని అలా కప్పి ఇల్లు చేరాను,” అన్నాడు\nగొంతు కాస్త వణికిస్తూ.\n\n“వాళ్ళు దోచుకున్నది డబ్బునే కదా,\nవడ్రంగి పనితనాన్ని కాదుగదా? బాధపడకు,”\nఅంటూ కామాక్షి భర్తను ఊరడించింది.",
            "book_page_end": 49,
            "story_id": "2005_06_14",
            "raw_genre_backup": "హాస్యం/చమత్కారం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "విశ్వం": 1,
            "ఎం.పి. అమృత, డాటరాఫ్ ఎమ్. ఎల్. కాంతారావు": 1,
            "జొన్నలగడ్డ రామలక్ష్మి": 1,
            "చందమామ బృందం": 9,
            "వసుంధర": 1,
            "జి. త్రివిక్రం": 1
        },
        "genre_counts": {
            "సంపాదకీయం": 1,
            "పాఠకుల కథ": 1,
            "నీతి కథ": 1,
            "ఆధ్యాత్మిక కథ": 1,
            "ధారావాహిక": 1,
            "బేతాళ కథలు": 1,
            "చరిత్ర/భౌగోళికం": 1,
            "పురాతన గాథ": 1,
            "సామాజిక కథ": 1,
            "సమకాలీన అంశాలు": 1,
            "సైన్స్ ఫిక్షన్/సాహసం": 1,
            "జానపద కథ": 1,
            "పోటీ": 1,
            "హాస్యం/చమత్కారం": 1
        }
    }
}