{
    "book_id": "చందమామ_2005_03",
    "stories": [
        {
            "title": "భూమిని పరిరక్షించుకుందాం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "పర్యావరణ పరిరక్షణ పట్ల ప్రతి ఒక్కరూ బాధ్యత వహించి, ప్రకృతి సమతౌల్యాన్ని కాపాడాలి.",
            "keywords": [
                "పర్యావరణం",
                "సునామీ",
                "ప్రకృతి వైపరీత్యం",
                "ధరిత్రీ దినోత్సవం",
                "జల దినోత్సవం"
            ],
            "characters": [
                "మనిషి"
            ],
            "locations": [
                "ప్రపంచం",
                "యూరపు",
                "ఉత్తర భారతదేశం"
            ],
            "content": "సముద్ర గర్భంలో వచ్చిన భూకంపం కారణంగా ఏర్పడిన సునామీ కళ్ళు మూసి తెరిచేలోగా రెండు లక్షలా యాభైవేల మందికి పైగా పొట్టన పెట్టుకున్నది. ఇటీవలికాలంలో ప్రపంచం చూసిన ఘోర ప్రకృతి వైపరీత్యం ఇది! ఈ ఘోర ప్రమాదం వాటిల్లిన ఒక నెలలోపుగానే యూరపు, మధ్య ఆసియా, అమెరికాలో కొన్ని ప్రాంతాలను అకాల భారీవర్షాలు ముంచెత్తాయి. ఉత్తర భారతదేశంలో విపరీతమైన మంచు కురిసి మామూలు జనజీవితానికి అంతరాయం కలిగించింది. ప్రకృతి సృష్టించే ఇలాంటి బీభత్సాలకు; భూమిమీదా, పరిసర వాతావరణంలో వచ్చే విపరీతమైన మార్పులకు శాస్త్రవేత్తలు, నిపుణులు విభిన్న వివరణలు ఇస్తున్నారు. రానున్న ఇలాంటి ఘోర విపత్తులను ముందుగానే పసిగట్టి ప్రజలను హెచ్చరించడానికి మార్గా లను అన్వేషిస్తున్నారు. అయినప్పటికీ మనుషులు చేసే తప్పిదాలు, పొరబాట్లు మొదలైనవాటికి అనుగుణం గానే ప్రకృతి స్పందిస్తుందన్న సత్యం మనం మరిచిపోకూడదు. భూమిని పరిరక్షించు కోవడానికి మనం మనవంతు బాధ్యతను నిర్వర్తించడం చాలా అవసరం. ముఖ్యంగా మన పరిసరాలను పరిశుభ్రంగా ఉంచుకోవడం, చాలా ముఖ్యం. దీని ద్వారా వాతావరణ కాలుష్యం, అడవుల నిర్మూలన మొదలైనవాటివల్ల దెబ్బతినే ప్రకృతి సమతౌల్యాన్ని కాపాడుకోవచ్చు. మనిషి ప్రకృతికి విరుద్ధంగా, దాని మీద ఆధిపత్యం చెలాయించడానికి ప్రయత్నించి నప్పుడల్లా, ప్రతికూల స్పందనలు ఎదురుకావడం గమనించవచ్చు. మానవజాతి భవిష్యత్తు కోసం మార్చ్ 2 1 వ తేదీ ధరిత్రీ దినోత్సవాన్నీ, మార్చ్ 2 2 వ తేదీ జల దినోత్సవాన్నీ ఫలవంతంగా జరుపుకుందాం!",
            "book_page_end": 5,
            "story_id": "2005_03_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "సాహస యువకుడు!",
            "book_page_start": 7,
            "pdf_page_start": 7,
            "pdf_page_end": 8,
            "author": "డి. శంభుదాసు",
            "genre": "సాహసం",
            "moral": "ధైర్యంతో కూడిన తెలివి తక్కువ శత్రువుల ముందు కూడా విజయాన్ని సాధిస్తుంది.",
            "keywords": [
                "ధైర్యం",
                "సైనిక నియామకం",
                "హూణులు",
                "మారువేషం",
                "మీసం వాలకం"
            ],
            "characters": [
                "విజయేంద్రుడు",
                "నృసింహవర్మ",
                "ప్రధానమంత్రి",
                "కాపలాభటులు",
                "హూణుల నాయకుడు"
            ],
            "locations": [
                "మహేంద్రపురి",
                "సింధునదీ ప్రాంతం",
                "రాజభవనం"
            ],
            "content": "విజయేంద్రుడనే రాజు, సింధునదీ ప్రాంతం లోని మహేంద్రపురి అనే రాజ్యాన్ని పాలిస్తూండే వాడు. ఆ సమయంలో, ఉత్తర ప్రాంతానవున్న పర్వతారణ్యాల నుంచి హూణులనే అనాగరిక జాతులు, మహేంద్రపురి రాజ్యం మీద దాడులు చేస్తుండేవి. విజయేంద్రుడు తన రాజ్యంలోని యువ కుల్లో, ధైర్యసాహసాలేకాక, రాజ్య రక్షణకు ప్రాణత్యాగమైనా చేయడానికి సిద్దపడిన వాళ్ళను, ముందుగా ప్రధానమంత్రి చేత పరీ క్షింపజేసి సైన్యంలో చేర్చుకుంటూండేవాడు. ఒకనాడు ఇరవై ఏళ్ళ యువకుడొకడు, రాజదర్శనానికంటూ వచ్చాడు. కాపలా భటులు అతడి వింతవాలకం చూసి నవ్వు కుంటూ, “మహారాజుతో ఏంపని?” అని అడిగారు. కాపలావాళ్ళు ఎందుకు నవ్వు కుంటున్నారో గ్రహించిన యువకుడు కోపంగా, “నా ఎడమవైపు మీసంకన్న కుడివైపు మీసం పొట్టిగా వుండడం చూసేగదా మీరు నవ్వు కుంటున్నది. దాని వెనక మహాసాహసవంత మైన కథ ఒకటున్నది!\" అన్నాడు. ఆ జవా బుకు, కాపలావాళ్ళు మరింత పెద్దగా నవ్వి, “ఏమిటా కథ?” అని అడిగారు. యువకుడు నడుంనుంచి వేలాడుతున్న కత్తి పిడిపై చేయివేసి, “ఆ కథ ప్రతి అడ్డమైన కాపలాశునకానికీ వినిపించేదికాదు. అది వినడానికి మహారాజుగారూ లేక మంత్రి గారూ మాత్రమే అర్హులు! ముందు నాకు దారి ఇస్తారా లేదా?\" అంటూ కత్తిదూశాడు. ఇది చూసి నివ్వెర పోయిన కాపలా భటులు, వాళ్ళల్లో ఒకణ్ణి సంగతి చెప్పేం దుకు మంత్రి దగ్గరకు పంపారు. మంత్రి వాడు చెప్పింది విని ఆశ్చర్యపోతూ, ఆ యువకుణ్ణి పంపమన్నాడు. మంత్రి సభాభవన ద్వారం ముందు ఆ యువకుడికి ఎదురుపడ్డాడు. యువకుడు, ఆయనకేసి నిర్భయంగా చూస్తూ, “తమరు మంత్రిగారేనా, అవునా?” అన్నాడు. \"అవును, మహామంత్రినే! ఇంతకూ నీ పేరేమిటి? వచ్చిన పనేమిటి?” అని అడిగాడు. ఆ వెంటనే యువకుడు, ఆయనకు తలవంచి నమస్కరించి, \"మహామంత్రివర్యా!\nనా పేరు నృసింహవర్మ. మహారాజుగారు, మన\nరాజ్యం మీద దాడి చేసే హూణుల ఆగడాలు\nకట్టించేందుకు సైన్యంలో ధైర్యసాహసాలుగల\nయువకులను చేర్చుకుంటున్నారని తెలియ\nవచ్చింది. అందుకోసం వచ్చాను,\" అన్నాడు.\n“అంటే, సైనికయోధుడుగా హూణు\nలతో యుద్ధం చేయదలచావన్న మాట,\nబావుంది! ఐతే, నీ మీసం వాలకం చూస్తే,\nఎంతటి శత్రువూ కత్తిదూయడానికి జంకు\nతాడు,” అంటూ మంత్రి చిరునవ్వు నవ్వాడు.\n“మహామంత్రివర్యా! మీసం అలావుండా\nనికి కారణం ఏమిటో పెద్దకథవుంది!” అన్నాడు\nనృసింహవర్మ. “అలాగా! ఆ కథేమిటో సంగ్ర\nహంగా చెప్పు,” అన్నాడు మంత్రి.\nనృసింహవర్మ ఒక సారి గొంతు సవరించు\nకుని, “నాలోవున్న దేశభక్తికారణంగా, అన్ని\nటికీ తెగించి, హూణుల నాయకుడుండే\nశిబిరానికి వెళ్ళాను. వాడు పులి చర్మంతో\nతయారైన ఆసనం మీద భల్లూక చర్మం\nకప్పుకుని కూర్చునివున్నాడు. చుట్టూరా\nబాణాలు, కత్తులూ చేతబట్టిన భటులు నన్ను\nచూసి ఎవరివని ప్రశ్నించే ముందే, నేనా\nహూణుల నాయకుణ్ణి-ఒరే, నిన్ను చూసిన\nవాళ్ళకెవరికైనా, నువ్వు శునకానివా లేక నక్కవా\nఅన్న అనుమానం కలుగుతుంది. మారాజ్యం\nమీద మిడతల దండులా వాలి దోచుకు\nతింటున్నావు. నిన్ను... అని నేను మాట\nముగించేలోపలే, వాడు తన భటులను, ‘ఒరే,\nవీడి పీక నరకండి!' అని ఆజ్ఞాపించాడు. ఆ\nవెంటనే ఒక భటుడు కత్తిని, నా కంఠం కేసి\nవిసిరాడు. అది గురితప్పి నా కుడి మీసాన్ని\nసగం ఖండించి, ఖంగు మంటూ కింద పడి\nపోయింది. ఆ మరుక్షణం నేను వేగంతో\nదూకి, వాళ్ళకు చిక్కకుండా పారిపోయాను,”\nఅన్నాడు.\n\"ఆహా, ఇదంతా ఎప్పుడు జరిగింది?”\nఅన్నాడు మంత్రి.\n“ఎప్పుడోనా, ఒక పావుగంట ముందు,”\nఅన్నాడు నృసింహవర్మ తొణక్కుండా.\nమంత్రి పొట్ట చెక్కలయ్యేలా నవ్వి,\n\"ప్రస్తుతం రాజుగారికి కావలసింది, ఆస్థాన\nవిదూషకుడు! నా వెంట రా, రాజదర్శనం\nచేయిస్తాను,” అంటూ నృసింహవర్మను\nవెంటబెట్టుకుపోయాడు.",
            "book_page_end": 8,
            "story_id": "2005_03_02",
            "raw_genre_backup": "సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "ధైర్యే సాహసే లక్ష్మీ!",
            "book_page_start": 9,
            "pdf_page_start": 9,
            "pdf_page_end": 12,
            "author": "శ్రీలలిత",
            "genre": "నీతి కథ/జానపద కథ",
            "moral": "మనిషిని ఆపద నుండి గట్టెక్కించేది ధైర్యమే. ధైర్యే సాహసే లక్ష్మీ.",
            "keywords": [
                "ధైర్యం",
                "సాహసం",
                "లక్ష్మి",
                "గురుకుల శిష్యులు",
                "దొంగలు"
            ],
            "characters": [
                "సావిత్రమ్మ (బామ్మ)",
                "సూర్యం",
                "శ్రీధరుడు",
                "విమలుడు",
                "శేఖరుడు (యువరాజు)",
                "యశ్వంతసింహుడు",
                "ధైర్యలక్ష్మి"
            ],
            "locations": [
                "గురుకులం",
                "రాజధాని",
                "సత్రం"
            ],
            "content": "పిల్లలందరూ రాత్రి భోజనాలు చేసి, “కథ చెప్పు, బామ్మా!\" అంటూ సావిత్రమ్మ బామ్మ చుట్టూ చేరారు. బామ్మ కథ ప్రారంభించ బోయేంతలో, నాగబాబు అనేవాడు, సూర్యం అనేవాడి కేసి చేయి చూపుతూ, \"బామ్మా! వీడు మధ్యలోనే బడినుంచి పారిపోయాడు. ఎందుకో తెలుసా? కొత్తగా కొనుక్కున్న కలాన్ని ఎవరో దొంగిలించారని సుందరం, పంతులుగారికి చెప్పాడు. ఆయన పిల్ల లందరి సంచులనూ తణిఖీ చేయమన్నాడు. వీడు తన సంచీలో చేయి పెట్టి చూసి, చేతి కేదో గట్టిగా తగలడంతో, వణుకుతూ అటూ ఇటూ చూసి బయటికి పరిగెత్తాడు. ఇంతకీ, ఆ కలాన్ని దొంగిలించి తన సంచీలో దాచిన వాడు, గోపీ!” అని చెప్పాడు. “ఔరా!” అంటూ బామ్మ, సూర్యంకేసి నవ్వుతూ చూసి, “ఒరే, సూర్యం! నువ్వు కలాన్ని దొంగిలించలేదు. అయినా, ఎందుకు పారిపోయావు?” అని అడిగింది. ఆ ప్రశ్నకు సూర్యం, “దొంగనంటారేమో అని భయం వేసింది, బామ్మా!” అన్నాడు. “అలాగా! ధైర్యే సాహసే లక్ష్మీ, అన్నార్రా బుద్ధివంతులు. దాన్ని గురించి చెబుతాను, వినండి!” అంటూ కథ ప్రారంభించింది: పూర్వం ఒకానొక గురుకులంలో శ్రీధ రుడు, విమలుడు అనే ఇద్దరు మిత్రులు వుండేవారు. వాళ్ళిద్దరూ తెలివిగలవాళ్ళేగాక, వినయశీలురు కూడా కావటంతో, గురువు వారిని ఎంతో అభిమానిస్తూండేవాడు. విద్యా భ్యాసం పూర్తయి, వాళ్ళు గురుకులం వదిలి వెళ్ళే సమయం వచ్చింది. అప్పుడు గురువు వాళ్ళతో, “నాయనలారా! పూర్వం ఒకానొక గొప్ప మహారాజుకు చెప్పరాని దుర్దశవాటి ల్లిందట. అష్టలక్ష్ములూ ఒకటొకటిగా ఆయన్ను విడిచి వెళ్ళసాగాయి. ధనలక్ష్మి, ధాన్యలక్ష్మి, విజయలక్ష్మి ... ఇలా ఏడుగురు దేవతలూ తన గడపదాటినా, ఆయన కించిత్తూ చలించలేదు. కాని, ఆఖ రుగా ధైర్యలక్ష్మి తనను వదిలి వెళ్ళబోయే సరికి మాత్రం దిగులు పడుతూ, 'అమ్మా, మిగతా లక్ష్ములు పెడదిరిగినా ఫరవాలేదు. నువ్వొ క్కర్తివీ వుంటే చాలు!' అని ప్రార్థించాడట. రాజు ఇలా కోరగానే, ధైర్యలక్ష్మి జాలితో కరిగిపోయి, 'అలాగే నాయనా! నేను సదా నీతోనే వుంటాను!' అని వరమిచ్చిందట. ధైర్యలక్ష్మి అండతో ఆయన కొన్నాళ్ళకు మళ్ళీ పూర్వవైభవాన్ని సంతరించుకున్నాడట. అందుకే పెద్దలు, ‘ధైర్యే సాహసే లక్ష్మీ' అన్నారు. మనిషిని ఆపద నుండి గట్టెక్కించేది ధైర్యమే! కాబట్టి మీరు కూడా ఎట్టిపరిస్థితుల్లోనూ ధైర్యాన్ని కోల్పోకుండా బతుకుతూ గొప్ప వాళ్ళుకండి!” అంటూ ఆశీర్వదించాడు. శిష్యులిద్దరూ గురువుకు నమస్కరించి, గురుకులం నుంచి బయలుదేరి రాజధాని దిశగా ప్రయాణం కట్టారు. వారు రాజధాని పొలిమేర చేరేసరికి పొద్దువాటారింది. మరి కొంత దూరం వెళ్ళే సరికల్లా బాట పక్కన ఒక సత్రం కనిపించింది. ఇద్దరూ ఆ సత్రంలోకి వెళ్ళారు. సత్రం యజమాని ఎంతో మర్యా దగా మాట్లాడుతూ, వారి దగ్గర చెరొకరూక తీసుకుని భోజనానికీ, పడకకూ ఏర్పాట్లు చేశాడు. దాదాపు అర్ధరాత్రి కావస్తూండగా, సత్రంలో రేగిన పెద్ద కలకలంతో, మిత్రులిద్దరికీ నిద్రా భంగమైంది. శ్రీధరుడు లేచి కూర్చుని, \"ఏమిటీ కలకలం? ఏం జరిగింది!\" అంటూ తన పక్కనున్న వ్యక్తిని ప్రశ్నించాడు. “రాజుగారి అంతఃపురంలో పడిన దొంగలు ఇటే వచ్చారట. రాజభటులు వాళ్ళను వెతు క్కుంటూ వచ్చారు. అందర్నీ సోదా చేస్తు న్నారు!\" అని ఆ వ్యక్తి జవాబిచ్చాడు. “ఓహో, అదా సంగతి!” అని శ్రీధరుడు, విమలుడు నిశ్చింతగా కూర్చున్నారు. కొద్ది సేపటికి రాజభటులు వచ్చి, వారి వివరాలు అడిగి, వెంటవున్న సంచులు చూపించమ న్నారు. రాజభటులు సంచులు వెతకగా, శ్రీధరుడి సంచిలోంచి నవరత్న ఖచితమైన కంఠహారాలు రెండు బయట పడినై. ఇది చూసి ఇద్దరూ అమితాశ్చర్యం చెందారు. భటులు, “ఇవి రాణిగారి హారాలు!” అంటూ మిత్రులిద్దర్నీ ఒడిసి పట్టుకుని, “చెప్పండి, మీ ముఠాలోని మిగతా దొంగ లెక్కడ?\" అంటూ గద్దించారు. దాంతో ఇద్దరికీ ముచ్చెమటలు పోశాయి. ముందుగా తేరుకున్న శ్రీధరుడు, “మేం దొంగలం కాదు. నేను ఆద మరిచి నిద్ర పోతూండగా, ఎవరో ఈ నగల్ని నా సంచీలో పెట్టివుండాలి!” అన్నాడు. అయితే, రాజభటులు మాత్రం శ్రీధరుడి మాటలు వినిపించుకోకుండా, చేతుల్లోని దండాలతో మిత్రులిద్దర్నీ చెరోదెబ్బా వేశారు. ఆ వెంటనే విమలుడు ఒక ఊపున భటుడి చేతిని విదిలించి మెరుపు వేగంతో అక్కడి నుంచి పారిపోయాడు. దాంతో రాజభటులు, శ్రీధరుణ్ణి పెడరెక్కలు విరిచికట్టి తీసుకువెళ్ళి రాజు ఎదుట హాజరుపరిచారు. రాజు యశ్వంతసింహుడు చాలా వివేకి. అతడు, శ్రీధరుడు చెప్పినదంతా శాంతంగా విని, “మీరు నిజంగా నిర్దోషులే అయిన పక్షంలో, నీ మిత్రుడికి పారిపోవలసిన అగత్యం ఎందుకొచ్చింది?” అని ప్రశ్నించాడు. అందుకు జవాబుగా శ్రీధరుడు, తాము గురుకులం నుంచి బయలుదేరే ముందు, గురూపదేశం గురించి వివరంగా చెప్పి, “మహారాజా! తనకు శిక్ష తప్పదన్న పిరికిత నమే, నా మిత్రుడు విమలుణ్ణి పారిపోవడానికి పురిగొల్పింది తప్పితే మరేమీ కాదు,\" అంటూ ఒకక్షణం ఆగి, “భగవత్సాక్షిగా మేం నిర్దో షులం, ప్రభూ! నన్ను విడిచిపెట్టినట్లయితే, నేను మీకు అసలు దొంగలను పట్టిస్తాను. కావలిస్తే నాతోబాటు ఎవరినైనా పంపండి!\" అన్నాడు. రాజు, శ్రీధరుడి మాటలకు మెచ్చు కోలుగా తలపంకిస్తూ, “సరే! సాయంత్రం దాకా నువ్విక్కడేవుండు. మా మనిషి నీతో వస్తాడు,” అని చెప్పాడు. సాయంత్రం కావస్తూండగా, శేఖరుడనే వ్యక్తి వచ్చి, శ్రీధరుణ్ణి కలుసుకున్నాడు. శ్రీధరుడు అతడితో మాట్లాడుతూ, “మేం దిగిన సత్రం యజమాని మీద, నాకు అను మానంగా వుంది. అతడు దొంగలకు ఆశ్రయ మిస్తూ, వాళ్ళ దగ్గర నుంచి వాటా తీసుకుంటు న్నాడేమో అన్నది, నా శంక. మనం ఇలా చేద్దాం!\" అంటూ తన పథకం వివరించాడు. ఆ తర్వాత వాళ్ళు విపణి వీధికి వెళ్ళి, కొన్ని వస్తువులు కొన్నారు. వాటితో మరునాటి ఉదయానే అదే సత్రానికి వెళ్ళి బస చేశారు. శ్రీధరుడు మారువేషంలో వుండటం వల్ల, సత్రం యజమానికి ఎలాంటి అనుమానం కలగలేదు.. వాళ్ళిద్దరు తమ సంచుల్లోంచి కొన్ని నకిలీ నగలు తీసి వ్యాపారుల్లా మాట్లాడు కోవడం సాగించారు. ఆ రాత్రి భోజనాలయ్యాక శ్రీధరుడు, శేఖరుడు పడుకుని నిద్రనటించటం ప్రారం భించారు. దాదాపు అర్ధరాత్రి కావస్తూండగా ఎవరో కొత్తవాళ్ళు వచ్చిన అలికిడీ, సత్రం యజమాని వాళ్ళతో లోగొంతుకలో మాట్లా డుతున్న సవ్వడీ, వారికి తెలిశాయి. వచ్చిన వాళ్ళు దొంగలేననీ, సత్రం యజమాని తమ గురించే చెబుతున్నాడనీ ఇద్దరూ గ్రహిం చారు. తర్వాత మామూలుగా నిద్రపోయి, తెల్లవారి లేచి ప్రయాణమయ్యారు. సత్రం రాజధాని పొలిమేరల్లో వుండటం వల్ల, అక్కడి నుంచి కొంత దూరం వరకూ నిర్జనంగావుంటుంది. శ్రీధరుడు, శేఖరుడు ఆదారిలో కొంత దూరం వెళ్ళేసరికి ముగ్గురు దొంగలు హఠాత్తుగా వాళ్ళ మీద దాడి చేసి, ఇద్దర్నీ బాట పక్కనున్న చెట్లవెనక్కులాక్కు పోవాలని ప్రయత్నించారు. అయితే, ఇలా జరగవచ్చని ముందే ఊహించి, అందుకు సిద్ధంగావున్న శ్రీధరుడు, శేఖరుడు తమ గుప్పెట్లలోవున్న కారపు పొట్లా లను మెరుపుల్లా విప్పి, దొంగల ముఖాల మీదికి విసిరారు. మరుక్షణం, ఆ ప్రాంత మంతా దొంగల హాహాకారాలతో నిండి పోయింది. వెంటనే శ్రీధరుడు తన సంచి లోంచి తాళ్ళు తీసి, శేఖరుడి సహాయంతో దొంగలను బంధించాడు. ఆ తరవాత సత్రం యజమానిని కూడా బంధించి రాజు సమ క్ష్ంలో హాజరు పరచి, కఠిన శిక్ష విధించేలా చేశాడు. అంత వరకూ కథ చెప్పిన బామ్మ నవ్వుతూ, \"ఒరే, పిల్లల్లారా! ధైర్యంగావున్న శ్రీధరుడు ఎంతటి ఘనవిజయాన్ని సాధించాడో చూశారు గదా? శ్రీధరుడి వెంట వచ్చిన శేఖరుడు ఎవరో కాదు; సాక్షాత్తూ యువరాజే! ఆ తర్వాత శేఖరుడు, తండ్రి దగ్గర శ్రీధరుడి తెలివినీ, ధైర్యాన్నీ ఎంతగానో ప్రశంసించి, అతణ్ణి తన ఆంతరంగిక సలహాదారుగా నియమింప జేశాడు. పారిపోయిన విమలుణ్ణి కూడా వెదికి పట్టుకుని రాజు కొలువులో ప్రవేశ పెట్టారు. అదీ కథ! అంచేత, ఇక నుంచి మీరు కూడా అనుక్షణం గుర్తుంచుకోవలసింది ఏమిటో చెప్పండి? ” అని అడిగింది. పిల్లలు ఆనందంగా చప్పుట్లు కొడుతూ, ఏకకంఠంగా, “ధైర్యే సాహసే లక్ష్మీ!” అన్నారు.",
            "book_page_end": 12,
            "story_id": "2005_03_03",
            "raw_genre_backup": "నీతి కథ/జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు-17",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సీరియల్ కథ/మాంత్రికులు",
            "moral": "తెలివిగలవాడు, అనుభవం కలవాడు నాయకత్వం వహించినప్పుడే రాజ్యాన్ని కాపాడుకోగలం.",
            "keywords": [
                "మాంత్రికుడు",
                "మాయామర్కటుడు",
                "భ్రాంతిమతి",
                "కాళీవర్మ",
                "రాజ్యాధికారం"
            ],
            "characters": [
                "మాయామర్కటుడు (భ్రాంతిమతి)",
                "రాజు జితకేతుడు",
                "ప్రధానమంత్రి జీవగుప్తుడు",
                "కాపలా నాయకుడు",
                "కాళీవర్మ",
                "భల్లూక మాంత్రికుడు"
            ],
            "locations": [
                "రాజభవనం",
                "చంద్రశిలానగరం"
            ],
            "content": "[మాయామర్కటుడు మంత్రదండంతో కాళీవర్మ భల్లూకమాంత్రికుల నుంచి తప్పించుకుని, నగరం చేరాడు. అక్కడ రాజభవనం ముందు జంతువుల నాడించే ఆటవికుడి ఎలుగుబంటు, మర్కటుడి మీదికి దూకింది. ఆ సమయంలో అక్కడికి వచ్చిన కాపలావాళ్ళ నాయకుడు మాయా మర్కటుణ్ణి, ఎలుగుబంటితో పట్టించి, రాజుగారి దగ్గిరకు బయలుదేరాడు. తరవాత-] రాజభవనం మెట్ల దగ్గిర కాపలావాళ్ళ నాయ కుడు కత్తి పైకెత్తి, వెనక వస్తున్న వాళ్ళందర్నీ ఆగమని హెచ్చరించి, జంతువులను ఆడించే వాడితో, “ఒరే, మహారాజుగారిప్పుడు సభా భవనంలో వున్నట్టున్నది. అక్కడికి నీ ఎలుగు బంటును తీసుకుపోవటం మర్యాద కాదు. దాని భుజాన వున్న కోతివెధవను, నీ భుజం మీదికి మార్చుకుని, నా వెంట రాజుగారి దగ్గిరకు రాగలవా?” అని అడిగాడు. జంతువులను ఆడించేవాడు ఆ మాటలకు కోపగించుకుంటున్నవాడిలా ముఖంపెట్టి, “నన్నేమైనా అనండిగాని, నా పెంపుడు ఎలుగు బంటును మాత్రం కించపరచకండి,” అన్నాడు. కాపలావాళ్ళ నాయకుడు పెద్దగా నవ్వి, \"ముందు ఆ కోతివేషపు శత్రుగూఢచారిని కిందకి దించు,\" అన్నాడు. జంతువులను ఆడించేవాడు అయిష్టంగా ముఖంపెట్టి, ఎలుగుబంటు దగ్గిరకు పోయి, దాని వీపు తడుతూ, “వీరబంటూ! భుజాల మీది కోతిగాణ్ణి కింద పడెయ్యి,” అంటూ మాయామర్కటుడి నడుముకు బిగిసివున్న తాడును గట్టిగా లాగి పట్టుకున్నాడు. ఎలుగుబంటు కోరలుచాచి పెద్దగా అరిచి, మాయామర్కటుడి నడుం పట్టుకుని కిందికి దించబోయేంతలో మర్కటుడు కీచు మంటూ కిందికి దూకి, “ఒరే, భల్లూకమాంత్రి కుణ్ణించి ప్రమాదం కలగబోతున్నది. మీ రాజెక్కడ? నా మంత్ర దండం ఎక్కడ?\" అన్నాడు. ఆ మాటలకు అక్కడ చేరిన జనం గట్టిగా చప్పట్లు చరిచారు. వాళ్ళల్లో ఒకడు పొడవాటి చేతికర్ర నొకదాన్ని మర్కటుడి కేసి చాస్తూ, “ఇదుగో, నీ మంత్రదండం! ఏవైనా అద్భు తాలు చేసి చూపించు,” అన్నాడు. మాయామర్కటుడు చప్పున కర్రలాక్కుని, దాన్ని నిలువుగా నేల మీద ఆనించి, ఒక్క ఎగురున పోయి దాని చివరి ఒంటికాలి మీద నిలబడి, “ఒరే, మూర్ఖుల్లారా, ఇలాంటి అద్భుతం ఎవరైనా చేసి చూపగలరా? మీ రాజుకూ, రాజ్యానిక్కూడా ఆపద రానున్న ఈ తరుణంలో గారడీవిద్యలతో ఆనందించే వాళ్ళను ఏమనాలి?\" అన్నాడు. కాపలానాయకుడు మాయామర్కటుణ్ణి సమీపించి, వాడెక్కి ఒంటికాలి మీద నిలబడి వున్న కర్రను నరకబోతున్న వాడిలా కత్తి చాచి, “ఒరే, నిజంగా నువ్వు శత్రు గూఢచారివి కాదా? నువ్వనే భల్లూక మాంత్రికుడి మాట నిజమేనా?” అని అడిగాడు. మాయామర్కటుడు మెరుపు వేగంతో కర్రకోస నుంచి ఎగిరి కిందికి దూకుతూనే కాపలావాళ్ళ నాయకుడి చేతి నుంచి కత్తి లాక్కుని, దానితో తన నడుముకు బిగించి వున్న తాడును ఒక్కవేటుతో నరికి, “మూర్ఖు ల్లారా, నా శక్తిసామర్థ్యాలెలాంటివో తెలుసు కున్నారా? మీ రాజును వెంటనే ఇక్కడికి పిలుచుకురండి,\" అంటూ పళ్ళుకొరికాడు. కాపలావాళ్ళ నాయకుడితో పాటు అక్కడ చేరిన వాళ్ళందరూ భయకంపితులైపోయారు. మాయామర్కటుడు ఈసారి కత్తి ఝళిపిస్తూ కాపలావాణ్ణి సమీపించి, “ఒరే, మందమతీ! నా ఆజ్ఞ ఏమిటో వినబడలేదా?” అన్నాడు. కాపలానాయకుడు ప్రాణభయంతో వణికి పోతూ, “మహారాజుగారు నిండు సభలో వుండగా, వారిని ఇక్కడికి రమ్మని కోరటమా? నా తల ఎగిరిపోతుంది,” అన్నాడు. “అలా అయితే, నేనే ఆయన దగ్గిరకు వెళతాను. ముందుండి దారితియ్యి,” అన్నాడు మాయామర్కటుడు. కాపలావాళ్ళ నాయకుడు కిక్కురుమన కుండా మెట్లెక్కి భవనంలోకి దారితీశాడు. రాజు జితకేతుడు సింహాసనంలో కూర్చుని, పురప్రముఖులతో మాట్లాడు తున్నాడు. ఆ సమయంలో హఠాత్తుగా కాపలావాళ్ళ నాయ కుడు సభ ముందుకు వస్తూనే, “మహారాజా, మన్నించాలి. నా వెనక మర్కటరూపంలో కత్తి పట్టి వస్తున్నవాడు, మహా శక్తిమంతుడు, మన రాజ్యానికి రానున్న గొప్ప ప్రమాదం గురించి తమను హెచ్చరించేందుకు వస్తున్నాడు,” అంటూ పక్కకు తప్పుకున్నాడు. రాజు జితకేతుడితో పాటు, సభలో వున్న వాళ్ళందరూ మాయామర్కటుణ్ణి చూసి ముందు ఆశ్చర్యపోయి, అంతలోనే వాడి వింతరూపం కేసి చూసి పెద్దగా నవ్వారు. రాజు జితకేతుడు సింహాసనం పక్కన నిలబడివున్న ఇద్దరు మంత్రుల కేసి తల తిప్పి, “మన ప్రధానమంత్రి జీవగుప్తుడు సమయానికిక్కడలేడుగాని, వున్నట్టయితే చాలా ఆనందించేవాడు,\" అని అంతలోనే ఏదో ఆలోచనవచ్చినవాడిలా ముఖం గంభీ రంగా పెట్టి, కాపలావాళ్ళ నాయకుడి కేసి చూస్తూ, “పిరికివెధవా! ఒక్క బడుగు కోతికి నగరద్వారాలు తెరవటమే గాక, దాన్ని స్వయంగా సభామందిరానికి తెచ్చిన నీవు, నిజంగానే శత్రుసైనికులు ద్వారం దగ్గిరకు వస్తే, ఏమి చేసి వుండేవాడివి? నీ కిదే శిరశ్ఛేద శిక్ష విధిస్తున్నాను. నగర ప్రధాన తలారి రాగానే, నీకా శిక్ష దిరిసెనవనంలో అమలు జరుగుతుంది,” అన్నాడు. ఈ శిక్ష మాట వింటూనే సభలోవున్న వాళ్ళందరూ ఆనందోత్సాహంతో చప్పట్లు చరిచారు. అప్పటివరకూ రాజు కేసి, సభా సదులకేసీ కన్నార్పకుండా చూస్తున్న మాయా మర్కటుడు చప్పున పెద్దగా గొంతెత్తి, “జై, తాంత్రిక గురో!” అంటూ కేకపెట్టి, “జిత కేతు రాజా, నగర ముఖ్యులారా! కొంచెం ఒళ్ళూ, మనసూ స్వాధీనంలో వుంచుకుని, నే చెప్పేది వినండి. నేను మామూలు కోతిని కాదు, ఒక మహాతాంత్రిక వేత్త ప్రధాన శిష్యుణ్ణి. నా పేరు భ్రాంతిమతి! ఇప్పుడు మీ నగరం మీదికి కాళీవర్మ అనే మహాశూరుడూ, భల్లూక మాంత్రికుడనే మాంత్రికుడూ దాడి వస్తున్నారు. మిమ్మల్ని ఆ విషయమై ముందుగా హెచ్చరించేందుకు ఇక్కడికి వచ్చాను,” అన్నాడు. మాయామర్కటుడు ఇలా అనగానే సభలో కలకలం బయలుదేరింది. రాజు జితకేతుడు ఒక్కక్షణకాలం నివ్వెరపోయి, సింహాసనంలో నుంచి లేచి నిలబడి, మాయా మర్కటుడితో, “నీ మాటతీరును బట్టి, నువ్వు మామూలు కోతివి కాదని అర్థమవు తున్నది. ఇక నువ్వు చేసిన హెచ్చరిక సంగతి. ఆ దోషి కాళీవర్మతో పాటు వాడి మిత్రుల నందరినీ పట్టి బంధించి తీసుకురమ్మని, నా ప్రధాన మంత్రి జీవగుప్తుడికి, కొంతమంది సైనికులను ఇచ్చి పంపాను. వాళ్ళందరూ ఏమైపోయినట్టు!” అన్నాడు. ఆ ప్రశ్నకు మాయామర్కటుడు కీచు కీచు మంటూ నవ్వి, “ఆ గుంపునంతా కాళీ వర్మ అనేవాడు కత్తితో, మాంత్రికుడు భల్లూ కుడు తన మంత్రదండంతో....\" అంటూ ఆగిపోయి, భీతిగొన్నవాడిలా చుట్టూ కలయ చూస్తూ, “జై, తాంత్రిక గురో! నా మంత్ర దండం ఎక్కడ?\" అంటూ ఎగిరి కొంచెం దూరంలో నిలబడి వున్న కాపలావాళ్ళ నాయ కుడి గొంతు పట్టుకున్నాడు. కాపలావాళ్ళ నాయకుడు, మర్కటుడి పట్టు విడిపించుకునేందుకు ప్రయత్నిస్తూ, “మర్కటప్రభో! మంత్రదండాల సంగతి నా కేం ఎరుక? మహారాజా, నా ప్రాణాలు కాపాడండి!” అంటూ అరవ సాగాడు. సభలోవున్న వాళ్ళలో ఇద్దరు ధైర్య వంతులూ, బలశాలులూ అయిన వాళ్ళు చప్పునపోయి మాయామర్కటుణ్ణి నడుం, చేతులూ పట్టుకుని ఇవతలికి లాగి, \"రాజ్యంలో మనుషుల ప్రాణాలు తీసే హక్కు మా మహారాజుగారొక్కరికి మాత్రమే వున్నది; నువ్విలా తొందర పడటం చట్ట సమ్మతం కాదు,” అన్నారు. మాయామర్కటుడు కోపంతో పళ్లు పట పటా కొరికి, \"జితకేతురాజా! సంగతి రెండు ముక్కల్లో చెపుతా, విను! నువ్విక్కడ నగర ద్వారాల తలుపులు బిడాయించుకుని, సభ తీరి, కాలక్షేపం కబుర్లతో వినోదిస్తున్నావు. ఆ కారణంగా నగరం వెలుపల ఏం జరుగు తున్నదీ నీకు తెలిసినట్టు లేదు. నీ ప్రధాన తలారి ఎలుగుబంటి రూపంలో వుండటమే గాక, కాళీవర్మా, భల్లూకమాంత్రికులతో కలిసి, మరొక రాక్షసుడు వెంటరాగా, నగరం మీదికి దాడివస్తున్నాడు,\" అన్నాడు. రాక్షసుడి పేరు వింటూనే రాజు జితకే తుడు అదిరిపడి, \"రాక్షసుడా? అలాంటి వాళ్ళు వుండేవారని వినటమే గాని, ఈ క్షణంవరకూ చూసిందిలేదు,” అన్నాడు. ఆ మాటలకు మాయామర్కటుడు విక టంగా నవ్వి, “అయితే, త్వరలోనే నీకా కోర్కె తీరబోతున్నది! కాని, ఆ భయంకర రాక్షసుణ్ణి చూసిం తరవాత — మరెన్నో క్షణాల కాలం మాత్రం నీవు జీవించివుండవు,” అన్నాడు. రాజు జితకేతుడి మంత్రులిద్దరూ ప్రాణ భయంతో వణికిపోతూ రాజుతో. \"మహా రాజా, మనం ఈ ప్రమాదం నుంచి బయట పడటం ఎలా?” అన్నారు. “ఇది రాజునైన నేను, మంత్రులైన మిమ్మల్ని అడగవలసిన ప్రశ్న. మిమ్మల్ని ఇదే ఉద్యోగాల్లోంచి తొలగిస్తున్నాను. ఆ ప్రధాన మంత్రి జీవగుప్తుడే గనక, సమయానికిక్కడ వున్నట్టయితే, తగిన మంత్రాలోచన చేసి, రానున్న ముప్పు నుంచి అందర్నీ కాపాడే వాడు,” అని జితకేతరాజు, సింహాసనం దగ్గిర నుంచి కదిలి, మాయామర్కటుడి దగ్గిరకు వస్తూ, సభలోవున్న వాళ్ళతో, \"మన నగరం మీదికి మాంత్రికులతోపాటు రాక్షసులు కూడా కలిసి దాడి వస్తున్నారు, మనం ఏం చేస్తే బావుంటుందంటారు?\" అని అడిగాడు. సభలో ఎవరూ జవాబివ్వలేదు. వాళ్లు, రాక్షసుడు నగర ప్రవేశం చేయకమునుపే, ఇంటగల ధనం, ఇతర విలువైన వస్తువులూ తీసుకుని నగరం వదిలి పారిపోవటం ఎలా అన్న ఆలోచనలో వున్నారు. రాజు జితకేతుడు సభికుల నుంచి ఎలాంటి జవాబూ రాకపోవటంతో వాళ్ళు భయకంపితులై ఏమీ చెప్పలేని స్థితిలో వున్నారని గ్రహించి, మాయామర్కటుణ్ణి సమీపించి, “రూపంలో నువ్వు మర్కటాన్ని పోలి వున్నా మంత్రాలోచనలో నా ప్రధాన మంత్రి జీవగుప్తుడికి సాటి వచ్చేలా వున్నావు. ఆ మంత్రిని ఈసరికే రాక్షసుడు తన పొట్టన పెట్టుకుని వుంటాడు. నిన్ను ప్రధాన మంత్రిగా నియమిస్తున్నాను. శత్రు సంహారానికీ, రాజ్య రక్షణకూ తగిన పథకం తక్షణం ఆలోచించి, అమలు చెయ్యి,\" అంటూ మర్కటుడిచేయి పట్టుకుని, సింహాసనం దగ్గిరకు నడిపించుకు వచ్చాడు. సభలో కరతాళ ధ్వనులు మిన్ను ముట్టినై. మాయామర్కటుడు అభయం ఇస్తున్న వాడిలా కత్తిని నోటపట్టుకుని, రెండు చేతులూ పైకెత్తి, ఏదో చెప్ప బోయేంతలో, నోటి నుంచి కత్తి జారి కిందపడి ఖంగుమంటూ పెద్ద ధ్వని అయింది. మాయామర్కటుడు తల వంచ కుండానే కత్తిని తోకతో మెలిపెట్టి, పైకెత్తి పట్టుకుని, ఏదో చెప్పబోయేంతలో సభా ద్వారం దగ్గిర పెద్ద కలకలం బయలుదేరింది. రాజు జితకేతుడితో పాటు అందరూ తలలు తిప్పి, అటుకేసి చూశారు. మంత్రి జీవగుప్తుడు చిరిగినదుస్తులతో, శిరస్త్రాణం లేకుండా సభలో ప్రవేశించాడు. అతడికి కొంచెం వెనకగా సామంతు సూర్య భూపతీ, ఇద్దరు సైనికులూ కూడా సభలోకి వచ్చారు. జీవగుప్తుణ్ణి చూస్తూనే కొందరు సభికులు, “ప్రధాన మంత్రిగారు సజీవుడే; రాక్షసుడికి ఆహారం అయిపోలేదు,” అంటూ ఉత్సాహంగా కేకలు పెట్టారు. మాయామర్కటుడు కోపంగా కత్తి పైకెత్తి, “ఒరే, మూర్ఖపట్టణ ప్రముఖులారా! ఇంతకు ముందే గదా, రాజు జితకేతు నన్ను ప్రధాన మంత్రిగా నియమించింది. ఆ మాట మరి చారా?\" అని, రాజు జితకేతుడితో, “ఓయ్, రాజా! నువ్వనేదేమిటి? ఇక్కడ ప్రధానమంత్రిని నేనా లేక శత్రువులకు వెన్నిచ్చి పారిపోయి వచ్చిన ఈ జీవగుప్తుడా?” అని అడిగాడు. “మర్కటుడే మన రాజ్యానికి ప్రధాన మంత్రి! జీవగుప్తుడు ఈ క్షణం నుంచీ నగరం లోని అతి సామాన్య పౌరులలో ఒకడు,\" అన్నాడు రాజు జితకేతుడు. మంత్రి జీవగుప్తుడు అన్నిటికీ తెగించిన వాడిలా చప్పున కత్తి దూసి, మాయామర్కటుడి కేసి గుడ్లురుముతూ, “ఈ చచ్చు కోతివెధవ, చంద్రశిలానగర ప్రధాన మంత్రా? వీణ్ణి ఒక సారి రాక్షసుడు ఉగ్రదండుడి రాతి గద దెబ్బ నుంచి కాపాడాను; ఇప్పుడు స్వయంగా నేనే వీడి తల నరకబోతున్నాను,” అంటూ మర్క టుడి కేసి బయలుదేరాడు. రాజు జితకేతుడు కోపంగా, “జీవగుప్తా, ఆగు! ఇది మామూలు మర్కటం కాదు; భ్రాంతిమతి అనే గొప్ప తాంత్రికుడు!” అన్నాడు. “ఈ తాంత్రికుడు దొంగిలించిన భల్లూక మాంత్రికుడి మంత్రదండం ఎక్కడున్నది? అది లేకుండా వీడు మామూలు చెట్టుకోతి కన్న కూడా నిస్సహాయుడు, హీనుడు! ఇదే నా ఖడ్గంతో వీడి తలా, తోకా నరకబోతు న్నాను,” అంటూ జీవగుప్తుడు కత్తి చాచి మర్కటుడి మీదికి దూకబోయాడు. మాయామర్కటుడు, “జై, తాంత్రిక గురో!\" అంటూ కేక పెట్టి, తోకను మెరుపు వేగంతో తిప్పి, జీవగుప్తుడి చేతిలో వున్న కత్తిని మెలివేసి చప్పున లాక్కుంటూనే, తన దగ్గర వున్న కత్తిని పై కెత్తాడు. -(ఇంకావుంది)",
            "book_page_end": 18,
            "story_id": "2005_03_04",
            "raw_genre_backup": "సీరియల్ కథ/మాంత్రికులు",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "ధర్మదాసు శక్తులు (బే.క)",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "శక్తులు పొందడానికి అర్హత, నమ్మకం, నిస్వార్థత ముఖ్యం. లోకకళ్యాణం వ్యక్తిగత స్వార్థం కంటే గొప్పది.",
            "keywords": [
                "బేతాళుడు",
                "విక్రమార్కుడు",
                "శక్తులు",
                "నిస్వార్థం",
                "పితృభక్తి"
            ],
            "characters": [
                "విక్రమార్కుడు",
                "బేతాళుడు",
                "ధర్మదాసు",
                "కృష్ణదాసు",
                "వీరదాసు",
                "గురువు"
            ],
            "locations": [
                "శ్మశానం",
                "శైలవరం",
                "మెరుపు దీవి"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసు కొని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, కార్యసాధన పట్ల నీకున్న పట్టుదలా, దీక్షా అనితర సాధ్యం. కానీ, ఎన్నో శక్తులు వుండీ తమ్ముణ్ణి తనంత వాణ్ణి చేయడం లోనూ, కన్న తల్లి కోర్కెను మన్నించ డంలోనూ విఫలుడైన ధర్మదాసులాగా, నీవు భంగపాటుకు గురికాగలవేమో అన్న శంక కలుగుతున్నది. నీకు తగు హెచ్చరికగా వుండేందుకు, ఆ ధర్మ దాసు కథ చెబుతాను, శ్రమ తెలియ కుండా, విను,\" అంటూ ఇలా చెప్ప సాగాడు: శైలవరం గ్రామస్థుడు వీరదాసుకు నాలు గెకరాల పొలముంది. ఆయనకు ముగ్గురు కొడుకులు. చిన్నవాళ్ళు రామదాసు, కృష్ణ దాసు అమాయకులు. పెద్దవాడు ధర్మదాసు పొలంపనులకు ఇష్టపడక, ఏదైనా గురుకు లానికివెళ్ళి చదువుకుంటానని తండ్రికి చెప్పి, అందుకాయన ఒప్పుకోక పోతే ఇల్లు విడిచి వెళ్ళిపోయాడు. ఆ తర్వాత ఎన్ని ప్రయత్నాలు చేసినా, వీరదాసుకు అతడి జాడ తెలియ లేదు. కొన్నేళ్ళకు వీరదాసుకు జబ్బు చేసి మాట పడిపోయింది. చాలామంది ఘనవైద్యులు వచ్చి పరీక్షించి, ఆ రోగానికి మందు లేదని తేల్చారు. ఆ తర్వాత రామదాసు, కృష్ణదాసు లను, నమ్మినవాళ్ళే మోసం చేశారు. దాంతో వ్యవసాయంలో బాగా నష్టం వచ్చింది. ఇల్లు గడవడానికి చేసిన అప్పులు అలా అలా పెరిగి ఉన్న పొలం కాస్తా అమ్ముకోవాల్సిన పరిస్థితి ఏర్పడింది. ఈలోగా, ఇల్లు వదిలిన ధర్మదాసు, సర్వ శ్రేయుడనే గురువు వద్ద చేరాడు. ఆయన ధర్మదాసుకు ఎన్నో శక్తులను ప్రసాదించాడు. వాటి ప్రభావంతో అతడికి తన కుటుంబం పడుతున్న కష్టాలు తెలిసి, గురువు వద్ద బాధపడ్డాడు. గురువు అతడితో, “గురు ముఖంగా నీ చదువు పూర్తయింది. నీ శక్తులతో పదిమందికీ మేలు సమకూర్చమని, నా ఆజ్ఞ. కానీ గురు వైనా తల్లి తర్వాతనే కాబట్టి, నా ఆజ్ఞ పాటించ దానికి నీ తల్లి అనుమతించాలి. అందుకని ఇప్పుడు నీవు శైలవరం వెళ్ళి, ఇల్లు చక్కదిద్ది నీ బాధ్యత నెరవేర్చుకో. అప్పుడు తల్లి అనుమతి తీసుకుని ఊరు విడిచిపెట్టు. నీ కుటుంబంలో ఒకరికి నీ శక్తులు కొన్ని ప్రసా దించనిదే, నీ వారిని విడిచిపెట్టలేవు,” అని చెప్పాడు. ఆ ప్రకారం ధర్మదాసు శైలవరం వెళ్ళి, కుటుంబంలో అందరికీ ధైర్యం చెప్పాడు. రామదాసుకు వ్యవసాయంలో సలహాలిచ్చాడు. కృష్ణదాసు చేత బియ్యం దుకాణం పెట్టించాడు. వ్యవసాయపు పంటకు ఎవరికీ పలకనంత ధర పలికింది. బియ్యం వ్యాపారంలో మంచి లాభాలొచ్చాయి. ఇది చూసి, ధర్మదాసు వద్ద ఏవో శక్తులున్నాయని ఊళ్ళో చెప్పుకోసాగారు. క్రమంగా ధర్మదాసు తల్లికి కూడా, ఆ మాటల్లో నమ్మకం కుదిరి, ఒక రోజున అతడితో, \"నాయనా! నువ్వు ఇల్లు విడిచి పెట్టి శక్తి మంతుడివయ్యావు. మరి మీ నాన్నకు జబ్బు తగ్గించి మళ్ళీ మాటవచ్చేలా చెయ్యి,” అని కోరింది. “నాన్న మాట్లాడాలంటే, మెరుపు దీవిలోని తులసి మొక్క వేరు కావాలి. నేను ఊరు దాటితే మళ్ళీ ఊరుకు తిరిగి రాకూడదని గురువాజ్ఞ! కాబట్టి నాతో ఓ తమ్ముణ్ణి తీసుకు వెళ్ళి, మార్గమధ్యంలో వాణ్ణి నా అంతటి వాణ్ణి చేసి, వాడి చేత తులసి వేరు ఇంటికి పంపి స్తాను. బయల్దేరమంటావా?” అని అడిగాడు ధర్మదాసు. అందుకు తల్లి, “మనకు ఎంతగా ఆస్తి పాస్తులు పెరిగినా, మీ నాన్న మామూలు మనిషి అయ్యేదాకా మనకు తృప్తి వుండదు. అలాగే మెరుపుదీవికి ప్రయాణం కా. ఏ గురువాజ్ఞా తల్లి ప్రేమను జయించలేదు,\" అన్నది. ధర్మదాసు తనకు తోడుగా కృష్ణదాసును ఎన్నుకున్నాడు. ఇద్దరూ ప్రయాణమయ్యారు. ఊరు దాటగానే కృష్ణదాసు అన్నతో, “నీకు శక్తులున్నాయి. అవి నాకు వచ్చేలా చేయాలి,\" అన్నాడు. “మెరుపుదీవి చేరేలోగా నాకు శక్తులున్నా యని నమ్మితే, నీవూ వాటిని పొందవచ్చు!” అన్నాడు ధర్మదాసు. అంతలో ఒక బండి వారిని సమీపించింది. బండితోలే జానకయ్య బండి ఆపాడు. ధర్మ దాసు తమ్ముడితో, “మెరుపుదీవి చేరేదాకా నీకు వాహనాలు నిషిద్ధం. నీవు ఈ దారిలోనే నడుచుకుంటూ రా,” అని బండెక్కాడు. కృష్ణదాసు ఒక పూటంతా నడిచాక, ఓ చెట్టుకింద కూర్చున్న అన్న కనిపించాడు. కృష్ణ దాసుకు కాళ్ళు లాగుతున్నాయి. కడుపులో ఆకలి దహించుకు పోతున్నది. అంతలో శైలవరం వెళుతున్న బాపన్న వచ్చి వాళ్ళను పలకరించి, \"ఆకలి మీదున్నాను. నాకు తోడుంటేగాని భోంచేయకూడదని నియమం,” అంటూ భుజం మీదినుంచి పెద్ద మూటను కిందికి దింపాడు. అతడు దింపిన మూటలో చక్కని విందు భోజనం వున్నది. ధర్మదాసు వెంటనే, “తమ్ముణ్ణి ఒక మహ త్కార్యానికి తీసుకుని వెళుతున్నాను. అది పూర్తయ్యే దాకా వాడికి ఉపవాస నియమం వున్నది,” అని చెప్పి, బాపన్నతో కలిసి విందు భోజనం చేశాడు. ఆ తర్వాత కొంతసేపటికి బాపన్న వెళ్ళి పోగానే, ధర్మదాసు తమ్ముడితో, “చీకటి పడుతున్నది, భుక్తాయాసంతో నాకు కళ్ళు మూతలు పడుతున్నాయి. కాబట్టిఈ రాత్రంతా నిద్రపోకూడదని నీకు నియమం. పురుగూ పుట్రా రాకుండా జాగ్రత్తగా కాపలాకాయి. అది నీకు కాలక్షేపం, నాకు క్షేమం!\" అంటూ అక్కడే పడుకుని వెంటనే గుర్రుపెట్టి నిద్ర పోయాడు. కృష్ణదాసు ఆ రాత్రంతా మెలుకువగా వుండి శ్రద్ధగా అన్నకు కాపలాకాశాడు. తూర్పు తెల్లవారుతూండగా ధర్మదాసు నిద్రలేచాడు. అన్నదమ్ములిద్దరూ మళ్ళీ బయల్దేరి కొంత దూరం వెళ్ళే సరికి ఒక నదీ తీరం వచ్చింది. అక్కడ నావ వున్నదికానీ నడిపే మనిషిలేడు. ఉన్నట్టుండి నది మధ్యలోవున్న తిప్ప మీద పెద్ద మెరుపు మెరిసి కళ్ళు జిగేల్మన్నాయి. ధర్మదాసు, కృష్ణదాసుకు ఆ తిప్పను చూపి, “అదే మెరుపుదీవి. రోజూ కొన్ని సమయాల్లో అలామెరుస్తూండడం వల్ల, దానికా పేరు వచ్చింది,” అన్నాడు. అంతలో అక్కడికి నావ నడిపే మనిషి వచ్చాడు. అతడు వాళ్ళను నవ్వుతూ పలక రించి, “నేను మెరుపు దీవికివెళుతున్నాను. కావాలంటే మీరూ నాతో రావచ్చు,” అన్నాడు. ధర్మదాసు, తమ్ముడితో, “నీవు నాన్న పేరును స్మరిస్తూ నీటిలో దూకు. ఈదు కుంటూ దీవిని చేరుకో. అక్కడ నేను నీకోసం ఎదురు చూస్తూంటాను,” అని నావ ఎక్కి కూర్చున్నాడు. మారాలోచన లేకుండా అన్న చెప్పినట్లే చేసిన కృష్ణదాసుకు, దీవిని చేరుకునేసరికి బాగా నీరసం వచ్చి, ఆయాసంతో నోట మాటరాక కళ్ళు బైర్లు కమ్మాయి. అప్పటికే దీవిని చేరుకున్న అన్న ఉపచారాలతో అతడు తేరుకున్నాడు. తర్వాత ఇద్దరూ అక్కడ తులసి మొక్క కోసం వెదక సాగారు. ఒక చోట వారికి, తమ ఊరివాడే అయిన గోపయ్య ఏదో మొక్కవేళ్ళ కోసం గునపంతో తవ్వుతూ కనిపించి, వాళ్ళు వచ్చిన పని తెలుసుకుని, తన గునపం ఇవ్వ బోయాడు. కృష్ణదాసు గునపం తీసుకోబోతూంటే ధర్మదాసు వారించి, \"తులసి మొక్క వేరు తీయడానికి చేతుల్నే ఉపయోగించాలని నియమం,” అని చెప్పాడు. ఇద్దరూ మరికొంత ముందుకు వెళ్ళగా, వాళ్ళకు పెద్ద పెద్ద తులసి మొక్కలు కని పించాయి. చేతులు, వేళ్ళు నొప్పి పెడుతున్నా లెక్కచేయక కృష్ణదాసు తులసివేరు తీశాడు. అన్న అతణ్ణి మెచ్చుకుని, “నీ పితృభక్తి మెచ్చుకో తగ్గది. నాకు శక్తులుంటే ఈ క్షణం నుంచీ వాటిలో కొన్ని నీవి. ఇప్పుడు నీవు గాలిలో ఎగిరి ఇల్లు చేరగలవు,” అన్నాడు. అయితే, ఎంత ప్రయత్నించినా కృష్ణ దాసు గాల్లోకి లేవలేకపోయాడు. ధర్మదాసు నిట్టూర్చి, “నాకు శక్తులున్నాయని నీవు నమ్మి నట్లులేదు. ఏం చేస్తాం? నాన్నకు ఆరోగ్య యోగముంది కానీ, నీకు శక్తులయోగం లేదు. నాన్న మేలుకోరి తులసివేరు సాధించి నందుకు గర్వపడు. ఇల్లుచేరి నాన్నకు మాట రప్పించి, అమ్మను సంతోషపెట్టు. నేను గురు వాజ్ఞ పాటించడానికి వెళతాను,” అన్నాడు. నదీ తీరం చేరుకున్నాక అన్నదమ్ములిద్ద రివీదారులు వేరయ్యాయి. కృష్ణదాసు ఉత్సా హంగా ఇల్లు చేరుకున్నాడు. తులసి వేరు సేవించగానే అతడి తండ్రి వీరదాసు మళ్ళీ మామూలు మనిషయ్యాడు. తులసివేరు సాధించడానికి తను పడిన కష్టాలను తాను కాక జానకయ్య, బాపన్న, గోపయ్యలు చెబితే బాగుంటుందనుకున్న కృష్ణదాసు, మర్నాడు వాళ్ళకోసం కబురు పెట్టాడు. ముగ్గురూ వచ్చారు. వాళ్ళల్లో జాన కయ్య, వీరదాసుతో, “నీ పెద్ద కొడుకు ధర్మ దాసు సామాన్యుడు కాదు. నేను బండెక్క మంటే, తనకు వాహనాలు నిషిద్ధమని తమ్ముణ్ణి బండెక్కించాడు. తను గాలిలో తేలుతూ బండితో సమానంగా రావడం, నేను కళ్ళారా చూశాను,\" అని చెప్పాడు. కృష్ణదాసు అది విని తెల్లబోయి ఏదో అనేలోగా బాపన్న, “మన ఊరుకేసి వస్తున్న నేను, దారిలో చెట్టుకింద కూర్చుని వున్న ధర్మ దాసును చూశాను. అతడికి నా మూటలోవున్న పేలాలు పెడదామనుకున్నాను. కానీ తనకు ఉపవాసనియమం అని చెప్పి, తమ్ముడికేదైనా ఆహారమివ్వమన్నాడు. అయితే, ఎలా వచ్చిందో నామూట నిండా విందు భోజన ముంది,” అన్నాడు. అంతలో గోపయ్య, “తమ్ముడు కృష్ణ దాసు నావలో వస్తూంటే, ఆ వెనుకే ధర్మదాసు నీటిమీద నడుచుకుంటూ రావడం నేను నా కళ్ళారా చూశాను. అతడిలో దైవాంశ వున్నది,” అన్నాడు. ఇవన్నీ వింటూంటే కృష్ణదాసుకు తల తిరిగినట్లయింది. అన్న తనకు ఇంతమేలు చేసినా, తను గుర్తించలేకపోవడానికి కారణం, తనలోని స్వార్థం, అహంకారమే అన్న పశ్చా త్తాపం అతడిలో తల ఎత్తింది. ఆ మరు క్షణమే, తనలో ఏవో కొత్త శక్తులు ప్రవేశిస్తు న్నట్లు అతడికి అనుభూతి కలిగింది. బేతాళుడు ఈ కథ చెప్పి, \"రాజా, కృష్ణ దాసు, తన అన్నకుగల అపూర్వ శక్తులను ఆదిలోనే గుర్తించలేకపోవడానికి కారణం అతడి స్వార్థం, అహమేనా లేక మరేమైనా కారణం వున్నదా? ధర్మదాసు తల్లి అతణ్ణి మెరుపుదీవి నుంచి తిరిగి వచ్చాక, అందరితో పాటు కలిసి ఇంటవుండమనడమే కాక-ఏ గురువాజ్ఞా తల్లి ప్రేమను జయించ లేదు అన్నది. ఐనా, ధర్మదాసు తిరిగి ఇంటికి రాకపోవడం తల్లిమాటను అతిక్రమించడం కాదా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలి పోతుంది,” అన్నాడు. దానికి విక్రమార్కుడు, “ధర్మదాసు, తన తమ్ముడు కృష్ణదాసుకు తన శక్తుల్ని ప్రసా దించేందుకు అవసరం అయిన అన్ని ప్రయ త్నాలూ చేశాడు. కానీ కృష్ణదాసుకు తన అన్నకుగల శక్తుల్లో అంతగా నమ్మకం వున్నట్టు కనబడదు. మూలికను ఇచ్చి పంపడానికి అన్న తనను ఎంపిక చేసిన క్షణమే కృష్ణ దాసులో తను గొప్పవాడిననే అహంభావం తలెత్తింది. ఆ కారణంగానే అతడు అన్న శక్తులను గుర్తించలేక పోయాడు. అందుకు కారణం అతడిలో వున్న అహంకారం, అమాయ కత్వాలు. ఎంతటి శక్తిమంతుడైనా తన శక్తుల్ని తగు అర్హత లేని వాడికి ప్రసాదించలేడు. ఇక, అతడి తల్లి విషయానికొస్తే, కొడుకు పట్లగల ప్రేమకొద్దీ అతన్ని ఇల్లు వదిలి వెళ్ళ వద్దంటే మాతృ ప్రేమ అనిపించుకుంటుంది. కాని, పరిస్థితులన్నీ చక్కబడి, భర్త ఆరోగ్యవంతు డయ్యే అవకాశం ఉండీ, మరిన్ని సంపదల కోసం కొడుకును తిరిగిరమ్మనడంలో నిస్వార్థ మైన మాతృహృదయానికి బదులు స్వార్థం కనిపిస్తున్నది. ఐతే, ధర్మదాసు లోక క్షేమం కాంక్షించి ఇల్లు వదిలాడు. అదీ కుటుంబ బాధ్యతలను నెరవేర్చిన తర్వాత. అందువల్ల, అతడు తల్లి కోర్కెను తిరస్కరించినా, అది లోక క్షేమం అనే మరింత విశాలమైన ప్రయో జనం దృష్ట్యా చేసింది గనక, తప్పనిపించు కోదు,” అన్నాడు. రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 24,
            "story_id": "2005_03_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "చరిత్ర/సంస్కృతి",
            "moral": "చరిత్ర, సంస్కృతుల గురించి తెలుసుకోవడం వలన విజ్ఞానం పెరుగుతుంది.",
            "keywords": [
                "బానిస వంశం",
                "కుతుబుద్దీన్ ఐబాక్",
                "కుతుబ్మీనార్",
                "రుద్రాక్షలు",
                "పంచముఖి"
            ],
            "characters": [
                "మహమ్మద్ ఘోరీ",
                "కుతుబుద్దీన్ ఐబాక్"
            ],
            "locations": [
                "ఢిల్లీ",
                "పంజాబ్",
                "ఇండియా"
            ],
            "content": "బానిసవంశం పాలకులు: రాజులు, చక్రవర్తులు, సుల్తానులు, నవాబులు రాజ్యాలేలడం . గత చరిత్రలో సర్వసాధారణ విషయం. అయితే, ఒకప్పుడు మనదేశాన్ని బానిసవంశపు రాజులు పాలించడం వింతయిన విషయం. ఇదెలా సాధ్యమయింది? 1192లో ఆఫ్ఘన్ పాలకుడు మహమ్మద్ ఘోరీ పంజాబ్ ప్రాంతాన్ని ఆక్రమించాడు. అయితే, అతనికి ఆఫ్ఘన్ను వదిలిపెట్టి రావడం ఇష్టంలేదు. అందువల్ల అతడు కుతుబుద్దీన్ ఐబాక్ అనే తనకు విశ్వాసపాత్రుడైన బానిసను ఢిల్లీలో తన ప్రతినిధిగా నియమించాడు. ఆ కాల ఘట్టంలో ఢిల్లీ పంజాబ్లో ఒకభాగంగా ఉండేది. ఐబాక్ అతడి వారసులు దాదాపు 300 సంవత్సరాలు పాలించారు. వారినే బానిసవంశం పాలకులుగా పేర్కొం టారు. ఐబాక్ తన విజయాలకు సంకేతంగానే ఢిల్లీలో 78 మీ. ఎత్తయిన కుతుబ్మీనార్ను నిర్మించాడు. \nరుద్రాక్షల మహిమ!: సాధువులు, సన్యాసులే మొట్టమొదట రుద్రాక్షల ఆధ్యాత్మిక, ఔషధ విలువలను గుర్తించారు. వాటిని కంఠహారాలుగా ధరించడం ప్రారంభించారు. ఇటీవలి కాలంలో వీటి శక్తిని గుర్తించడం వల్ల సామాన్య ప్రజలు కూడా, రుద్రాక్ష మాలలను ధరిస్తున్నారు. వాటికున్న పార్శ్వా(ముఖా)లను బట్టి రుద్రాక్ష లను వివిధ రకాలుగా విభజిస్తారు. పంచముఖ రుద్రాక్షలు అంటే అయిదు పార్శ్వాలుగల రుద్రాక్షలు ఎక్కువగా కనిపిస్తాయి. ఇరవై ఒక్క ముఖాలుగలిగినవి చాలా అరుదైనవి. ఏక ముఖ రుద్రాక్ష అదృష్టాన్నీ, కీర్తినీ తెస్తుందని కొందరు విశ్వసిస్తారు. చతుర్ముఖ రుద్రాక్షలు విద్యను ప్రసాదిస్తాయని చెబుతారు. త్రిముఖ రుద్రాక్షలు అంటే మూడు పార్శ్వాలు కలిగినవి ఆరోగ్యాన్నిస్తాయని మరికొందరి నమ్మకం!",
            "book_page_end": 25,
            "story_id": "2005_03_06",
            "raw_genre_backup": "చరిత్ర/సంస్కృతి",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "ప్రకృతి ప్రేమరహస్యం!",
            "book_page_start": 26,
            "pdf_page_start": 26,
            "pdf_page_end": 29,
            "author": "చందమామ బృందం",
            "genre": "జానపద కథ",
            "moral": "ప్రకృతిని ప్రేమించి గౌరవించిన వారికి, ప్రకృతి ఎల్లప్పుడూ అండగా ఉంటుంది.",
            "keywords": [
                "ప్రకృతి దేవత",
                "బంగారం",
                "మలేసియా",
                "అన్నాచెల్లెళ్ళు",
                "తిమింగిలం"
            ],
            "characters": [
                "అంకాశ",
                "కార్మా",
                "పుష్పనీల",
                "జ్యోతిష్కులు",
                "ప్రకృతి దేవత"
            ],
            "locations": [
                "అడవి",
                "సముద్ర తీరం",
                "మలేసియా"
            ],
            "content": "అంకాశ అనే నిరుపేద కుర్రవాడు ఆకలి తీర్చు కోవడానికి ఏదైనా పండు దొరుకుతుందేమో అన్న ఆశతో దాపులనున్న అడవికి వెళ్ళాడు. అడవంతా తిరిగాక, విడిగా ఉన్న ఒక చెట్టు చిటారు కొమ్మలో ఒకే ఒక పండును చూశాడు. చెట్టు మరీ సన్నగా పొడవుగా ఉండడం వల్ల, దాని పైకి ఎక్కడం సాధ్య పడదు. పండును అందుకోవాలంటే చెట్టును వంచాలి; లేదా రాయిని విసరాలి. ఏం చేయడమా అని ఆలోచిస్తూన్న అంకాశకు, “చెట్టు బోదె సమీపంలో కొద్దిగా తవ్వితే కావలసి నది దొరుకుతుంది,\" అన్న కంఠస్వరం వినిపిం చింది. అంకాశ వెంటనే అక్కడ తవ్వి చూశాడు. బంగారపు ముద్ద కనిపించింది. దానిని వెలు పలికి తీసిన అంకాశకు అక్కడ బంగారం ఇంకా ఉన్నట్టు అనిపించింది. బంగారాన్నంతా ఒకేసారి తీసుకోకుండా, అవసరమైనప్పుడు వచ్చి కొద్ది కొద్దిగా తీసుకోవచ్చన్న ఆలోచనతో, తీసిన గోతిని అలాగే పూడ్చేశాడు. ఆ బంగారం ముద్దతో పక్కనున్న పట్టణానికి వెళ్ళి, దాన్ని నాణాలుగా మార్చుకుని, ఆ ధనంతో ఒక ఎడ్ల బండినీ, ఇంటికి కావలసిన వస్తువులనూ తీసుకుని బండిలో వేసు కుని తన గుడిసెకు చేరుకున్నాడు. మరుసటి రోజే తన కోసం భవనంలాంటి పెద్ద ఇల్లును కట్టడం ప్రారంభించాడు. కావలసినప్పు డల్లా అడవిలోని చెట్టు వద్దకు వెళ్ళి బంగారం తెచ్చుకుంటూ క్రమక్రమంగా సంపదలు పెంచుకో సాగాడు. ఇంటినిండా సేవకులు, సిరిసంపదలతో తులతూగుతూన్న అంకాశను ఆశ్రయించి పలు వురు వచ్చి, ఆయన భవనం చుట్టూ నివాసాలు ఏర్పరచుకున్నారు. అంకాశకు పెళ్ళయింది. చురుకైన కొడుకూ, అందమైన కూతురూ పుట్టారు. వారికి కార్మా, పుష్పనీల అని పేర్లు పెట్టి అల్లారు ముద్దుగా పెంచుతూ, సుఖసంతోషాలతో జీవించ సాగాడు. అంకాశకు సమకూరిన సిరిసంపదలను చూసి ఆ ప్రాంతాన్ని పాలించే రాజుకు అసూయ కలి గింది. అంకాశ సిరిసంపదలను ఎలాగైనా కబళించా లని ఆలోచించాడు. ఇలాగే అతన్ని వదిలితే మును ముందు రాజుగా ప్రకటించుకునే అపాయం కూడా కలగవచ్చని శంకించాడు. అలాంటి విప త్కర పరిస్థితి కలగకుండా ఉండాలంటే, అంకాశకు వారసులు లేకుండా చేయడం ఒక్కటే మార్గ మని తోచింది. అందుకు ఒక పథకం వేశాడు. కుటిల స్వభావులైన తన ఆస్థానోద్యోగులు ఇద్ద రిని అంకాశ వద్దకు పంపాడు. వాళ్ళిద్దరూ గూఢ చారుల సాయంతో, అంకాశకు చాలా ఇష్టమైన గుర్రాన్ని రహస్యంగా దొంగిలించి తీసుకుపోయి అరణ్య మధ్యంలోని ఒక చెట్టుకు బంధించి వచ్చారు. అంకాశ గుర్రం కోసం ఆందోళనతో వెతుకుతున్న ప్పుడు ఆయన వద్దకు వెళ్ళి తమను జ్యోతిష్కు లుగా పరిచయం చేసుకుని, గుర్రం ఎక్కడున్నదో చెప్పారు. సేవకులు వెళ్ళి గుర్రాన్ని తీసుకువచ్చారు. పరమానందం చెందిన అంకాశ, తమ పిల్లల భవిష్యత్తును కూడా చెప్పమని కోరాడు. దొంగ జ్యోతిష్కులు కొంతసేపు ఏవేవో లెక్కలు గట్టారు; తమలో తాము చర్చించుకున్నట్టు నటించారు. ఆఖరికి, “మీ పిల్లలు ఇక్కడే గనక వుంటే మీ భార్యాభర్తలకూ, మీ బంధు మిత్రులకూ ప్రాణా పాయం తప్పదు. వెంటనే వారిని ఏ అరణ్యం మధ్యనో వదలిరావడం ఒక్కటే మీ ప్రాణాలు కాపాడుకోవడా నికి తరుణోపాయం,” అని అంకాశకు రహస్యంగా చెప్పారు. ఆ మాటవిని అంకాశ దిగ్భ్రాంతి చెందాడు. వేదనతో వారి సలహాను పాటించడానికే నిర్ణయం చాడు. తన కొడుక్కీ, కూతురికీ మత్తుమందు నిచ్చి, అర్ధరాత్రి సమయంలో ఒక గుర్రపు బండిలో ఎక్కించి అరణ్యంలోకి పంపాడు. తెల్లవారు తూండగా, బండి తూరుపు సముద్ర తీరం చేరింది. నిద్రిస్తూన్న పిల్లలను ఒక బండ మీద పడుకోబెట్టి సేవకులు తిరిగి వచ్చేశారు. సూర్య కిరణాలు సోకగానే కార్మా, పుష్పనీల నిద్రలేచారు. ఎక్కడో ఉన్నాం ఏమిటా అని భయ పడడానికి బదులు, వాళ్ళు మనోహరమైన సూర్యో దయాన్నీ, సూర్యరశ్మి సోకడంతో బంగారు కాంతు లీనుతూన్న సాగర తరంగాలనూ చూసి మురిసి పోయారు. “ప్రకృతి సౌందర్యాన్ని చూసి ఆనందించే మని మన అమ్మానాన్నలు మనల్ని ఇక్కడ వదిలి నట్టున్నది,” అన్నాడు కార్మా. “అవును, అవిగో చూడు ఆ పువ్వు లెంత అందంగా ఉన్నాయో,” అన్నది పుష్పనీల. “ఇదిగో ఇటుచూడు. ఆ చెట్టెంత మనోహరంగా ఉందో!\" అన్నాడు కార్మా, చెట్టంతా పువ్వులతో నిండిన అద్భుతదృశ్యాన్ని చూపుతూ. అలా చాలాసేపు వాళ్ళు ఆ చుట్టు పక్కల తిరిగారు. తియ్యటి ఫలాలను కోసి తిన్నారు. సెల యేటి నీళ్ళు తాగారు. సూర్యాస్తమయమయింది. హఠాత్తుగా వాళ్ళ ఎదుట వెన్నెల వెలుగులో ఒక సుందర భవనం కనిపించింది. ఆశ్చర్యంగా వాళ్ళు దానిని సమీపించారు. \"లోపలికి రండి,” అంటూ ఒక సుమధుర కంఠస్వరం వినిపించింది. లోప లికి వెళ్ళగానే రకరకాల వంటలు, పడక కని పించాయి. \"మాకు ప్రేమతో ఆతిథ్యమిస్తున్న మీరు ఎవరు?” అని అడిగారు అన్నాచెల్లెళ్ళు. \"నేను ప్రకృతి దేవతను. మీరు నా చెట్లను, పూలను, కడలి అలలను, ప్రేమించారు. అది నాకెంతో ఆనందం కలిగించింది. ఇప్పుడేం వరం కావాలో కోరుకోండి. బంగారం కావాలా? ప్రకృతి రహస్య ప్రేమ కావాలా?\" అన్నదా కంఠస్వరం. “ప్రకృతి రహస్య ప్రేమ!\" అన్నారు అన్నాచెల్లెళ్ళు ముక్తకంఠంతో. \"అద్భుతం! ప్రకృతి మీతో ఎప్పుడూ స్నేహంగా ఉంటుంది!” అన్నది కంఠస్వరం. “కృతజ్ఞతలు!” అని చెప్పిన అన్నాచెల్లెళ్ళు, కడుపునిండా తిని, పడక మీద పడుకుని హాయిగా నిద్రపోయారు. తెల్లవారాక వాళ్ళు కళ్ళు తెరిస్తే భవనం లేదు. చుట్టూ బందిపోటు దొంగలు నిల బడి ఉన్నారు. “నడవండి, మీరు మాకు బానిసలు!\" అన్నాడు దొంగల నాయకుడు. “మేము రాము,\" అన్నారు అన్నా చెల్లెళ్ళు. “రారా? అహ హా!” అంటూ దొంగల నాయ కుడు కత్తి ఝళిపించాడు. మరుక్షణమే దొంగ వెలవెల పోయాడు. దిక్కులు పిక్కటిల్లేలా గర్జిస్తూ దొంగ మీదికి ఉరికిన సింహం వాణ్ణి నోట కరుచు కుని ఎటో వెళ్ళిపోయింది. మిగిలిన దొంగలు దిక్కుకొకరు పారిపోయారు. ప్రకృతి రహస్య ప్రేమ తమను కాపాడిందని గ్రహించిన అన్నా చెల్లెళ్ళు సముద్ర తీరంలో నడవసాగారు. కొంత దూరం వెళ్ళగా లంగరు దింపిన ఒక ఓడ కనిపిం చింది. కొందరు నావికులు వారికేసి వచ్చారు. “మేము మా తల్లి దండ్రుల దగ్గరికి వెళ్ళాలి. సాయపడగలరా?” అని అడిగిన అన్న కార్మా, తమ ఊరి గురించి వివరించాడు. \"అలాగే, ఓడలోకి రండి. మిమ్మల్ని మీ ఊళ్లో దిగబెడతాను,” అన్నాడు ఓడయజమాని. అన్నా చెల్లెళ్ళు సంతోషంగా ఓడలోకి ఎక్కారు. లంగరెత్తడంతో ఓడ ముందుకు కదిలింది. కొంత దూరం వెళ్ళాక ఓడ యజమాని బిగ్గరగా నవ్వుతూ, “నేను నీ చెల్లెల్ని పెళ్ళాడతాను. నువ్వు నాకు సేవకుడిగా ఉండిపో,\" అన్నాడు కార్మాతో. “నిన్ను పెళ్ళాడ్డమా, ఓరి దుర్మార్గుడా?” అన్నది పుష్పనీల కోపంగా. ఓడ యజమాని పట్టరాని ఆగ్రహంతో ఆమెను అమాంతం ఎత్తి సముద్రం అలల మీదికి విసిరికొట్టాడు. “అయ్యో, చెల్లెలా!” అంటూ అరిచాడు కార్మా. అతని కళ్ళెదుటే ఆమె ఒక పెద్ద తిమింగిలం నోట్లో పడింది! “నువ్వు చచ్చేదాకా నా సేవకుడిగానే పడి వుండు,\" అన్నాడు నావికుడు కార్మాతో. అయితే, ఆ క్షణమే తుపాను చెలరేగింది. అల్లకల్లోలమైన కడలి తరంగాలపై అటూ ఇటూ ఊగిసలాడిన ఓడ, తుత్తునియలై సముద్రంలో మునిగిపోయింది. కార్మా ఒక ఓడ చెక్కను గట్టిగా పట్టుకుని సము ద్రంపై తేలసాగాడు. ఆ చెక్కను రెండు డాల్ఫిన్ చేపలు తోసుకుంటూ రావడం గమనించాడు. కొంతసేపటికి అలాగే స్పృహ కోల్పోయాడు. అతడు స్పృహలోకి వచ్చి కళ్ళు తెరిచేసరికి, ఒక గుడిసెలో పడుకుని వున్నాడు. పక్కనే నిల బడ్డ ఒక వృద్ధురాలు, \"మూడు రోజుల క్రితం సముద్ర తీరంలో పడివుండడం చూశాను. దేవు డిచ్చిన బిడ్డగా భావించి ఇంటికి తీసుకువచ్చాను,\" అన్నది ఆనందంగా. కార్మా ఆమె కేసి కృతజ్ఞతగా చూశాడు. మరు క్షణమే తన చెల్లెలు గుర్తురావడంతో అతడి హృదయం విలవిలలాడింది. అయినా, అతడు లేచి కూర్చుని, మెల్లగా కోలుకుని, అక్కడే ఉంటూ గుడిసె చుట్టూ ఉన్న బీడునేలలో మొక్కలను నాటి పెంచసాగాడు. సంవత్సరం తిరిగే సరికి అక్కడొక పూలతోట, పళ్ళతోపు తయారయ్యాయి. “నాయనా, ఇటీవలే పట్టాభిషిక్తుడైన యువ రాజుకు వివాహమహోత్సవం జరగనున్నది. కనుల విందుగా జరిగే పెళ్ళి ఊరేగింపును చూసి వద్దాం రా,” అని వృద్ధురాలు కార్మాను వెంట బెట్టుకుని రాజధానికి చేరుకున్నది. రాజధాని నగరం వేడుక లతో కోలాహలంగా వుంది. ఎటు చూసినా జనం. ఇరుగు పొరుగు రాజ్యాల వారందరూ ప్రత్యేక వేదిక మీద నిలబడి వేడుకలను తిలకించాలని ప్రక టించారు. అందువల్ల కార్మా కూడా ఆ ప్రత్యేక వేదిక మీదికి చేరాడు. రథంలో వధూవరుల ఊరేగింపు బయలు దేరింది. ఆ రథం కార్మా ఉన్న వేదికను సమీపించ గానే ఆగిపోయింది. “అన్నయ్యా, ఇక్కడే ఉన్నావా!” అంటూ పిలిచింది అందాల వధువు. భటులు వెళ్ళి, కార్మాను తెచ్చి వధువు ముందు నిలబెట్టారు. తిమిం గిలం మింగేసిన తన చెల్లెలే ఇప్పుడు యువరాజును వివాహమాడనున్న వధువు అని గ్రహించడానికి కార్మాకు కొంతసేపు పట్టింది. ఆనందాతిరే కంతో ఉబ్బితబ్బిబ్బయ్యాడు! నిజానికి ఆరోజు పుష్పనీల తిమింగిలం నోట్లో పడిందే తప్ప, అది మింగలేదు. తిమిం గిలం ఆమెను బలంగా ఉమ్మడంతో ఆమె తీరం లోకి వచ్చిపడింది. ఉదయం వాహ్యాళికి వెళ్ళిన యువరాజు ఆమెను చూసి భవనానికి తీసుకు వచ్చాడు. క్రమంగా ఆమె కోలుకున్నది. తన అన్న కోసం వెతికింది కాని, ఫలితం లేకపోయింది. ఇంతలో యువరాజు ఆమెను ప్రేమించి, పెళ్ళాడమన్నాడు. అదే సమయంలో అన్నయ్యను వెతికించే పనిని కూడా కొనసాగిస్తానని మాట ఇచ్చాడు. రాజు - పుష్పనీలల వివాహం ఘనంగా జరి గింది. కార్మా, రాజుకు నూతన సలహాదారు అయ్యాడు. కొన్నాళ్ళు గడిచాక, కార్మా తన తల్లి దండ్రులను వెతుక్కుంటూ వెళ్ళాడు. దుర్మార్గు డైన రాజు కారణంగా వాళ్ళు బికారులైపోవడం చూసి, బాధపడి వారిని తన వెంటబెట్టుకుని వచ్చాడు. ఆ తరవాత సేనలతో వెళ్ళి ఆ రాజును ఓడించి, సింహాసనాన్ని ఆక్రమించాడు. అన్నాచెల్లెళ్ళు కలుసుకున్నప్పుడల్లా, “మన జీవితంలో ముఖ్యమైన ప్రతి మలుపులోనూ ప్రకృతి రహస్య ప్రేమ మనల్ని కాపాడింది కదూ!” అని ఆనందంగా చెప్పుకునేవారు. - (ఎం.డి)",
            "book_page_end": 29,
            "story_id": "2005_03_07",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "వార్తలు/విశేషాలు",
            "moral": "N/A",
            "keywords": [
                "ఎం.ఎఫ్. హుస్సేన్",
                "చిత్రకళ",
                "తాజ్మహల్",
                "యమున నది",
                "మినారెట్లు"
            ],
            "characters": [
                "ఎం.ఎఫ్. హుస్సేన్",
                "స్వరూప్ శ్రీవాత్సవ",
                "రాంనాధ్"
            ],
            "locations": [
                "బొంబాయి",
                "చైనా",
                "హాంకాంగ్",
                "ఢిల్లీ"
            ],
            "content": "కోట్లు తెచ్చిన వర్ణచిత్రాలు!: సుప్రసిద్ధ భారతీయ చిత్రకారుడు ఎం.ఎఫ్. హుస్సేన్ ప్రస్తుతం ఒప్పుకున్న వంద చిత్రాలు పూర్తిచేయడంలో నిమగ్నుడై ఉన్నాడు. వాటికి పారితోషికం కూడా ముందే పుచ్చేసుకున్నాడు. ఎంతో తెలుసా? 101 కోట్ల రూపాయలు. ఈ చిత్రాలను వేయిస్తున్నది బొంబాయికి చెందిన సాంకేతిక నిపుణుడు స్వరూప్ శ్రీవాత్సవ. ఐ.ఐ.టి పోస్ట్ గ్రాడ్యుయేట్ అయిన శ్రీవాత్సవ ప్రస్తుతం చైనాకు, హాంకాంగ్కు ముడి ఇనుమును ఎగుమతి చేస్తున్నాడు. ఈ వ్యాపారవేత్త ఈ చిత్రాలను తన ఇంట్లో అలంకరించడానికి గీయించడం లేదు. వాటిని అమ్మగా వచ్చే నిధులతో ప్రజోపయోగ కార్యక్రమాలను చేపట్టాలని భావిస్తున్నాడు.\nతాజ్మహలు పొంచివున్న ముప్పు: తాజ్మహల్ నిర్మించబడి మూడు వందలా యాభై సంవత్సరాలు పూర్తికావడంతో ప్రభుత్వం ఉత్సవాలు కూడా ప్రారం భించింది. ఆధునిక ప్రపంచపు ఏడు వింతలలో ఒకటిగా ప్రఖ్యాతిగాంచిన ఈ అద్భుత భవనానికి ముప్పు పొంచి వుందని చెబుతున్నారు. దీని వెనక యుమునానదికి అభిముఖంగా ఉన్న రెండు మినారెట్లు పక్కవాటుగా వాలుతున్నట్టు యాభై యేళ్ళ క్రితమే కనుగొన్నారు. రాజస్థాన్ విశ్వవిద్యాలయానికి చెందిన ప్రొఫెసర్ రాంనాధ్, ఈ వాలు కొన్నేళ్ళుగా మరీ ఎక్కువవుతున్నదని కనుగొన్నాడు. నది నీళ్ళు లేక ఎండిపోవడంవల్లే ఇలా జరుగుతున్నదని ఆయన అభిప్రాయపడుతున్నాడు. తాజమహల్ పునాదుల మీద సమతౌల్యం ఉండడానికి యమునా నది చాలా ఉపయోగపడుతున్నదని ఆయన చెబుతున్నాడు. ఈ భవన నిర్మాణ సమయంలో నిర్మించబడిన నాలుగు మినారెట్లు అవి ప్రధాన భవనంపై కూలే ప్రమాదం రాకూడదన్న ఉద్దేశంతోనే వాటిని కాస్త వాలుగా నిర్మించడం గమనించతగ్గ విశేషం!",
            "book_page_end": 30,
            "story_id": "2005_03_08",
            "raw_genre_backup": "వార్తలు/విశేషాలు",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "మైండ్ రెయిడర్ 2వ భాగం",
            "book_page_start": 31,
            "pdf_page_start": 31,
            "pdf_page_end": 40,
            "author": "చందమామ బృందం",
            "genre": "కామిక్/సైన్స్ ఫిక్షన్",
            "moral": "అహంకారం, ఇతరులపై ఆధారపడటం మానవుడికి అతిపెద్ద బలహీనత.",
            "keywords": [
                "జి-మ్యాన్",
                "న్యూరాల్",
                "మైండోస్కోప్",
                "జోంబీ పిల్లలు",
                "టెరోలీన్"
            ],
            "characters": [
                "జి-మ్యాన్ (మేజర్ సూర్యరాజ్)",
                "న్యూరాల్",
                "టెరోలీన్",
                "జోంబీ పిల్లలు"
            ],
            "locations": [
                "బ్రైజిగ్ గ్రహం",
                "మైండోస్కోప్"
            ],
            "content": "ఇంతవరకు జరిగిన కథ: టెరోలీన్ని యవ్వనంలో ఉంచేందుకు. న్యూరాల్ పిల్లల ఆలోచనలని దొంగిలిస్తున్నాడు. ఇప్పుడు మరమనుషుల్లా (జోంబీల్లా) వున్న పిల్లలని జి-మ్యాన్పై దాడిచేసేందుకు వాడుకుంటున్నాడు. జి-మ్యాన్ ఈ పిల్లలని రక్షిస్తాడా? వాళ్ళకి ఏదైనా కీడు కలుగుతుందా? ఇక చదవండి .......\nపిల్లలకి ఏ కీడూ కలగకూడదు. ఈ ఉన్మాదితో పోరాడే మరోమార్గాన్ని కనిపెట్టాలి. జి-మ్యాన్ న్యూరాల్ దాక్కున్న చోటినుండి, నిరాశతో బయటికొస్తాడు. అది తాత్కాలికమే... [న్యూరాల్]: నువ్వు వెళ్ళిపోకు జి-మ్యాన్ ! ఇక్కడే వుండి మాతో ఆడుకో? [G-Man thought]: న్యూరాల్ వద్ద వున్న జోంబీ పిల్లల సైన్యాన్నిఎదిరించే మరో మార్గం వుండాలి. [Man]: అంతా పోయింది. జి-మ్యాన్ ప్రారిపోతున్నాడు. [Woman]: మరో సారి దాడిచేసేందుకు పన్నాగాన్ని పూనేందుకు ఓ ప్రశాంతమైన ప్రదేశాన్ని కనుక్కుంటారు. [G-Man thought]: నేను ఆలోచించాలి! ఆలోచించాలి! ఆలోచించి తీరాలి! ఆఁ. అదే మరి ఆలోచించడం ! న్యూరాల్తో ఇక్కడ అతని మస్తిష్కంలోనే పోరాడాలి [G-Man]: న్యూరాల్... నాకు తెలుసు నువ్వు ఇక్కడే ఎక్కడో ఉన్నావని. [Narrator]: జి-మ్యాన్ తన మేధస్సుని కేంద్రీకృతం చేసి, మైండోస్కోప్లోకి ప్రవేశిస్తాడు. ఇక్కడే అన్ని ఆలోచనలూ (కన్వర్ అవుతాయి) ఒకేచోట కూడుకుంటాయి. దీన్నే కలెక్టివ్ కాంషస్నెస్ (సమిష్టి చైతన్యం) అంటారు. [G-Man]: న్యూరాల్, చాలిక ఈ మస్తిష్కపు క్రీడలు. ఈ పిల్లలని వదిలేయ్. [Neural]: జి-మ్యాన్. నువ్విలా ఆశ్చర్యాలు కలిగిస్తూ వుంటావు. [Narrator]: కానీ, ఇక్కడ న్యూరాల్ రాజు. [Narrator]: న్యూరాల్ జి-మ్యాన్ మెదడులోకి ప్రవేశిస్తాడు. అతనికి అక్కడ ఓ ఆయుధం కనిపిస్తుంది- నేరం చేసిన అనుభూతి (గిల్ట్). మేజర్ సూర్యరాజ్ తన ప్రాణస్నేహితులు చాలామంది ఓ యుద్ధపు దాడిలో మరణించడం చూశాడు, నిస్సహాయుడై, ఏమీ చెయ్యలేకపోతూ*. [Neural]: హ్మ్. నువ్వు నీ ప్రాణస్నేహితుల పట్ల యుద్ధంలో నమ్మక ద్రోహం చేశావు. [G-Man]: నిజంకాదు నేను నిస్సహాయుణ్ణి. [Neural]: పిరికి పందా! పిరికి పందా! పిరికి పందా ! [G-Man thought]: ఇతను నన్ను మోసగించాలని చూస్తూన్నాడు. నన్ను బలహీనుణ్ణి చేయాలని చూస్తున్నాడు. నేను పోరాడి తీరాలి. [Narrator]: తిరిగి మన నిజ ప్రపంచంలోకి. [G-Man]: అసలైన పిరికిపందవి నువ్వు న్యూరాల్. నువ్వు టెరోలీన్ లేకుండా పోరాడలేవుకూడాను. [Neural]: నేనిక్కడ నీతో యుద్ధం చేస్తున్నాను కదా? [G-Man]: అవును, కానీ అది టెరోలీన్ కోసం చేస్తున్నావు. నువ్వు అతని ఆజ్ఞని పాలిస్తున్నావు అంతే, బానిసవి! [Neural]: కాదు! [Narrator]: జి-మ్యాన్ న్యూరాల్ అహంపై దెబ్బతీశాడు. మానవుడికి ఇదే అత్యంత పెద్ద బలహీనత [G-Man]: అతను శాశ్వతంగా అమరుడై వుండేందుకు నిన్ను వాడుకుంటున్నాడు. నువ్వు బలహీనుడివి కాబట్టి, అలా అతను నిన్ను వాడుకునేందుకు తోడ్పడుతున్నావు... పిరికిపందవి! [Neural]: అన్నీ అబద్ధాలు. నా మెదడుతో నువ్వాడుకోవడాన్ని నేను సహించను.. [Narrator]: జి-మ్యాన్దే పై చేయి అవుతూ వస్తోంది. న్యూరాల్ లొంగిపోతున్నాడు. [G-Man]: నీకు సిగ్గుచేటు! అతనే నీకు యజమాని. నీకు ఆ గౌరవ అంటూ ఏమీ మిగల్లేదు. నువ్వు కేవలం ఓ... కీలుబొమ్మవి. [Neural]: ఆ.. ఆఁ.. [G-Man]: వద్దు ! [Neural]: అయ్యో వద్దు! నా యంత్రం. [Narrator]: చివరికి న్యూరాల్ లొంగిపోయాడు. (Sound: RAASH) [Child 1]: ఏం జరిగింది? [Child 2]: !? [Child 3]: నేనెక్కడున్నాను? [Narrator]: యంత్రంపై న్యూరాల్కి గల పట్టుని నాశనం చేసి, జి-మ్యాన్ పిల్లల మస్తిష్కాలకు స్వాతంత్ర్యం కల్పించాడు. [Neural]: ఎప్పుడో ఒకప్పుడు నిన్ను పట్టుకుంటాను జి-మ్యాన్. [Narrator]: ఓడిపోయి, అలిసి సొలిసిపోయిన న్యూరాల్ పలాయనం చిత్తగించాడు. పిల్లలంతా తమ తల్లిదండ్రుల్ని కలుసుకుంటారు. [Narrator - G-Man's inner voice/Eye]: అక్కడ నువ్వు పెద్ద ప్రమాదాన్ని ఎదురుకోబోయావు జి-మ్యాన్. [G-Man]: అవును. నాకు తెలుసు. కాని ఆ పిల్లలు నాకన్నా పెద్ద ప్రమాదంలో వున్నారు మరి. [G-Man thought]: కానీ నీ రహస్యాన్ని బయటపెట్టడం, అది తెలివైన పనంటావా? నేను మైండ్ స్కోప్ లోకి ప్రవేశించడం వలన, న్యూరాల్ నా రహస్య ఆలోచనలని పరికించగలడని నాకు తెలుసు, కాని, ఇప్పుడు, న్యూరాలికి నా గతం గురించి తెలిసినా, ఇప్పుడతని మెదడంతా గందరళగోళంగా వుంది. అతని జ్ఞాపక శక్తి అంతా అయోమయంగా వుంది. అవును, కానీ ఎప్పుడో ఒకప్పుడు అతను మళ్ళీ జ్ఞాపకం తెచ్చుకునే అవకాశం ఉండచ్చు కదా, [G-Man]: అంచేతనే. అతను తన దారి మళ్ళీ కనుక్కునే లోపలే, మనం అతన్ని కనుక్కుని పట్టుకోవాలి [G-Man's Boss/Friend]: ఆ పనే చేద్దాం మేజర్. [Narrator]: ఎక్కడో బ్రైజిగ్ గ్రహంపైన, వెయ్యి కోట్ల కాంతి సంవత్సరాల దూరంలో... సమాప్తం",
            "book_page_end": 40,
            "story_id": "2005_03_09",
            "raw_genre_backup": "కామిక్/సైన్స్ ఫిక్షన్",
            "normalized_genre_te": "కామిక్",
            "normalized_genre_code": "COMIC",
            "content_type": "STORY",
            "language": "TELUGU"
        },
        {
            "title": "వింతవేణువు!",
            "book_page_start": 43,
            "pdf_page_start": 43,
            "pdf_page_end": 48,
            "author": "చందమామ బృందం",
            "genre": "జానపద కథ",
            "moral": "మంచి మనసు, నిజాయితీ అదృష్టాన్ని తెస్తాయి. స్వార్థపరులు తమ మోసాన్ని తామే బయటపెట్టుకుంటారు.",
            "keywords": [
                "వేణువు",
                "జానపద కథ",
                "జీవనోపాధి",
                "కాశీ",
                "దొంగ"
            ],
            "characters": [
                "హీరాలాల్",
                "భూస్వామి",
                "భూస్వామి భార్య",
                "బైరాగి",
                "దొంగ",
                "గ్రామాధికారి"
            ],
            "locations": [
                "హర్యానా",
                "కాశీ",
                "గ్రామం"
            ],
            "content": "హీరాలాల్ పదేళ్ళ వయసులోనే తల్లితండ్రు లను పోగొట్టుకున్నాడు. వాళ్ళు భూస్వామి పొలంలో పనిచేస్తూ, పిడుగుపాటుకు గురై చనిపోయారు. అనాథగా మిగిలిన హీరాలాల్ మీద భూస్వామి దయతలచి చేరదీశాడు. హీరాలాల్ భూస్వామి చెప్పిన పనులు చేస్తూ, పెట్టింది తింటూ రాత్రి పూట పెరటిలోని చిన్న ఇంట్లో పడుకుని నిద్రపోయేవాడు. జమీందారు భార్య కూడా హీరాలాల్ పట్ల దయతో నడు చుకునేది. అయినా వాడికి ఎడతెరపి లేకుండా పనులు పురమాయించేది. హీరాలాల్ చెప్పిన పనులు శ్రద్ధగా చేసేవాడు. ఇలా రెండేళ్ళు గడిచాయి. హీరాలాల్కు మూడు పూట్లా కడుపు నిండా మంచి భోజనం, పగలంతా చేతినిండా పనులు, రాత్రుల్లో మంచి నిద్ర లభించడంతో దృఢంగా తయారయ్యాడు. అతన్ని చూసిన భూస్వామి అతడు పొలం పనులకు మరింత ఉపయోగపడగలడని భావించి, పొలంలో పని చేస్తున్న ఇద్దరిలో ఒకరిని తొలగించి ఆ స్థానంలో హీరాలాల్ను నియమించాడు. ఉదయం నుంచి సాయంకాలం వరకు పొలం పనులు చేయడం హీరాలాల్కు మొదట కష్ట మనిపించింది. పొద్దున బయలుదేరేప్పుడు భూస్వామి భార్య ఇచ్చిపంపే మధ్యాహ్న భోజనం తిన్నాక కొంతసేపు చెట్టు నీడలో విశ్రాంతి తీసుకునేవాడు. హీరాలాల్తో పనిచేసే రెండవవాడు పరమ బద్దకస్తుడు. మాటి మాటికి చేసే పనిని వదిలి పెట్టి చెట్టు నీడకు వెళ్ళి కూర్చుని వక్కలు, చెక్కలు నములుతూండేవాడు. ఇలా కొన్ని రోజులు గడిచాయి. హీరాలాల్ ఒళ్ళు దాచు కోకుండా పనిచేస్తాడని గ్రహించిన ఆ రెండవ వాడు హాయిగా చెట్టు నీడలో పడుకుని కునుకు తీసేవాడు. అయినా, అతన్ని గురించి భూస్వా మికి ఫిర్యాదు చేయడం హీరాలాల్కు నచ్చ లేదు. అయితే, ఇలా పొలంలో కాయకష్టం చేస్తూ జీవితాంతం గడపడం కూడా అతనికి ఇష్టంలేదు. మరెక్కడికయినా వెళ్ళి, స్వయంగా ఏదైనా జీవనోపాధి చూసుకోవాలని తీవ్రంగా ఆలోచించసాగాడు. ఒక రోజు తెల్లవారగానే, తన బట్టలను మూటగట్టుకుని భుజానికి తగిలించుకుని భూస్వామి సమక్షానికి వెళ్ళాడు. అతన్ని చూడ గానే భూస్వామి ఆశ్చర్యంతో, “ఏమయింది హీరాలాల్, ఎక్కడికి బయలుదేరావు?\" అని అడిగాడు. \"అయ్యా, గత ఐదేళ్ళుగా నన్ను కాపాడినం దుకు చాలా కృతజ్ఞతలు. నేను ఇప్పుడు మరేదైనా బతుకుతెరువు చూసుకోవాలనుకుంటున్నాను. మీరు చేసిన మేలు ఈ జన్మకు మరిచిపోను,\" అన్నాడు హీరాలాల్ వినయంగా. “నీ ఆలోచన బాగానే వుంది. చాలా సంతోషం. అయినా, ఎక్కడికి వెళ్ళాలనుకుంటున్నావో చెప్పు,” అన్నాడు భూస్వామి తనలోని ఆశాభం గాన్ని కప్పిపుచ్చుకుంటూ. “కాశీకి వెళితే, ఏదైనా పని దొరుకుతుందను కుంటానయ్యా. కాశీ ఈ గ్రామానికన్నా చాలా పెద్ద ఊరనీ, అక్కడ పని దొరకడం అంత కష్టం కాదనీ విన్నాను,” అన్నాడు హీరాలాల్. “మరి, కాశీ ఇక్కడికి చాలా దూరం అన్న సంగతి నీకు తెలియదా? అక్కడికి కాలి నడ కన వెళ్ళాలంటే చాలా రోజులు పడుతుంది. 'అంత వరకు ఏం చేస్తావు?” అన్నాడు జమీం దారు హెచ్చరిస్తూన్నట్టు. “దాన్ని గురించి కూడా ఆలోచించాను. అందుకు తమరే దయతలచి సాయపడాలి,” అన్నాడు హీరాలాల్. “ఎలా?” అని అడిగాడు భూస్వామి. \"తమ ఇంట ఐదేళ్ళు కాయకష్టం చేసి నందుకు జీతం ముట్టజెబితే దారిఖర్చులకు ఫరిపోతుంది కదా?\" అన్నాడు హీరాలాల్. ఆ మాటకు భూస్వామి ఒక్క క్షణం గతుక్కు మన్నాడు. వెంటనే తేరుకుని, “అంటే, ఇక్కడి నుంచి వెళ్ళిపోవాలని ఒక నిర్ణయానికి వచ్చే శావన్న మాట!” అన్నాడు. “అవును,” అన్నాడు హీరాలాల్ దృఢంగా. “సరే, నీ ఇష్ట ప్రకారమే వెళ్ళు,\" అంటూ ఇంటిలోపలికి వెళ్ళిన భూస్వామి, ఐదు వెండి నాణాలతో తిరిగి వచ్చి, “సంవత్సరానికి ఒక వెండినాణెం ప్రకారం, ఐదు సంవత్సరాలు పనిచేసినందుకు నీకు చేరవలసిన ఐదు వెండి నాణాలు ఇవిగో,\" అని వాటిని అతని చేతిలో పెట్టి, “అయితే, ఒక్క విషయం మాత్రం మరిచిపోకు. నువ్వు ఎప్పుడు కావాలన్నా తిరిగి రావచ్చు,” అన్నాడు. తను ఐదేళ్ళ పాటు చేసిన ఇంటి పనులకూ, పొలం పనులకూ ఈ ఐదు వెండి కాసులు చాలా తక్కువ అనిపించింది హీరాలాల్కు. అయినా అక్కడినుంచి వెళ్ళిపోతున్నప్పుడు వాడు జీతం కోసం ప్రాకులాడ దలుచుకో లేదు. భూస్వామికి కృతజ్ఞతలు చెప్పుకుని చేతులెత్తి నమస్కరించి అక్కడినుంచి కదల బోయాడు. అంతలో భూస్వామి భార్య ఎప్పటి లాగే మూట అందించి, “ఈ రోజు ఆకలికి ఇది సరిపోతుంది. తీసుకెళ్ళు,” అన్నది. హీరాలాల్ ఆమె కేసి కృతజ్ఞత నిండిన కళ్ళతో చూసి, వంగి నమస్కరించి, మౌనంగా అక్కడి నుంచి బయలుదేరాడు. భూస్వామి ఇంట లభించే వసతులు పోగొట్టుకుంటున్నా మన్న విచారం అతనికి ఏ కోశానా లేదు. భవిష్య త్తును తలుచుకుంటూ ముందుకు వేగంగా నడవసాగాడు. ఎన్ని రోజులు నడిస్తే కాశీ చేర గలమన్న విషయం కూడా అతనికి తెలియదు. ఆ పెద్ద నగరం గురించి గొప్పగొప్ప విషయాలు ఎందరో చెప్పుకుంటూండగా విని, తన అదృష్టాన్ని వెతుక్కుంటూ బయలుదేరాడు. సాయంకాలానికి బాగా అలిసిపోయాడు. ఒక పెద్ద మర్రిచెట్టు కనిపించింది. దాని కింద ఆ రాత్రికి నడుం వాల్చాలనుకుని అక్కడ అనువైన చోటు కోసం వెతికాడు. తను చూసిన చోటికి కొద్ది దూరంలో ఒక వృద్ధుడు పడుకుని నిద్రపోవడానికి ప్రయత్నిస్తూండడం అతడు గమ నించాడు. ఆయన జడలు కట్టిన పొడవాటి జుట్టును ముడివేసుకుని, చింపిరి బట్టలతో కనిపించాడు. హీరాలాల్ను చూడగానే ఆయన లేచి కూర్చుని, పలకరించాడు. హీరాలాల్ క్షణాల్లో తనను గురిం చిన వివరాలు, ఉపాధికోసం కాశీకి వెళుతూన్న విషయం చెప్పాడు. వృద్ధుడు మందహాసం చేస్తూ, “నాయనా, ఇప్పటికి వచ్చావన్న మాట! నా జ్ఞానాన్ని నీతో పంచుకోవాలని ఇన్నాళ్ళు నీకోసం ఎదురు చూస్తున్నాను,\" అన్నాడు. పంచుకోవడం అనే మాట వినగానే హీరా లాల్కు భూస్వామి భార్య కట్టి ఇచ్చిన భోజనం మూట జ్ఞాపకం వచ్చింది. అతడు వెంటనే ఆ మూటను విప్పి, వృద్ధుడికి కొంచెం పంచి ఇచ్చాడు. ఇద్దరూ తినడం పూర్తిచేశారు. ఈ వృద్ధుడు తన కెలాంటి జ్ఞానం అందివ్వగలడా అని హీరాలాల్ ఆసక్తిగా ఎదురుచూశాడు. “చాలా దూరం నడిచి రావడంతో నువ్వు బాగా అలిసిపోయావు. రాత్రికి బాగా నిద్రపో. ఉదయం లేవగానే జ్ఞానబోధ చేస్తాను,” అని చెప్పి వృద్ధుడు, అలాగే పడుకుని నిద్ర పోయాడు. హీరాలాల్ కూడా తన చోటికి వెళ్ళి పడు కుని కొంతసేపటికి నిద్రపోయాడు. తెల్లవారక ముందే ఇద్దరూ లేచి కూర్చు న్నారు. వృద్ధుడు తన అనుభవాలనూ, తను బైరాగి కావడానికి గల కారణాలనూ, లోక వ్యవహారాలనూ చాలాసేపు వివరించాడు. అంతా చెప్పాక, “ఇప్పుడు నా వద్ద మిగిలి ఉన్నది ఇదొక్కటి మాత్రమే,” అంటూ సంచీలో దాచుకున్న గంధపు చెక్కతో తయారు చేసిన ఒక వేణువును తీసి ఇచ్చాడు. దానిని తీసుకున్న హీరాలాల్ పైకీ, కిందికీ తిప్పి చూస్తూ, “దీనిని మోగించడం ఎలాగో నాకు తెలియదు, స్వామీ,” అన్నాడు. “అవును, దాన్ని గురించి నీకు చెప్పలేదు కదూ! దాన్ని నీ పెదవులకు ఆనించి, ఊదితే చాలు. మధురమైన సంగీతం వెలువడుతుంది. ఆ సంగీతం విన్న వారెవరైనా సరే నాట్యం చేయడం ఆరంభిస్తారు. అది ఆ సంగీతానికి ఉన్న మహత్యం. అలా అని దాన్ని మాయా వేణువు అని చెప్పడానికి లేదు. ఎందుకంటే అంతకు మించి అది మరే మహిమలూ చేయ జాలదు. ఒక్కసారి నాట్యం చేయడం ప్రారం భించిన వారు, నువ్వు ఊదడం ఆపేవరకు అలాగే నాట్యం చేస్తూనే ఉంటారు. ఆ తరవాత తాము పొందిన ఆనందానికి ప్రతిఫలంగా నీకేదైనా కానుకగా ఇస్తారు. ఆ విధంగా ఈ వేణువు నీ అవసరాలను సమకూర్చగలదు,\" అని వివరించాడు బైరాగి. హీరాలాల్ బైరాగి పాదాలకు నమస్కరించి, ఆశీస్సులు పొంది అక్కడి నుంచి బయలు దేరాడు. కొంత దూరం వెళ్ళాక అతనికి దూరం నుంచి కోయిల పాట వినిపించింది. అతనికీ వేణువును ఊదాలనిపించింది. వేణువును తీసి మెల్లగా ఊదాడు. మధురమైన సంగీతం వెలువడింది. ఆనందంతో కళ్ళు మూసుకుని మళ్ళీ ఊదసాగాడు. కొంత సేపటికి కళ్ళు తెరిస్తే ఒక అపరిచిత వ్యక్తి వేణునాదానికి తగ్గట్టు నాట్యం చేస్తూ కనిపించాడు. చూడ్డానికి అతడు మొరటుగా ఉన్నాడు. దానిని చూసిన హీరా లాల్ మరింత ఉత్సాహంతో వేణువును ఊద సాగాడు. ఆ మనిషి లయబద్ధంగా నాట్యం చేస్తు న్నాడు. కొంతసేపటికి అతడు బాగా అలిసి పోయాడని గ్రహించిన హీరాలాల్ వేణువును ఊదడం ఆపాడు. నాట్యం చేయడం ఆపిన ఆ మనిషి హీరాలాల్ వద్దకు గబగబా వచ్చి, అతన్ని ఆప్యాయంగా కౌగిలించుకుని, “ఇంత ప్రశాంతతను నా జీవితంలో మునుపెన్నడూ అనుభవించలేదు. ఈ నగలన్నిటినీ తీసుకో,” అంటూ తన భుజానికి తగిలించుకున్న మూటను విప్పాడు. అందులో మెరిసే కంఠ హారాలు, గాజులు, ఉంగరాలు, కమ్మలు కనిపించాయి. “నేనొక దొంగను. చాలా ఇళ్ళ నుంచి వీటిని దొంగిలించాను. నాకు ఇవేవీ వద్దు. నువ్వే ఉంచుకో. నీకు చాలా ఉపయోగపడగలవు, అంటూ ఆ మనిషి, సమాధానానికి కూడా ఆగకుండా, వాటిని హీరాలాల్ చేతిలో పెట్టి అక్కడి నుంచి హడావుడిగా వెళ్ళిపోయాడు. కొంతసేపు అలాగే నిలబడ్డ హీరాలాల్ ఆ తరవాత వాటిని తీసి సంచీలో భద్రపరుచుకుని ముందుకు నడిచాడు. అక్కడి నుంచి పక్కకు వెళ్ళిన దొంగలో మళ్ళీ అతడి సహజస్వభావం పడగ విప్పింది. చిరుతకు మచ్చలు పోనట్టే, దుష్టుడిలో దుష్ట స్వభానం నశించదు కదా! వేణువు ఊదే కుర్రాడి పరంచేసిన నగలను మళ్ళీ రాబట్టడం ఎలాగా అని వాడు ఆగ్రహంతో ఆలోచించ సాగాడు. మొదట ఆ వేణువును దొంగిలించా లనుకున్నాడు. కాని దాన్ని తీసుకుని ఏం చేస్తాం? ఆ నగలనే మళ్ళీ రాబట్టాలనీ అయితే అది మరొక దొంగతనంగా ఉండకూడదనీ నిర్ణ యించాడు. ఆ సమయానికి హీరాలాల్ పక్కగ్రామం సమీపిస్తున్నాడు. దొంగ ఒక వ్యాపారి వేషం చేసుకుని ఆ గ్రామాధికారి దగ్గరికి వెళ్ళి, ఏడుపునటిస్తూ, “చేతిలో వేణువుతో వస్తూన్న ఒక కుర్రాడు, నా నగలను దొంగిలించి, నన్ను బికారిని చేశాడు,” అంటూ మొసలి కన్నీళ్ళు కార్చాడు. \"దిగులు పడకు మిత్రమా, ఆ కుర్రవా డెక్కడున్నా పట్టుకుంటాం,” అని ఓదార్చిన గ్రామాధికారి, కుర్రవాణ్ణి వెతికి పట్టుకు రమ్మని దృఢకాయులైన కొందరు గ్రామస్థులను పుర మాయించాడు. వాళ్ళు హీరాలాల్ను నిమిషాలలో వెదికి పట్టుకుని బంధించి గ్రామాధికారి ఎదుట హాజరు పరిచారు. అప్పటికే గ్రామాధికారి ఎదుట జనం గుమి గూడి ఉన్నారు. వాళ్ళలో చాలామంది కర్రలు, కత్తులు, కఠారులు పట్టుకుని ఉండడం చూసి హీరాలాల్ ఆశ్చర్యపోయాడు. “అయ్యా, నేను చేసిన అపరాధ మేమిటి?” అని అడిగాడు హీరాలాల్ వినయంగా. “చేసిన అపరాధమేమిటో నీకు తెలి యదా?” అంటూ హేళనగా నవ్విన గ్రామాధి కారి, “ఇదుగో, ఈ నా మిత్రుడి నుంచి నగలను దొంగిలించావట? ఏదీ సంచీని విప్పి చూపు,” అని ఆజ్ఞాపించాడు. “చిత్తం, అలాగే చూపుతాను. అందుకు మొదట నా చేతులకు కట్టిన తాళ్ళను విప్పమని చెప్పండి,” అన్నాడు హీరాలాల్ నిర్భయంగా. గ్రామస్థులు అతని చేతికి కట్టిన తాళ్ళను విప్పారు. హీరాలాల్ వేణువును తీసి ఊద సాగాడు. అంతే, వేణువునాదానికి అక్కడున్న వారందరూ గ్రామాధికారితో సహా నాట్యం చేయ సాగారు. \"ఆ వేణువును ఊదనివ్వకండి. వాడు ఆ తరవాత ఆపడు!\" అని అరిచాడు దొంగ. వాడి మాటలు గ్రామాధికారికి మొదట అర్థం కాలేదు. అంటే ఈ కుర్రాణ్ణి గురించి దొంగకు ముందే బాగా తెలుసునన్నమాట అనుకున్నాడు. హీరాలాల్ వేణువును ఆప కుండా ఊద సాగాడు. ఆ నాదాన్ని విన్న గ్రామ స్థులు కూడా గుంపులు గుంపులుగా నృత్యం చేస్తూ అక్కడికి రాసాగారు. దొంగ, \"చాలు. ఆపెయ్. నేను చేసిన తప్పులన్నిటినీ చెప్పేస్తాను,” అన్నాడు. హీరాలాల్ వేణువు ఊదడం ఆపాడు. అందరూ నాట్యం చేయడం ఆపేంతవరకు ఆగిన దొంగ, \"ఆ కుర్రాడు దొంగ కాదు. నేనే దొంగను. ఆ నగలను ఎక్కడెక్కడో దొంగిలిం చాను. వాడి వేణునాదాన్ని విని, నేనే వాడికా నగలను ఇచ్చాను. తప్పుకు పశ్చాత్తాప పడుతు న్నాను. నన్ను క్షమించి వదిలేయండి,” అన్నాడు. గ్రామాధికారి ఆశ్చర్యంగా హీరాలాల్ కేసి చూశాడు. హీరాలాల్ సంచీలోని నగలను వెలుపలికి తీసి గ్రామాధికారి ముందు పెట్టి, “ఆయన నాకీ నగలను ఇచ్చినప్పుడు, ఇకపై దొంగతనాల జోలికి పోనని మాటిచ్చాడు. మీ సమక్షంలో మళ్ళీ ఆ ప్రమాణం చేయమనండి,” అన్నాడు. “ఈ జన్మకు దొంగతనాల జోలికి పోను,” అన్నాడు చేతులు జోడించి దొంగ. 'ఇప్పటికి క్షమించి వదిలిపెడుతున్నాం. ఇకపై ఈ దరిదాపుల్లో కనిపించకూడదు. సరేనా?” అని హెచ్చరించాడు గ్రామాధికారి. దొంగ గ్రామాధికారికి నమస్కరించి అక్క ణ్ణించి వేగంగా వెళ్ళిపోయాడు. గ్రామస్థు లందరూ హీరాలాల్ కేసి మెచ్చు కోలుగా చూస్తూ చప్పట్లు చరుస్తూ హర్షధ్వా నాలు చేశారు. హీరాలాల్ను గురించి వివరాలు అడిగి తెలుసుకున్న గ్రామాధికారి, “బతుకు తెరువు కోసం అంత దూరం వెళ్ళడం దేనికి? మాతో మా ఊళ్ళోనే ఉండిపోకూడదూ. ఇంత గొప్ప పనిచేశావు. నీకు కావలసిన వసతి ఏర్పాట్లు ఇక్కడే చేస్తాం. మొదట మాతో కలిసి భోంచే ద్దువు రా,” అని పిలిచాడు. వెదకబోయిన తీగ కాలికి తగిలినట్టు హీరా లాల్ ఎంతో సంతోషించి ఆగ్రామంలోనే ఉండ దానికి సమ్మతించాడు.",
            "book_page_end": 48,
            "story_id": "2005_03_10",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "పాఠకులకు కథల పోటీ",
            "book_page_start": 49,
            "pdf_page_start": 49,
            "pdf_page_end": 49,
            "author": "చందమామ బృందం",
            "genre": "పోటీ",
            "moral": "N/A",
            "keywords": [
                "కథల పోటీ",
                "చందన్ సింగ్",
                "మోహన్ సింగ్",
                "గుమ్మడికాయ",
                "బహుమతి"
            ],
            "characters": [
                "రాజు",
                "చందన్ సింగ్",
                "మోహన్ సింగ్",
                "మంత్రి"
            ],
            "locations": [
                "రాజభవనం"
            ],
            "content": "ఈ కింది కథను చదవండి: చందన్ సింగ్, మోహన్ సింగ్ ఇరుగు పొరుగు ఇళ్ళల్లో నివసించేవారు. చందన్ సింగ్ పేదరైతు. మోహన్ సింగ్ ధనవంతుడైన భూస్వామి. చందన్ సింగ్ పొలంలో పెద్ద గుమ్మడికాయ కాసింది. దానిని తీసుకుపోయి చందన్ సింగ్ రాజుగారికి కానుకగా ఇచ్చాడు. మంత్రీ, రాజోద్యోగులూ చందన్ సింగ్ కృషిని అభినందించారు. చందన్ సింగ్ను తగిన విధంగా సత్కరించమని రాజును వేడుకున్నారు. రాజు కూడా వారి కోరికను మన్నించి, చందన్ సింగ్ కు నూరు బంగారు నాణాలు కానుకగా ఇచ్చాడు. మోహన్ సింగ్కు ఈ విషయం తెలిసింది. ఏనుగంత గుమ్మడి కాయను కానుకగా ఇచ్చినందుకే చందన్ సింగ్కు వంద బంగారు నాణాలు బహుమతి లభించిందికదా! మరి, ఏనుగునే గనక ఇస్తే వెయ్యి నాణాలయినా బహుమతిగా లభించక పోతుందా? అని ఆశతో ఆలోచించాడు. వెంటనే వెళ్ళి అధిక ధరపెట్టి ఒక గున్నఏనుగును కొని, రాజభవనం కేసి నడిపించాడు. రాజుకు కానుకగా ఇచ్చాడు. దానిని చూసిన ఆస్థాన ఉద్యోగులు మాట్లాడలేక మౌనం వహించారు. రాజు మంత్రిని చూసి, “నేను ఇతన్ని ఎలా బహూకరించను?\" అని అడిగాడు. మంత్రి ఇచ్చిన సమాధానం ఏమై ఉంటుంది? దానికి రాజు అంగీకరించాడా? 100-150 మాటలతో కథకు ముగింపురాసి, చక్కని పేరుపెట్టి మాకు పంపండి. కవరు మీద 'కథల పోటీ'కి అని రాయండి. కింది కూపనను తప్పక జతచేయండి.",
            "book_page_end": 49,
            "story_id": "2005_03_11",
            "raw_genre_backup": "పోటీ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "విలువ తెలియనివాడు",
            "book_page_start": 50,
            "pdf_page_start": 50,
            "pdf_page_end": 52,
            "author": "చందమామ బృందం",
            "genre": "జాతక కథ",
            "moral": "మూర్ఖులు అమూల్యమైన వాటి విలువను గుర్తించలేక తమ అవివేకాన్ని చాటుకుంటారు.",
            "keywords": [
                "బోధిసత్వుడు",
                "పట్టపుటేనుగు",
                "విరూపసేనుడు",
                "మావటివాడు",
                "దైవాంశగలది"
            ],
            "characters": [
                "బోధిసత్వుడు (ఏనుగు)",
                "మగధరాజు విరూపసేనుడు",
                "మావటివాడు",
                "కాశీ రాజు"
            ],
            "locations": [
                "మగధ రాజ్యం",
                "పర్వత శిఖరం",
                "కాశీ రాజ్యం"
            ],
            "content": "పూర్వం ఒకప్పుడు మగధరాజు విరూప సేనుడి కాలంలో, బోధిసత్వుడు ఒక ఏనుగు రూపం తాల్చాడు. ఆ ఏనుగు తెల్లని శరీరచ్ఛా యతో ఐరావతాన్ని పోలి వున్నది. అందుచేత మగధరాజు ఆ ఏనుగును తన పట్టపుటేను గుగా చేసుకున్నాడు. ఒక పర్వదినం నాడు మగధరాజ్యమంతా దేవలోకాన్ని మించి అలంకరించబడింది. నగరమంతటా అతి వైభవమైన ఊరేగింపు జరపటానికి ఏర్పాట్లు చేశారు. పట్టపుటేను గును చక్కగా అలంకరించారు. సైనికులు ముందూ, వెనకా నడుస్తూండగా రాజు ఆసీ నుడైవున్న ఏనుగు అంబారీ ఊరేగింపు బయలుదేరింది. దారి పొడుగునా జనం ఉత్సాహంతో, \"ఆహా, ఏమి ఈ గజరాజు గమనం! దీని అందచందాలు చూస్తూంటే, ఏ సార్వభౌము డికో వాహనంగా వుండ తగిందిలా కనబడుతు న్నది!” అంటూ ఏనుగును మెచ్చుకోసాగారు. ఈ పొగడ్తలకు రాజు కోపం తెచ్చుకుని, మనసులో, \"జనం, రాజైన నాకు చూప వలసిన గౌరవం, ఈ ఏనుక్కు చూపుతున్నా రన్నమాట! ఒక్కడూ అంబారీలో వున్న నాకేసి కన్నెత్తి చూడడం లేదు. దీన్ని ఏదోవిధంగా పరలోకయాత్ర కట్టించాలి,” అనుకున్నాడు. రాజు మరసటి రోజున మావటివాణ్ణి పిలి పించి, \"ఒరే, పట్టపుటేనుగు మంచి శిక్షణ గలదేనా?” అని అడిగాడు. \"దానికి శిక్షణ ఇచ్చి, అంబారీ ఏనుగుగా తయారు చేసింది నేనే, ప్రభూ!” అన్నాడు మావటివాడు. “ఏమో, నీ మాటల్లో నాకు నమ్మకం కల గడం లేదు. ఒట్టి పొగరుబోతు ఏనుగని, నా అనుమానం,” అన్నాడు రాజు. \"అలాంటిదేం లేదు, ప్రభూ!” అన్నాడు మావటివాడు. “సరే, నువ్వు చెపుతున్నట్టు, అంత గొప్ప శిక్షణలో పెరిగిన ఏనుగైతే, నువ్వు దాన్ని ఆ కనబడే పర్వత శిఖరానికి ఎక్కించగలవా?” అని అడిగాడు రాజు. “ఎక్కించగలను, మహాప్రభూ!” అని మావటివాడు, పట్టపుటేనుగును క్షణాల మీద పర్వత శిఖరానికి ఎక్కించాడు. రాజు కొంత పరివారాన్ని వెంటబెట్టుకుని, ఏనుగు వెనగ్గా కొండ ఎక్కాడు. శిఖరం ఒక చోట బల్లపరుపుగా కొంతదూరం పోయి, కోసుగా కొనతేరి వున్నది. రాజు ఏనుగును అక్కడ ఆపమని మావ టికి చెప్పాడు. “నువ్వు, దానికిచ్చిన శిక్షణ ఏపాటిదో చూస్తాను. ఏనుగును మూడుకాళ్ళపైన నిల బెట్టగలవా?” అన్నాడు రాజు. వెంటనే మావటివాడు ఏనుగు తలను అంకుశంతో తాకి సైగచేసి, “బాబా! ప్రభు వులవారి ఆజ్ఞ అయింది. మూడు కాళ్ళ మీద నిలబడు!” అన్నాడు. ఏనుగు అలాగే చేసింది. రాజు, “ఆహా, బావుంది!” అని, “ఈసారి ముందరి రెండు కాళ్ళ మీదా నిలబడగల దేమో చూడు,” అన్నాడు. మావటివాడు సైగ చేయగానే ఏనుగు ముందు కాళ్ళ మీద నిలబడింది. “ఇదీ, బాగానే వున్నది. ఇప్పుడు వెనక కాళ్ళ మీద నిలబడగలదేమో ఆజ్ఞాపించి చూడు,” అన్నాడు రాజు, ఏనుగు కేసి కోపంగా చూస్తూ. వెంటనే ఏనుగు వెనకకాళ్ళ మీద నిబ డింది. “ఒంటికాలిమీద నిలుచోగలదా?\" అన్నాడు రాజు. ఏనుగు సునాయాసంగా ఒంటికాలి మీద నిలబడింది. ఇన్ని తిప్పలు పెట్టినా ఏనుగు పర్వతశిఖరం మీది నుంచి కిందికి పడక పోయేసరికి, రాజు మనసులో కుళ్ళిపోతూ, మావటితో, “ఇలాంటి పనులు ఏ కొద్దిపాటి శిక్షణగల ఏనుగైనా చెయ్యగలదు. ఇంకొక్క పరీక్ష పెట్టదలిచాను,” అన్నాడు. \"అలాగే, ఆ పరీక్ష ఏమిటి, ప్రభూ?” అని అడిగాడు మావటి. “ఏనుగు కాళ్ళ ఆధారంతో కొండ మీద నడిచినట్టే, గాలిలో కూడా నడిచేలా చెయ్యి, ఇది, నా ఆజ్ఞ!” అన్నాడు రాజు. ఆసరికి రాజు దురుద్దేశం మావటివాడికి అర్థమైంది. కాని, అతడు ఏమాత్రం బెంబేలు పడిపోకుండా ఏనుగు చెవిలో రహస్యంగా ఇలా అన్నాడు: \"బాబా! నువ్వు, ఈ కొండ శిఖరం నుంచి కిందపడి మరణించాలని రాజు పథకం వేశాడు. అతడు నీ విలువ తెలియని వాడు. నీకు నిజంగా శక్తే వున్నట్టయితే, ఈ శిఖరం కొస నుంచి ముందుకుపోయి, గాలిలో నడువు,” అన్నాడు. గొప్ప మహిమా, అద్భుతశక్తులూ గల ఆ ఏనుగు శిఖరం నుంచి ముందుకు పోయి, అలా గాలిలో తేలియాడుతూ వెళ్ళసాగింది. అప్పుడు మావటివాడు రాజుతో, “ఓ, రాజా! ఈ ఏనుగు సామాన్యమైంది కాదు, మహత్తర మైన దైవాంశగలది. విలువ తెలియని, నీ వంటి వాడికి పట్టపుటేనుగుగా వుండదగింది కాదు. మూర్ఖులు ఇటువంటి ఏనుగులనే కాదు, అమూల్యమైన మరి దేనినైనా పోగొట్టు కుంటారు. మూర్ఖుడు తన అవివేకాన్ని, తనకుతానై పదిమంది ఎదటా చాటుకుం టాడు,” అన్నాడు. ఏనుగు గాలిలో నడుస్తూపోయి, కాశీ రాజ్యం చేరి, అక్కడి రాజుగారి ఉద్యానవనం మీద ఆకాశంలో నిలిచింది. ఇది చూసిన నగర పౌరులు కోలాహలంగా అక్కడికి చేరారు. ఈ వార్త రాజుగారికి చేరింది. కాశీ రాజు ఉద్యానవనానికి వచ్చి, ఏనుగు కేసి చేతులు జోడించి, \"గజరాజా! నీ రాకతో నా రాజ్యం పవిత్రమైంది. కిందికి దిగిరా ప్రార్థిస్తున్నాను,” అన్నాడు. రాజు ఇలా అనగానే ఏనుగు రూపంలో వున్న బోధిసత్వుడు పైనుంచి, ఉద్యానంలోకి దిగాడు. రాజు ప్రశ్నించిన మీదట మావటివాడు జరిగినదంతా చెప్పాడు. అది విన్న కాశీ రాజుకూ, అక్కడ చేరిన ప్రజలకూ చాలా ఆనందం కలిగింది. రాజు, ఏనుగును చక్కగా అలంకరింప చేసి, ఒక దివ్యసుందరమైన ప్రత్యేక శాలలో దానికి నివాసం ఏర్పరిచాడు. ఆ తర్వాత తన రాజ్యాన్ని మూడు భాగాలుగా చేసి, ఒక భాగం ఏనుగు రూపంలో వున్న బోధిసత్వుడి పోషణ కోసం, రెండవభాగం మావటికీ ఇచ్చి వేసి, మిగిలిన దాన్ని తన సొంతానికి వుంచుకు న్నాడు. బోధిసత్వుడు కాశీరాజ్యం చేరినది మొద లుగా కాశీరాజు ఐశ్వర్యమూ, సంపదా దిన దినాభివృద్ధి కాజొచ్చింది. ఆయన పేరు ప్రఖ్యాతులు దశదిశలా వ్యాపించినై.",
            "book_page_end": 52,
            "story_id": "2005_03_12",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "వినయుడి శాస్త్రజ్ఞానం!",
            "book_page_start": 59,
            "pdf_page_start": 59,
            "pdf_page_end": 59,
            "author": "చందమామ బృందం",
            "genre": "గుణపాఠం",
            "moral": "పుస్తక పరిజ్ఞానం కంటే ఆచరణాత్మక జ్ఞానం, సమయస్ఫూర్తి చాలా విలువైనవి.",
            "keywords": [
                "వైద్యుడు",
                "శాస్త్రజ్ఞానం",
                "వినయుడు",
                "చరక",
                "సమయస్ఫూర్తి"
            ],
            "characters": [
                "వేణుస్వామి",
                "వినయుడు",
                "శేషన్న"
            ],
            "locations": [
                "ఊరు",
                "వైద్యశాల"
            ],
            "content": "వేణుస్వామి అనే వైద్యుడు, తను నివసించే ఊళ్ళోనేగాక, చుట్టుపక్కల ఊళ్ళల్లో కూడా ఘనవైద్యుడుగా పేరు ప్రతిష్ఠలుకలవాడు. ఒక రోజు ఆయన తన దగ్గరకు వచ్చిన వాళ్ళను పరీక్షించి కొందరికి మందులూ, మరికొందరికి ఆరోగ్యాన్ని కాపాడుకోవడానికి అవసరం అయిన సలహాలూ ఇచ్చి, భోజనానికి వెళ్ళబోతూండగా, ఒక యువకుడు ఆయన దగ్గరకు వచ్చి వినయంగా నమస్కరించాడు. వేణుస్వామి, ఆ వచ్చిన యువకుడు ఏదైనా అస్వస్థతకారణంగా వచ్చాడేమో అనుకుంటూ ప్రశ్నించబోయేంతలో అతడు, \"స్వామీ, నా పేరు వినయుడు. నా వయసు ఇరవైఏళ్ళు. గత పదేళ్ళుగా ప్రముఖ వైద్యుల వద్ద వైద్యశాస్త్రానికి సంబంధించిన అన్ని గ్రంథాలూ చదివి ఆకళింపు చేసుకున్నాను. కొద్ది రోజుల పాటు తమకు శుశ్రూషచేసి స్వయంగా ఈ ఊళ్ళోనే వైద్యవృత్తి చేపట్టాలనుకుంటున్నాను,” అన్నాడు. ఆ యువకుడి మాట తీరు చూస్తూంటే, వాడిలో విద్యపాలుకన్న ప్రగల్భంపాలు ఎక్కువు న్నట్టు తోచింది, వేణుస్వామికి. ఆయన యువకుడితో, “నాకు శుశ్రూష ఏనాడైనా ప్రారంభించ వచ్చు. ఇప్పుడే కబురందింది- శేషన్న పెరట్లోని అరటిగెల నరకబోయి ప్రమాదవశాన చేయికోసుకున్నాడు. చికిత్స అవసరంకదా; ఏం చేద్దామంటావు?\" అంటూ ప్రశ్నించాడు. వెంటనే వినయుడు కంగారుపడిపోతూ, “నా గ్రంథాలన్నీ నేను దిగిన విడిదిలో వున్నాయి. ఇలాంటి ప్రమాదాలకు సరైన చికిత్స చరకంలో వుందో, సుశృతంలోవుందో చూసివస్తాను,” అంటూ బయల్దేరబోయాడు. అప్పుడు వేణుస్వామి, ఆ యువకుణ్ణి వారించి, \"నువ్వు చరక సుశృతాలు తిరగవేసే లోపలశేషన్న రక్తస్రావంతో పైలోకాలకు ప్రయాణం కడతాడు. ఒక పని చెయ్యి; నువ్వనే ఆ మహద్గ్రంథాలను గురుముఖతా మరికొంతకాలం పఠించు!\" అన్నాడు.",
            "book_page_end": 59,
            "story_id": "2005_03_13",
            "raw_genre_backup": "గుణపాఠం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "దేవుడికంటె గొప్పవాడు",
            "book_page_start": 60,
            "pdf_page_start": 60,
            "pdf_page_end": 62,
            "author": "చందమామ బృందం",
            "genre": "రాజకీయ/నీతి కథ",
            "moral": "మానవ ప్రయత్నం దైవ నిర్ణయాన్ని కూడా మార్చగలదు. రాజ్యంలో ప్రాంతీయవాదం పెరగకుండా సమర్థవంతమైన పాలన అందించాలి.",
            "keywords": [
                "మణికంఠుడు",
                "రాజప్రతినిధులు",
                "ప్రాంతీయవాదం",
                "మనిషి గొప్పతనం",
                "శశిభూషణుడు"
            ],
            "characters": [
                "మణికంఠుడు (రాజు)",
                "రాజప్రతినిధులు",
                "శశిభూషణుడు (పండితుడు)",
                "మంత్రులు"
            ],
            "locations": [
                "రత్నాకరదేశం",
                "రాజధాని"
            ],
            "content": "మన దేశంలో అరణ్య ప్రాంతాలలో కర్షక గ్రామాలు విస్తరించే కాలంలో రత్నాకరదే శాన్ని మణికంఠుడనే రాజు సమర్థతతో పరి పాలించాడు. ఆయన రాజ్యం నాలుగు దిక్కులా బాగా విస్తరించింది. మారుమూలల నివసించే ప్రజల కష్టసుఖాలను కేంద్రంలో ఉన్న రాజు విచారించటం కష్టసాధ్యమయింది. ఈ సమస్యను గురించి మణికంఠుడు మంత్రులతో విచారించగా, దేశాన్ని నాలుగు ప్రాంతాలుగా విభజించి, నాలుగు ప్రాంతా లనూ పాలించటానికి దక్షత గల రాజ ప్రతి నిధులను నియమించమన్నారు. వెంటనే రాజు తన రాజ్యాన్ని విభజించి, నాలుగు భాగాలకూ నలుగురు విశ్వాసపా త్రులైన రాజప్రతినిధులను నియమించాడు. నలుగురు రాజప్రతినిధులూ నెలనెలా రాజుకు తమ ప్రాంతంలో ఉండే ప్రజలకు గల అసౌకర్యాలను గురించీ, వాటిని తొలగించ టానికి తీసుకుంటున్న చర్యలను గురించీ నివేదికలు పంపుతూ వచ్చారు. వారిలో ప్రతి ఒకరూ తన రాజ్యభాగం మిగిలిన మూడింటి కన్నా ఉన్నతంగా తయారు కావాలని తమలో తాము పోటీ పడ్డారు. ప్రజలను ఉత్సాహపర చటానికి వారు ప్రాంతీయాభిమానాలను రెచ్చ గొట్టారు. కొత్త రాజప్రతినిధులు తమలో తాము పోటీలు పడి ప్రజలలో ఎప్పుడో వెనకబడిపోయిన జాతి వైరాలు తిరిగి తల ఎత్తటానికి అవకాశం కలిగించారు. ఇంతేగాక, ఏ ప్రాంతంలో అభివృద్ధి అయ్యే సంపద ఆ ప్రాంతం నుంచి మరొక ప్రాంతానికి పోకుండా రాజప్రతినిధులు కట్టుదిట్టాలు చేశారు. ఉత్తర భాగంలో పత్తి బాగా పండు తుంది, కాని నేతలో ప్రావీణ్యం గల జాతులు దక్షిణాన ఉన్నాయి. ఒకే రాజ్యంగా ఉన్నప్పుడు ఉత్తర ప్రాంతపు పత్తి దక్షిణ ప్రాంతపు నేతగాళ్ళకు అందేది; దేశంలో మేలురకం వస్త్రాల ఉత్పత్తి విస్తృతంగా సాగింది. కాని ఇప్పుడు ఉత్తర ప్రాంతపు రాజప్రతినిధి తన ప్రాంతంలో తయారయ్యే పత్తిని దక్షిణానికి పోనివ్వక, తన ప్రాంతంలో వారినే నేత నేర్చు కోమన్నాడు. ఈ పరిస్థితిలో దక్షిణ ప్రాంత రాజప్రతినిధి, ఇతర పంటలు చక్కగా పండే పొలాలలో పత్తి పండించ సాగాడు. ఈ విధంగా, మంచి నేతగాళ్ళున్న చోట మంచి పత్తి లేకుండానూ, మంచి పత్తి ఉన్న చోట మంచి నేతగాళ్ళు లేకుండానూ పోయి, వస్త్రాల నాణ్యం బాగా దెబ్బతిన్నది. ఇదే దుర్గతి లోహపరిశ్రలకూ పట్టింది. దేశానికి తూర్పున మంచి గనులున్నాయి; పడమట నిపుణులైన లోహకారులున్నారు. కాని తూర్పు ప్రాంతపు రాజప్రతినిధి లోహా లను పడమరకు పోకుండా చేసి, లోహకారు లను తన ప్రాంతంలోనే అభివృద్ధి చేసే ప్రయత్నం చేశాడు. పడమట ఉన్న రాజప్రతి నిధి గత్యంతరం లేక పొరుగు దేశాల నుంచి డబ్బు పోసి లోహాలను కొనుక్కున్నాడు. కేంద్రంలో ఉన్న రాజుకు రాజప్రతినిధులు పంపే నివేదికలు చూస్తే, వారంతా దేశాన్ని అభివృద్ధి పరచటానికి శక్తివంచన లేకుండా పాటుపడుతున్నట్టు కనిపించేది. కాని దేశం అభివృద్ధి చెందటం లేదని ఆయనకు తెలుసును. రాజప్రతినిధులను ఏర్పాటు చేసి అయి దేళ్ళు అయింది. దేశం వెనకటిలాగా అభివృద్ధి కాకపోగా, పూర్వం ఉండిన అభివృద్ధి క్రమంగా క్షీణించి, చివరకు స్తంభించిపోయింది. దీనికి కారణం తెలుసుకోగోరి మణి కంఠుడు రాజధానిలో మూడు రోజుల పాటు ఉత్సవాలు ఏర్పాటు చేసి, అందులో రక రకాల గోష్ఠులు ఏర్పాటు చేశాడు. ఒక గోష్ఠిలో వర్తకులు ప్రసంగిస్తూ, గడచిన అయిదేళ్ళలో దేశంలోని వర్తకం చాలా అభివృద్ధి అయింద న్నారు. అలాగే పరిశ్రమల వాళ్ళూ దేశ మంతటా పరిశ్రమలు బాగా పెరిగాయన్నారు. ఇదంతా వింటున్న రాజుకు ఈ పెరుగు దలలు చూసి సంతోషించాలో దేశం అభివృద్ధి కాకపోవటానికి చింతించాలో తెలియలేదు. ఒక రోజు పండిత గోష్ఠి కూడా జరిగింది. ఆ గోష్ఠిలో శశిభూషణుడనే పండితుడు అసాధారణ ప్రజ్ఞ చూపి, రాజుగారి నుంచి బహుమానం పొందాడు. బహుమానం ఇస్తూ రాజు శశిభూషణు డితో, “పాండిత్యానికి సంబంధించిన విషయం కాదు గాని, నన్ను చాలా కాలంగా ఒక ప్రశ్న బాధిస్తున్నది. దానికిసమాధానం ఇవ్వగలరా?\" అన్నాడు. “అడగండి, శక్తికొద్దీ ప్రయత్నిస్తాను,\" అన్నాడు శశిభూషణుడు. “ఈ ప్రపంచాన్ని దేవుడు సృష్టించాడు. అందుచేత దేవుడే అందరి కన్న గొప్పవా డంటాం. కాని దేవుడి కన్న గొప్పవారు ఎవరైనా ఉన్నారా?” అని రాజు అడిగాడు. “లేకేం, దేవుడి కన్న గొప్పవాడు మనిషి,\" అన్నాడు శశిభూషణుడు. రాజు తెల్లబోయి, “సమాధానం చెప్పగానే మీ బాధ్యత తీరదు. అది సరి అయినదని నిరూపించుకోవాలి,” అన్నాడు. శశిభూషణుడు వినయంగా, “నేను అను భవంతో ఈ సమాధానం చెప్పాను, మహా రాజా. దేవుడు నా నుదట పాండిత్యం సంపా దించమని రాశాడు. దాని ఆధారంగా నేను ఉత్తర ప్రాంతంలో బోధకుడుగా యువకులకు విద్య చెబుతూ ఉండేవాణ్ణి. కాని నేను తూర్పు ప్రాంతానికి చెందిన వాణ్ణి కావటం చేత నా ఉద్యోగం ఊడింది. అందుచేత నేను నేర్చు కున్న విద్యను నలుగురికీ పంచి ఇచ్చే పని మానుకుని, ప్రస్తుతం వ్యవసాయం చేసుకుని జీవిస్తున్నాను. దేవుడు గీసిన గీతను మనిషి చెరిపేశాడు. ఇద్దరిలో ఎవరు గొప్పో తమరే చెప్పండి,” అన్నాడు. శశిభూషణుడి మాటలతో రాజుకు కను విప్పు అయింది. ఏకరాజ్యంగా ఉండవలసి నది నాలుగు చిన్న దేశాలుగా మారిపోయింది. దీన్ని గురించి రాజు తిరిగి మంత్రులతో చర్చించాడు. మంత్రులు ఈ సమస్యను చర్చించి, “మహారాజా, పెద్ద రాజ్యాన్ని చిన్న ఖండాలుగా విభజించటంలో తప్పులేదు. ప్రాంతీయ దురభిమానాలు పెరగటానికి కారణం, ఏ ప్రాంతపు రాజప్రతినిధి ఆ ప్రాంతంవాడు కావటమే. రాజప్రతినిధులు దుర్మార్గులూ, అసమర్థులూ అనటానికి కూడా లేదు. కాని ఒక ప్రాంతం వాణ్ణి మరొక ప్రాంతా నికి రాజప్రతినిధిగా వేస్తే ఈ దుస్థితి కలిగేది కాదు. వారికి స్థానచలనం కలిగించండి, సమస్య పరిష్కారమవుతుంది. ప్రజలు తామంతా ఒక దేశం పౌరులమేనని తెలిసి మసులుకుంటారు. వివిధ ప్రాంతాల మధ్య పోటీ పోయి, సఖ్యత ఏర్పడుతుంది,” అన్నారు. రాజు అలాగే, చేసి దేశం అభ్యున్నతిని సాధించేటట్టు చేశాడు.",
            "book_page_end": 62,
            "story_id": "2005_03_14",
            "raw_genre_backup": "రాజకీయ/నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "విశ్వం": 1,
            "డి. శంభుదాసు": 1,
            "శ్రీలలిత": 1,
            "చందమామ బృందం": 11
        },
        "genre_counts": {
            "సంపాదకీయం": 1,
            "సాహసం": 1,
            "నీతి కథ/జానపద కథ": 1,
            "సీరియల్ కథ/మాంత్రికులు": 1,
            "బేతాళ కథ": 1,
            "చరిత్ర/సంస్కృతి": 1,
            "జానపద కథ": 2,
            "వార్తలు/విశేషాలు": 1,
            "కామిక్/సైన్స్ ఫిక్షన్": 1,
            "పోటీ": 1,
            "జాతక కథ": 1,
            "గుణపాఠం": 1,
            "రాజకీయ/నీతి కథ": 1
        }
    }
}