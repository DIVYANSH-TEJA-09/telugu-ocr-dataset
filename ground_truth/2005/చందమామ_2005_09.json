{
    "book_id": "చందమామ_2005_09",
    "stories": [
        {
            "title": "ఆదర్శ ఉపాధ్యాయుడు!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "సంపాదకీయం",
            "moral": "గురువును దైవసమానంగా భావించి గౌరవించాలి.",
            "keywords": [
                "ఉపాధ్యాయ దినోత్సవం",
                "గురువు",
                "సర్వేపల్లి రాధాకృష్ణన్",
                "విద్య"
            ],
            "characters": [],
            "locations": [
                "భారతదేశం"
            ],
            "content": "జన్మనిచ్చిన తల్లితండ్రుల తరవాత విద్యనేర్పిన గురువును దైవసమానంగా భావించి గౌరవించాలని మన శాస్త్రాలు చెబుతున్నాయి. డా. సర్వేపల్లి రాధాకృష్ణన్ అన్ని విధాలా ఆదర్శ ఉపాధ్యాయుడిగా కీర్తిగాంచాడు. ఆయన అసమాన పాండితీ ప్రకర్షకు, మేధా సంపదకు అచ్చెరువొంది, విదేశ విశ్వవిద్యాలయాలు ఉపన్యసించడానికి ఆయన్ను ఆహ్వానించాయి. భారత రాష్ట్రపతి పదవిని అలంకరించిన తొలి విద్యావేత్తగా, ఆ పదవికి గౌరవం సమకూర్చిన మహనీయుడాయన. అందుకే, యేటా ఆయన జన్మదినమైన సెప్టెంబర్ 5వ తేదీని ఉపాధ్యాయ దినోత్సవంగా జరుపుకుంటున్నాం.\nతనకున్న జ్ఞానాన్ని ఇతరులకు పంచేవాడు ఉపాధ్యాయుడు. మానవ జీవితానికి సార్థకత సమకూర్చి, వన్నెతెచ్చే ఉన్నతమైన విలువలను, ఉదాత్త భావాలను విద్యార్థుల హృదయా లకు హత్తుకునేలా చేసి, వారిని ఉత్తమ పౌరులుగా ఎదగడానికి దారి చూపేవాడే ఆదర్శ ఉపాధ్యాయుడు!\nమనదేశంలో ఒకప్పుడు గురుకుల విద్యావిధానం ఆచరణలో ఉండేది. విద్యార్థుల హృదయా లలో జ్ఞానజ్యోతులు వెలిగించి, వారిలో నిద్రాణమైవున్న శక్తియుక్తులను తట్టిలేపి, ఉత్తమ మానవులుగా తీర్చిదిద్దేవారు గురువులు. డా. సర్వేపల్లి మాటల్లోనే చెప్పాలంటే-ఉపాధ్యాయులు మిగిలినవారికన్నా శ్రేష్ఠమైన ప్రజ్ఞానిధులై, ప్రతిభావంతులై ఉండాలి. ధర్మం, మంచితనం పట్ల ప్రగాఢ విశ్వాసం; విద్యార్థుల పట్ల నిజమైన ప్రేమ కలిగి ఉండాలి. అప్పుడే ఉపాధ్యాయు లంటే విద్యార్థులకు గౌరవాభిమానాలు పుట్టుకొస్తాయి.\nఒక సంప్రదాయం ఏర్పడాలంటే కొన్ని శతాబ్దాల చరిత్ర అవసరమవుతుందంటారు. గురు శిష్యుల సంప్రదాయం మన దేశంలో అతి ప్రాచీనకాలం నుంచి వస్తున్నది. ఈ సత్సంప్రదాయం ఆధునిక కాలానికి సైతం వర్తించేలా, ఉపయోగపడేలా ఉండడం విశేషం!",
            "book_page_end": 5,
            "story_id": "2005_09_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "ధర్మవిజయం",
            "book_page_start": 7,
            "pdf_page_start": 7,
            "pdf_page_end": 9,
            "author": "డా. జొన్నలగడ్డ మార్కండేయులు",
            "genre": "జానపద కథ",
            "moral": "ధర్మబలం ముందు వయసు, బలం, శిక్షణ వంటివి కూడా ఓడిపోతాయి.",
            "keywords": [
                "ధర్మం",
                "మల్లయుద్ధం",
                "జమీందారు",
                "ఆస్తి వివాదం",
                "రైతు"
            ],
            "characters": [
                "రాయుడు",
                "కృష్ణభూపతి (జమీందారు)",
                "శాంతివర్మ (యువరాజు)",
                "దివాను",
                "రాయుడి కుమార్తె",
                "రాయుడి మేనల్లుడు"
            ],
            "locations": [
                "కాపవరం",
                "ఉప్పలపాడు"
            ],
            "content": "కాపవరం అనే గ్రామంలో, రాయుడు అనే ధనవంతుడుండేవాడు. ధనంతో పాటు ఆయ నకు గ్రామంలో ఎన్నో పంటపొలాలున్నాయి. ఆ పొలాలన్నింటినీ ఆయన పెట్టుబడి పెట్టి, పేద రైతుల చేత సాగుచేయించేవాడు. రైతు లందరూ విశ్వాసంగా ఆయన్నో జమీందా రులా కొలుస్తూ, ఏలోటూ లేకుండా సుఖంగా జీవించసాగారు.\nరాయుడి పూర్వీకులు గొప్ప మల్లయో ధులు. రాయుడు కూడా స్వయంగా మంచి మల్లయోధుడు. ఆయన తన పూర్వీకులను సంస్మరించుకుంటూ, ప్రతియేటా మల్ల యుద్ధ పోటీలు పెట్టి బహుమతులిచ్చి, మల్లులను ప్రోత్సహించడం చేత రాయుడి పేరు అందరికీ తెలియసాగింది.\nకాపవరం, ఉప్పలపాడు జమీ గ్రామాల్లో ఒకటి. రాయుడి గురించి ఉప్పలపాడు జమీందారు కృష్ణభూపతి విన్నాడు. ఆయన దివానుతో, \"కాపవరం మన జమీలోనిదే కదా! కాని, రాయుడు మనకన్న ఎక్కువ పేరు ప్రఖ్యాతులు సంపాదిస్తున్నాడని విన్నాను. దాన్ని అలా సాగనిస్తే, మనకన్న అతడు చుట్టు పట్ల గొప్ప ప్రసిద్ధుడై పోతాడు. మనం జమీం దార్లం కనక అతడి పొలాన్ని చేజిక్కించుకునే మార్గమేదైనా ఆలోచించండి,” అన్నాడు.\nదానికి దివాను వినయంగా, \"ప్రభూ! ఇటువంటివాటిల్లో కయ్యముకన్నా వియ్యమే మేలు. రాయుడికి ఒక్కర్తే కుమార్తె, మంచి సౌందర్యవతి అని విన్నాను. మన యువ రాజుకు కూడా పెళ్ళీడు వచ్చింది. రాయుడి కూతుర్ని కోడల్ని చేసుకోండి,” అని సలహా ఇచ్చాడు.\nకృష్ణభూపతికి ఈ సలహానచ్చింది. ఆయన అట్టహాసంగా బయల్దేరి కాపవరం వెళ్ళాడు. రాయుడు ఆయనను సాదరంగా ఆహ్వానిం చాడు. కృష్ణభూపతి, రాయుడితో కొంతసేపు గ్రామపరిస్థితిని గురించి మాట్లాడి, తనతో వియ్యమందవలసిందిగా కోరాడు.\nఇందుకు రాయుడు మందహాసం చేసి, \"ప్రభూ! మీరు జమీందారులు; నేను సామా న్యుణ్ణి. జమీందారీ వంశంలో నా కూతురు ఇమడలేదని, నేను భావిస్తున్నాను. మరో విషయమేమిటంటే - నా చెల్లెలి కుమారు డికి ఇచ్చి చేయాలని చిన్నతనం నుంచి అను కున్నాము. ఆ ప్రకారం కొద్ది రోజుల క్రితం నిశ్చయతాంబూలం పుచ్చుకున్నాం, క్షమిం చండి,” అన్నాడు.\nజమీందారు కృష్ణభూపతికి చాలా కోపమొ చ్చింది. పక్కనవున్న దివాను, “రాయుడూ, సిరిరామోకాలొడ్డటమంటే ఇదే! రాజు తల చుకుంటే దెబ్బలకు కొదవా?” అన్నాడు.\nరాయుడు భయపడి నీళ్ళు నములుతూ, “నన్ను కొంచెం ఆలోచించుకోనివ్వండి,\" అన్నాడు.\nజమీందారు సరేనని తన పరివారంతో వెళ్ళి పోయాడు. కొంతసేపు సావధానంగా ఆలో చించాక, రాయుడికి, జమీందారు గురించి అంతగా పట్టించుకోవలసిన అవసరం లేదని పించింది. ఒక మంచి ముహూర్తం చూసి, తన కుమార్తె వివాహం మేనల్లుడితో జరిపిం చేశాడు.\nజమీందారు ఇది చాలా అవమానంగా భావించాడు. ఆయన దివానుతో, “వియ్యం పేరుతో నన్ను కాపవరం తీసుకెళ్ళారు. ఏమ యిందో చూశారు కదా? నాక్కావలసింది, రాయుడి ఆస్తేగాని, అతగాడి కూతురు కాదని, మీకు బాగా తెలుసు. నేడే ఆ పొగరు బోతు ఆస్తిపాస్తుల్ని స్వాధీనపరచుకుంటు న్నామని ప్రకటించండి,\" అన్నాడు ఉగ్రుడై పోతూ.\nజమీందారు మాట్లాడుతున్నప్పుడు యువ రాజు శాంతివర్మ అక్కడేవున్నాడు. అతడు తండ్రితో, \"నన్ను అల్లుడిగా తిరస్కరించి నందుకు, ఆ రాయుడికి నేనే బుద్ధి చెబు తాను. అందుకు నేనో ఉపాయం ఆలోచిం చాను,\" అన్నాడు.\nఅదేమిటన్నట్లు జమీందారూ, దివానూ, శాంతివర్మ కేసి చూశారు. అప్పుడు శాంతి వర్మ, \"మల్లయుద్ధంలో నన్నుమించినవారు లేరు కదా! వయసు మళ్ళిన ఆ రాయుడిని సునాయాసంగా ఓడించగలను. మల్లయుద్ధ నియమం ప్రకారం, నేను రాయుడిని పోటీకి ఆహ్వానిస్తాను. నాతో ఓడిపోతే, రాయుడు తన ఆస్తి నా పరం చేయాలని నియమం పెడ తాను. ఇది అన్యాయమనిపించినా-మన ఇద్దరి పగ తీరడానికి అన్యాయంలా పైకి కనిపించని చక్కని ఉపాయమిది,\" అన్నాడు.\nజమీందారు, అందుకు సంతోషంగా అంగీకరించాడు.\nఅనుకున్న ప్రకారం ఉగాది మల్లయుద్ధ పోటీలలో పెద్ద ప్రతిఘటన లేకుండా శాంతివర్మ విజేతగా నిలిచి, “ఈ పోటీలు సంతృప్తిగా ముగియాలంటే, రాయుడు నాతో తలపడి గెలవాలి. రాయుడు గనక నెగ్గితే, ఆయనను ఇకపై సాటి జమీందారుగా అంగీకరిస్తాను. ఓడిపోతే ఆస్తి స్వాధీన పరిచి సామాన్య పౌరుడిగా జీవించాలి!\" అన్నాడు.\nఇది వింటూనే ప్రేక్షకులలో వున్న రాయుడి రైతులూ, గ్రామస్థులూ, ఇది అన్యాయ మంటూ అరిచారు. ఇది చూసి జమీందారు కోపంతో రెచ్చిపోబోతుంటే, రాయుడు అంద రిని వారించి, \"జమీందారు ప్రభువులు కోపగించుకోనవసరం లేదు. నాకు వయసు మళ్ళినా మల్లయుద్ధ నీతి ప్రకారం శాంతి వర్మతో పోరుకు సిద్ధంగా వున్నాను. ధర్మం జయిస్తుందని, నా నమ్మకం!\" అంటూ ముందుకు వచ్చాడు.\nనెరిసిన మీసాలతో వయసు మళ్ళినప్ప టికీ ఎంతో గంభీరంగా వింత తేజస్సుతో తన ఎదుటికి వచ్చిన రాయుడిని చూడగానే శాంతి వర్మ ఒక్క క్షణం ఉలిక్కి పడ్డాడు. “ధర్మం జయి స్తుంది! ధర్మం జయిస్తుంది!” అన్న మాటలు ఆయన చెవిలో మారుమోగసాగాయి.\nరాయుడికి, శాంతివర్మకు మల్లయుద్ధం ప్రారంభమైంది. ఐతే, విచిత్రంగా శాంతివర్మ మొదటి పట్టులోనే నేలకరిచాడు. ఇందుకు శాంతివర్మ ఎక్కడలేని ఆశ్చర్యంతో జనం కేసి ఒకసారి చూసి, \"వయసు, బలం, శిక్షణ అంటూ ఏ విధంగా చూసినా, నేనే గెలిచి తీరవలసింది. కానీ, రాయుడి చేతిలో ఒక్కగా నొక్క పట్టులో నేలకొరిగాను. ఇందుకు బహుశా ఆయన ధర్మబలమే కారణం కావచ్చు!” అన్నాడు.\nజమీందారు కృష్ణభూపతి, ఊహించని ఈ పరిణామానికి మనసులో బాధపడుతూనే, చేసిది లేకరాయుడిని అభినందించి, కుమారు డితో ఉప్పలపాడు తిరిగి వెళ్ళిపోయాడు. రాయుడు ఎప్పటిలాగే రైతులను ఆదరిస్తూ, చాలాకాలం సుఖంగా జీవించాడు.",
            "book_page_end": 9,
            "story_id": "2005_09_02",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "బతుకుబాట!",
            "book_page_start": 10,
            "pdf_page_start": 10,
            "pdf_page_end": 12,
            "author": "నందిరాజు పద్మలతాజయరాం",
            "genre": "నీతి కథ",
            "moral": "జీవితంలో విజయం సాధించడానికి డబ్బు కంటే కష్టపడి పనిచేయాలన్న పట్టుదలే ముఖ్యం. దుర్వ్యసనాలు మానుకోవాలి.",
            "keywords": [
                "దుర్వ్యసనం",
                "కష్టం",
                "ఆస్తి",
                "పరాంకుశం",
                "మార్పు"
            ],
            "characters": [
                "సత్తెయ్య",
                "కనకమ్మ (తల్లి)",
                "ముసలి అవ్వ",
                "కుర్రవాడు",
                "పరాంకుశం (ఊరు పెద్ద)",
                "గ్రామపెద్ద"
            ],
            "locations": [
                "ప్రత్తిపాడు",
                "చిట్టడవి"
            ],
            "content": "ప్రత్తిపాడులో నివసించే కనకమ్మకు, సత్తెయ్య ఏకైక సంతానం. లేకలేక పుట్టిన కొడుకని అపురూపంగా పెంచింది. వాడికి అయిదేళ్ళు తిరగకుండానే తండ్రి హఠాత్తుగా కాలం చేయడంతో, తల్లివాణ్ణి మరింత గారాబంగా చూసుకోసాగింది.\nసత్తెయ్య స్వతహాగా మంచివాడేకానీ, చుట్టూ చేరిన దుర్వ్యసనపరులైన స్నేహితుల కారణంగా వృథా ఖర్చులు పెడుతూ, ఉన్న కాస్త ఆస్తిని కర్పూరంలా కరిగించసాగాడు. తల్లి హితబోధలు వాడి తలకెక్కేవి కావు. వాడికి ఇరవయ్యేళ్ళు వచ్చే సరికి, కొడుకు ఎలా బ్రతుకుతాడో అన్న దిగులుతో కనకమ్మ కూడా కన్నుమూసింది.\nఆ తర్వాత కొద్ది కాలానికి ఉన్న ఆస్తి, ఇల్లు మొత్తం దుబారాగా ఖర్చు పెట్టి కట్టు బట్టలతో మిగిలాడు సత్తెయ్య. వాడికి ఎలా బతకాలో తోచిందికాదు. ఉన్న ఊరిలో అడుక్కు తినలేక పుట్టెడు దిగులుతో పొరుగూరు బయల్దేరాడు. అక్కడ కూడా వాడికి ఆకలి తీరేంతగా మెతుకు పుట్టలేదు. ఆకలితో, నీరసంతో ఊరొదిలి బయల్దేరాడు. ఇలా బతికేకన్నా చనిపోవడమే మంచిదన్న ఆలోచన వచ్చింది వాడికి.\nదారిలో ఒక చింతచెట్టు కింద కూర్చుని చిల్లర లెక్క పెట్టుకుంటున్న ముసలి అవ్వ, సత్తెయ్యను చూసి చెట్టు నీడకు రమ్మన్న ట్టుగా చేయి ఊపింది. వాడు, ఆమెను సమీపించగానే అవ్వ, “ఏమిటి, నాయనా! మిట్ట మధ్యాహ్నం పూట ఎర్రటి ఎండలో తిరుగుతున్నావు?\" అంటూ వాడిపోయిన వాడి ముఖం కేసి పరీక్షగా చూసి, “ఇవిగో, ఈ రెండు సీతాఫలాలు తిను,\" అంటూ పక్కనవున్న బుట్టలోంచి పళ్ళు తీసి ఇచ్చింది ఆప్యాయంగా.\nసత్తెయ్య పళ్ళు తీసుకోవడానికి సంశ యిస్తూ, “నా దగ్గర అణా డబ్బులు కూడా లేవే!\" అన్నాడు నీరసంగా.\n“పోనీలే నాయనా! డబ్బులు వద్దు. నా మనవడివంటి వాడివి, తీసుకో!\" అన్నది అవ్వ.\nసత్తెయ్య రెండు పళ్ళూ తిని, అవ్వ ఇచ్చిన మంచి నీళ్ళు తాగాడు. అవ్వ కాసేపు తనలో తను ఏదో గొణుక్కుని, \"చూడు నాయనా, నాకు ఎనభై ఏళ్ళు నిండాయి. కొడుకులూ, మనవలూ అందరూ నా ముందే, ఆ దేవుడి దగ్గరకు వెళ్ళిపోయారు. నాక్కూడా పిలుపు వచ్చేవరకూ బతకాలిగదా! అందుకే ఈ పళ్ళ మ్ముకునే బతుకుబాట పట్టాను!” అంటూ బుట్ట నెత్తిన పెట్టుకుని, కర్ర ఊతంగా నడుచుకుంటూ వెళ్ళిపోయింది.\nసత్తెయ్య, ఆ ముసలవ్వకు బతుకు మీద వున్న ఆశకు ఆశ్చర్యపడుతూ ముందుకు సాగి, ఒక చిట్టడవిలో నడవసాగాడు. కొంత దూరం నడిచాక హఠాత్తుగా ఒక చెట్టు మీది నుంచి విరిగిన కొమ్మలు నేలమీద పడడం చూసి, వాడు తల పైకెత్తి చూశాడు. ఒక పన్నెండేళ్ళ కుర్రవాడు కొమ్మలు నరుకుతూ కనిపించాడు.\nవాణ్ణి చూసి జాలిపడిన సత్తెయ్య, “ఏరా, అబ్బీ! ఇంత చిన్న వయసులో ఇంత బండ చాకిరీ ఎందుకురా, నీడపట్టున ఇంటి దగ్గర వుండక,” అన్నాడు.\nకుర్రవాడు కొమ్మల్లోంచి తలవంచి సత్తెయ్య కేసి చూస్తూ, \"అయ్యా! ఇంటి దగ్గర కూర్చుంటే తిండి ఎవరు పెడతారు. ఈ కట్టెలమ్ముకున్న పైసలతోనే, నాకు ఇంత తిండి దొరుకుతుంది. అమ్మా, అయ్యా లేరు. కష్టపడి నా పొట్ట నేనే పోషించుకోవాలి,” అన్నాడు.\nఆ జవాబు సత్తెయ్య మనసును ఎంత గానో కలవరపరిచింది. కడుపు నింపుకోవడం కోసం కష్టపడుతూన్న మూడుకాళ్ళ ముస లవ్వ, అనాధ బాలుణ్ణి గురించి ఆలోచన రాగానే, తన దీనస్థితికి తనే కారణమన్న నిజం వాడికి తెలిసివచ్చింది. వెంటనే వాడు వెనక్కు తిరిగి తన ఊరు దారిపట్టి, తిన్నగా ఊరు పెద్ద పరాంకుశం ఇంటికి వెళ్ళాడు.\nఆ సమయంలో ఇంటి వసారాలో కూర్చుని వున్న పరాంకుశం, సత్తెయ్యను చూస్తూనే, “ఏరా, సత్తెయ్యా, ఏమిటి సంగతి?\" అని అడిగాడు.\nసత్తెయ్య, ఆయనకు రెండు చేతులూ ఎత్తి దణ్ణం పెట్టి, \"అయ్యా, మీరు మా అయ్య నెరుగుదురు. ఆయన ఇచ్చిపోయిన కొద్ది ఆస్తినీ, బుద్ధిమాలిన వ్యసనాలకు ఖర్చు పెట్టేశాను. ఇప్పుడు పొట్టపోసుకునేందుకు, మీరు ఏ కూలీనాలీ పనులిప్పించినా శ్రమపడి చేస్తాను,” అన్నాడు.\nవాడి మాటలకు పరాంకుశం చిన్నగా నవ్వి, “ఆ కూలీనాలీ పనులు కావాలను కున్నప్పుడల్లా దొరకవురా, సత్తెయ్యా! నీలో ఇలాంటి మంచి మార్పు కోసం, మీ అమ్మ ఎంతగానో ఆశపడింది. నీకు నిజంగా సొంతాన కష్టపడి బతకాలన్న ఆలోచనవచ్చినప్పుడు, నీ పరం చెయ్యమని కొంత డబ్బూ, రెండెకరాల పొలం, నా స్వాధీనంలో వుంచింది. కొంచెం ఆగు!\" అంటూ ఇంటిలోపలికి పోయి, డబ్బు సంచీ, పొలానికి సంబంధించిన కాయితాలూ తెచ్చి, సత్తెయ్యకిచ్చాడు.\n.\nసత్తెయ్య దాన్ని తీసుకుని గ్రామ పెద్దకు దణ్ణం పెట్టాడు. అప్పుడు గ్రామపెద్ద, \"సత్తెయ్యా, నీలో మంచి మార్పు రాగలదనే మీ అమ్మ ఆశ, ఈ రోజు నిజమయింది. పదిమందిలో పరువుగా బతకాలన్న పట్టుద లతో మంచిమార్గంలో కష్టపడి పనిచేశావంటే మీ అమ్మ ఇచ్చిన ఈ ఆస్తిని పదింతలు చేయగలవు. నువ్వే నలుగురికి బతుకు తెరువు చూపగలవు. మొదట కష్టపడి బత కడం నేర్చుకో,” అన్నాడు.\nసత్తెయ్య గ్రామపెద్దకు మరొకసారి దణ్ణం పెట్టి, తల్లి ముందుజాగ్రత్తకు సంతోషిస్తూ, ఆమెకు మనసులోనే కృతజ్ఞతలు చెప్పు కుంటూ, కష్టపడి పనిచేస్తూ పదిమందిలో మంచి పేరుతో బతకాలన్న దృఢనిర్ణయంతో అక్కడినుంచి ఇంటిదారి పట్టాడు.",
            "book_page_end": 12,
            "story_id": "2005_09_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసి లోయ",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సాహసం",
            "moral": "అజ్ఞాతంగా ఉన్న గొప్ప వస్తువు విలువ తెలియనప్పుడు, దాన్ని గుర్తించి సద్వినియోగం చేసుకోవాలి.",
            "keywords": [
                "వింతజంతువు",
                "కొమ్ముల గుర్రం",
                "కేశవుడు",
                "మహాసేనాని",
                "బ్రహ్మపురము"
            ],
            "characters": [
                "కేశవుడు",
                "కేశవుడి తండ్రి",
                "బ్రహ్మపుర మహాసేనాని",
                "రౌతులు",
                "వింతజంతువు"
            ],
            "locations": [
                "బ్రహ్మపురము (నగరం)",
                "అరణ్యం",
                "కొండ",
                "రాకాసి లోయ"
            ],
            "content": "పూర్వం బ్రహ్మపురమనే నగరానికి సమీపా నగల అరణ్యంలో కేశవుడనే రైతు యువకు డొకడు పశువులను మేపుకుంటూ వుండే వాడు. వాడికి తల్లి లేదు, ముసలి తండ్రిమాత్రం వున్నాడు. ఆ ముసలివాడు రోజూ ఉదయం పశువుల పాలుపిండి, వాటిని నగరంలో అమ్మి, ఆ వచ్చిన డబ్బులతో ఇంటికి అవసరమయిన వస్తువులు కొని తెస్తూండేవాడు.\nకేశవుడూ, అతని తండ్రీ అరణ్యంమధ్య ఒక చిన్న పూరిపాకలో నివసిస్తూండేవారు. వారున్న ప్రాంతానికి దాపులలో ఎక్కడా గ్రామాలు లేవు. వాళ్ళు వుంటున్న అరణ్యం చుట్టూతా పెద్ద పెద్ద కొండలుండేవి. కేశవుడు రోజూ తన పశువులమందను కొండదరికి తోలుకుపోయి, అక్కడవున్న పచ్చిక బీళ్ళలో వాటిని మేపుతూండేవాడు. అలాంటి సమ యాల్లో అతడికి కొండ పైభాగానికి ఎక్కి చూడాలనిపించేది. కాని, తండ్రి అతణ్ణి కొండ ఎక్కవద్దని ఏనాడో శాసించాడు. కారణ మేమంటే, ఆ కొండమీది గుహల్లో పెద్ద పెద్ద సర్పాలూ, పులులూ, ఎలుగుబంట్లూ వుంట వని అతడి నమ్మకం.\nఒకనాడు పశువులను పచ్చికబీటి వైపుకు తోలి, కేశవుడు ఒక చెట్టు నానుకుని కూచుని విల్లంబులు తీసుకుని, బాణాలను దూరంగా వున్న అడివిచెట్ల బోదెలకూ, కొమ్మలపైన వున్న పక్షులకూ గురిచేసి వదులుతున్నాడు. వాడా విధంగా విలువిద్యాభ్యాసంలో మైమరచి వుండగా, కొండ పాదంలోని రాతిబండల వైపు నుంచి ఒక వికృతమైన ధ్వని వినిపించింది. కేశవుడు భయంవల్ల కంపించిపోయి, అంత లోనే గుండెనిబ్బరం తెచ్చుకుని, ఆ వికృత\nధ్వని వచ్చినవైపుకు కళ్ళుతిప్పాడు. చూస్తూం డగానే ఒక వింతజంతువు అక్కడ ఎత్తుగా వున్న ఒక రాతి మీదికి చెంగున ఎగిరి నిల బడింది. దాని ఆకారం గుర్రాన్ని పోలివున్నది. కాని శరీరం మీద అడవి గాడిదలకు వున్న ట్టుగా పెద్ద చారలున్నాయి. ముఖానపొడవైన ఒకే ఒక కొమ్ము వున్నది.\nఈ వింతజంతువును చూసి కేశవుడు తబ్బిబ్బయిపోయాడు. ఇలాంటి జంతువు లోకంలో వుంటుందనయినా వాడు ఎన్నడూ వినలేదు. ఇప్పుడేంచేయాలి? బాణం ఎక్కు పెట్టి దాన్ని గురిగా కొట్టగలిగితే బావుండును. ఆ వింతమృగం రాతిమీద నిలబడి తోకతో శరీరాన్ని దులుపుకుంటూ, మెడ మీద పెద్ద జూలును ఎగరవేస్తూ కేశవుడి కేసి తల తిప్పింది. ఇదే మంచి అదననుకుంటూ కేశవుడు వింటితాటిని చెవివరకూ లాగి, ఒక బాణాన్ని దాని మీదికి వదిలాడు. బాణం ఝుం అంటూ వచ్చి శరీరాన్ని తాకే లోపల ఆ వింతజంతువు రాతిమీది నుంచి ఎగిరి పక్కకు దూకేసింది. కేశవుడు ఆశ్చర్యపడుతూ మరోబాణాన్ని వింటికి తగిలించబోయేంతలో, అది వాయువేగ మనోవేగాలతో దూకుతూ వచ్చి, కేశవుడి చేతిలో వున్న విల్లంబులను నోటపట్టి దూరంగా విసిరివేసింది.\nతనకు ప్రాణాపాయం కలగనున్నదని కేశవుడు భావించాడు. ఆ క్షణంలోనే అతడికి ఎక్కడలేని తెగింపూ కలిగింది. అతడు చెట్టుకు ఆనించి వున్న తన చేతికర్రను అందుకో బోయే లోపల, ఆ వింతజంతువు ఆవుకన్న కూడా సాధువులా తలాడిస్తూ వచ్చి, ముట్టెను అతడి భుజం మీద పెట్టింది.\nకేశవుడు మరింత ఆశ్చర్యపడ్డాడు. ఈ వింతజంతువుకు మానవుల మనోగతాభి ప్రాయాలు తెలుసుకునే దివ్యజ్ఞానం వున్న దేమో అనిపించిందతడికి. ఏది ఏమైనా, ఈ వింతజంతువు వాలకం చూస్తూంటే, అది తనకు హాని చేసేదిగా కనబడలేదు. ఆ కారణంవల్ల కేశవుడు ఉత్సాహంగా లేచి నిలబడి దాని వెన్ను మీద అరిచేతితో గట్టిగా చరిచాడు. దానితో ఆ వింతమృగం గుర్రంలా కాళ్ళతో కదను తొక్కుతూ, తల పైకెత్తి పెద్దగా సకిలించింది.\n“ఇది బహుశా గుర్రం జాతికి చెందిన జంతువై వుండొచ్చు,” అనుకున్నాడు కేశవుడు. ఆ అభిప్రాయం అతడికి కలగగానే, దానిమీద స్వారి చేయాలన్నకోరిక కలిగింది. ఆ వెంటనే\nఅతడు అమితోత్సాహంతో ఎగిరి దాని వీపు మీద కూచున్నాడు.\nవింతజంతువు ఈసారి మరింత పెద్దగా సకిలించి, చిన్న చిన్న అడుగులు వేస్తూ కొండ కేసి బయలుదేరింది. కళ్ళెం, జీనూ లేకుం డానే దీనిమీద స్వారి చేయవచ్చు, అనుకు న్నాడు కేశవుడు. కొండను సమీపిస్తున్నకొద్దీ దాని వేగం క్రమంగా హెచ్చ సాగింది. కేశవుడు కింద పడబోయేవాడల్లా దాని జూలు పట్టు కుని ముందు కొరిగాడు. అదే సమయంలో అది బంతిలా ఎగిరి ఒక బండరాయి మీదికి ఎక్కింది. కేశవుడు భయపడి పోయాను. “ఓహో, ఇది, నన్ను కొండమీదికి తీసుకు పోవాలని చూస్తున్నది. అక్కడి గుహల్లో పులులూ, ఎలుగుబంట్లూ... ప్రమాదం! అనుకుంటూ అతడు దానిమీది నుంచి కిందికి దూకేశాడు.\nకేశవుడు కిందికి దూక గానే, వింత జంతువు కూడా రాతిమీది నుంచి కిందికి దూకి, అతడి చుట్టూ కదను తొక్కుతూ గిర్రున తిరగసాగింది. కేశవుడికి ఏమి చేయాలో తెలియలేదు. వాడు కాళ్ళీడ్చుకుంటూ మామూలుగా కూచునే చెట్టువద్దకు వెళ్ళాడు. వింతజంతువు కూడా అతడికి వెనకగా అక్క డికి చేరింది.\nకేశవుడు ఆలోచనలోపడ్డాడు. ప్రపంచంలో మాట ఏమోగాని, తను వుంటున్న రాజ్యంలో మటుకు ఇలాంటి జంతువు వున్నట్టు తను ఎన్నడూ వినలేదు. అది కొండ మీది నుంచి తను వున్నచోటుకు వచ్చింది. తను స్వారిచే యాలని ప్రయత్నిస్తే తనను కొండమీదికి తీసుకుపోవాలని ప్రయత్నించింది. అంటే, దాని నివాసస్థానం కొండ మీద ఎక్కడో వుండి వుంటుంది. దీనిని ఎలాగయినా పట్టుకు పోయి బ్రహ్మపురంలో అమ్మితే తనకు చాలా ధనం రావచ్చు!\nకేశవుడు ఇలాంటి ఆలోచనల్లో తల మున కలైవుండగా, వింతజంతువు వాడి పశువుల మందలోకి వెళ్ళి, వాటితోపాటు పచ్చిగడ్డి మేయసాగింది. మొదట్లో, దాన్ని చూసి బెది రిన ఆవులు క్రమంగా భయం పోయి, దానితో పాటు కలిసి తిరగసాగాయి. ఆ సాయంత్రం వరకూ తన ఆవులమందలో వుండి, సూర్యా స్తమయ సమయంలో, ఆ వింతజంతువు తిరిగి కొండమీదికి వెళ్లి పోతుందనుకు న్నాడు, కేశవుడు. కాని, అలా జరగలేదు. చీకటిపడుతూండగా వాడు మందను ఇంటికి\nమళ్ళించుకు వచ్చేటప్పుడు, అదికూడా వాటితోపాటు వాడి పూరిపాక దగ్గిరకు వచ్చింది. కేశవుడు పశువులన్నిటినీ ఒకచోటికి చేర్చి, వాటి చుట్టూ నెగడువేసి పాకలోకి వెళ్ళిపోయాడు. ఈ వింతజంతువు సంగతి ఇప్పుడే తన తండ్రితో చెప్పటమా? మాన టమా? అని ఆలోచిస్తూనే, వాడు ఆ రాత్రి భోజనంచేసి హాయిగా నిద్రపోయాడు.\nమర్నాడు తెల తెల్లవారుతూండగానే తండ్రి కేశవుడి మంచం దగ్గిరకు వచ్చి, వాణ్ణి భుజం పట్టుకుని కుదుపుతూ, “కేశవా, లేలే! ఎంత ప్రమాదం జరిగిపోయింది! రాత్రి మన మంద లోకి ఒక తోడేలు వచ్చింది. చుట్టూ నెగళ్ళ వెలుగువున్నా అదెట్లా లోపలికి వచ్చిందో నాకు తెలయటం లేదు,” అన్నాడు ఆదుర్దాగా.\nకేశవుడు ఉలిక్కిపడి లేచి కూచున్నాడు. వాడికి చప్పున క్రితంరోజు ఆవులమంద దగ్గిరకు వచ్చిన వింతజంతువు గుర్తు కొచ్చింది. తండ్రి దాన్ని చూసి తోడేలనుకుంటున్నాడు? అతడికి పెద్దతనం వల్ల బాగా చూపు ఆనక పోయినా, గుర్రం అంత ఎత్తున్న ఆ వింత జంతువును చూసి తోడేలని ఎలా అనుకోగ లడు? ఒకవేళ ఆ వింత జంతువే రాత్రివేళ తోడేలుగా మారి తన ఆవుల్ని చంపి తిని పారిపోయిందేమో!\n\"ఆ తోడేలు ఎన్ని ఆవుల్ని పొట్టన పెట్టుకు న్నది?” అని అడిగాడు కేశవుడు తండ్రిని ఎంతో బాధగా.\n“దేవుడి దయవల్ల అలాంటిదేమీ జరగ లేదు. తోడేలు నన్ను చూస్తూనే నెగళ్లమంట మీదుగా దూకి అడవిలోకి పారిపోయింది,” అన్నాడు తండ్రి.\nకేశవుడు ఒక పెద్ద నిట్టూర్పు విడిచి, \"నువ్వు చూసింది తోడేలు కాదేమో! నిన్న సాయంకాలం మందలోకి కొండ మీదినుంచి ఒక వింతజంతువు వచ్చింది,” అంటూ\nతండ్రికి దాన్ని గురించి అంతా వివరంగా చెప్పాడు. అంతా విని తండ్రి ఆశ్చర్య పడుతూ, “నువ్వు చెప్పిన వింతజంతువేదీ నాకు మందలో కనిపించలేదే! కొండమీంచి వచ్చిం దంటున్నావు, జాగర్త! అది జంతురూపంలో వున్న ఏ మాయావి రక్కసయినా కావొచ్చు!” అన్నాడు.\nతండ్రి మాటలకు కేశవుడు బిగ్గరగా నవ్వుతూ, “రక్కసైతే నన్ను పట్టుకు పోయేం దుకు ఆ రూపంలోనే రావొచ్చుగా, ఈ వింత రూపం ఎందుకు ధరించాలి? నువ్వు చూసింది నిజంగానే తోడేలు, సందేహం లేదు. మంద వెంట మన ఇంటికి వచ్చిన వింతజంతువు రాత్రికిరాత్రే అడవిలోకి వెళ్ళిపోయివుం టుంది,” అన్నాడు.\nతరవాత తండ్రి పాలకావిడి ఎత్తుకుని నగరంకేసి వెళ్ళిపోయాడు.\nకేశవుడు ఆదరా బాదరా ముఖం కడు క్కుని, స్నానం చేసి చద్ది అన్నం తిని మందను కొండదరి పచ్చిక బీడులోకి తోలుకు పోయేం దుకు పాకలోంచి బయటికి వచ్చాడు. ఆవుల్లో కొన్ని అంబా అని అరుస్తూ గంతులు వేస్తు న్నాయి. కాని, ఎక్కడా వింతజంతువు జాడ లేదు.\nకేశవుడు ఆవుల మందను కొండదరికి తోలుకుపోయి, తను మామూలుగా కూచునే చెట్టు కింద కూచుని, బాణాలు ఎక్కు పెట్టి కొండ మీదికి ఝం ఝూం అని ప్రతి ధ్వనించేలా వదులుతున్నాడు. హఠాత్తుగా అతడి వెనక వింతజంతువు వికృతంగా సకిలించిన శబ్దం వినబడింది. కేశవుడు తుళ్ళిపడి వెనక్కు తిరిగి చూశాడు. వింత జంతువు వెనకకాళ్ళ మీద లేచి నిలబడి మరింత పెద్దగా సకిలించి, అతడి ముందుకు వచ్చి నిలబడింది.\n\"మళ్ళీ వచ్చావా? నీమాటే. మరచి పోయాను సుమా?” అన్నాడు కేశవుడు, మనషితో మాట్టాడుతున్న ధోరణిలో. వింత జంతువు తలాడించింది. కేశవుడి ఆశ్చర్యానికి అంతులేదు. అంతలోనే అతడికి తండ్రి మాటలు గుర్తుకొచ్చినై. “ఇదేదైనా మాయా రక్కసి కాదుగదా?\" అనుకున్నాడు మన సులో. అతడి మనోగతభావాలు అర్థమైన దానిలా వింతజంతువు గిరుక్కున వెనుదిరిగి ఆవుల మందకేసి బయలుదేరింది. కేశవుడు దానికేసి కొంచెంసేపు అనుమానంగా చూసి, విసుక్కుంటూ, అంబుల పొదిలోంచి\nబాణాలు తీసి ఎక్కుపెట్టి, ఈసారి చెట్ల కొమ్మల మీదికి వదలసాగాడు.\nఈ విధంగా కొద్దికాలం గడిచింది. దూరంగా ఎక్కడో గుర్రాలు పరిగెత్తి వస్తున్న చప్పుడయింది. చూస్తూండగానే ఇద్దరు రౌతులు కేశవుడున్న చోటుకు వచ్చి, అతడికేసి వింతగా చూస్తూ, “మహాసేనానీ, ఇక్కడె వ్వడో ఏకలవ్యుడున్నట్టుంది!” అని గట్టిగా కేక పెట్టారు.\n“ఏకలవ్యుడా? అయితే ఆలస్యమెందుకు, వేళ్ళు తెగ్గొట్టండి!\" అంటూ విలువైన దుస్తు లతో, బాగా అలంకరింపబడిన గుర్రాన్నెక్కి వున్న ఒకడు అక్కడికి వచ్చాడు.\n“ఏమిరా ఆ పొగరు! లేచి నిలబడవేం? ఈ వచ్చింది ఎవరనుకున్నావ్? బ్రహ్మపుర మహాసేనాని!” అన్నాడొక రౌతు.\nకేశవుడు భయంతో చప్పున లేచి నిలబడి, బ్రహ్మపుర సేనానికి, చేతులెత్తి నమస్కారం చేశాడు.\nసేనాని అతణ్ణి, చెట్టుకింద వున్న అంబుల పొదినీ, ధనువునూ పరీక్షగా చూసి మీసం దువ్వుకుంటూ, “ఏరా, నువ్వెవరివి? క్షత్రి యుడివా? ఎవరి ప్రాణాలు తీయాలని, ఈ ధనుర్విద్య నేర్చుతున్నావ్?\" అని కఠినంగా ప్రశ్నించాడు.\n'అయ్యా, నేను రైతుకుర్రాణ్ణి. నాకీ లోకంలో శత్రువులెవరూ లేరు. ఏదో ఉబుసు పోక ఈ విల్లంబులు వెంట తెచ్చుకున్నాను. అదుగో, ఆ కొండదరిని నా ఆలమంద!” అన్నాడు కేశవుడు వినయంగా.\nసేనాని తల తిప్పి ఆలమందకేసి చూసే లోపలే, గుర్రపు రౌతుల్లో ఒకడు గగ్గోలు పడుతున్నట్టు గొంతెత్తి, “మహాసేనానీ, చూడండి, చూడండి! పంచకల్యాణి! దేవతా శ్వంలా వున్నది!\" అంటూ వింతజంతువు కేసి చేఎత్తి చూపాడు.\nసేనాని ఆశ్చర్యపడుతూ ఆ వింతజంతువు కేసి ఓ క్షణకాలం చూసి, “అది పంచకల్యాణీ కాదు, దేవతాశ్వమూ కాదు; అడివిగాడిదలా వున్నది! అడివిగాడిద అంత ఎత్తు వుండదే! ఒంటి కొమ్ము ఏమిటి? ఇలాంటి జంతువు వుంటుందని విననైనా వినలేదే! ఇటు మళ్ళించుకురండి!\" అని భటులకు ఆజ్ఞ ఇచ్చాడు. - (ఇంకావుంది)",
            "book_page_end": 18,
            "story_id": "2005_09_04",
            "raw_genre_backup": "సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "ఊరుమ్మడి స్థలం",
            "book_page_start": 19,
            "pdf_page_start": 19,
            "pdf_page_end": 24,
            "author": "[ఆధారం : “వసుంధర” రచన]",
            "genre": "బేతాళ కథ",
            "moral": "రాజు ఎల్లప్పుడూ న్యాయసమ్మతంగా, స్వలాభాపేక్ష లేకుండా వ్యవహరించాలి. నిజమైన మేధస్సు, వివేకం కలిగినవారినే పరిపాలనా బాధ్యతలకు ఎన్నుకోవాలి.",
            "keywords": [
                "బేతాళుడు",
                "విక్రమార్కుడు",
                "సుసేనుడు",
                "దినపాలుడు",
                "రాజరికం"
            ],
            "characters": [
                "విక్రమార్కుడు",
                "బేతాళుడు",
                "సుసేనుడు (రాజు)",
                "రుక్మిణి (రాజమాత)",
                "నందిని (పట్టపురాణి)",
                "పుండరీకుడు (రాజవైద్యుడు)",
                "దినపాలుడు (వ్యాపారి/గ్రామాధికారి)",
                "బహురూపుడు (వ్యాపారి)"
            ],
            "locations": [
                "శ్మశానం",
                "పుష్పక దేశం",
                "హిమన్నగరి",
                "నిమ్మవరం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, నువ్వు ఇంత అర్ధ రాత్రి వేళ, ఏదో అతి ముఖ్యమైన కార్య సాధనకోసం, ఈ శ్మశానంలో పడుతున్న శ్రమ చూస్తూంటే, నాకు సుసేనుడనే రాజు కథ నీకు వినిపించాలనిపిస్తున్నది. అతడి వ్యక్తిత్వం, శక్తి సామర్థ్యాలూ నీకు పూర్తిగా భిన్నమైనవి. నువ్వూ అతడిలా ఒక విలక్షణమైన మార్గాన్ని అనుసరిస్తే, కార్యసాధన సిద్ధిస్తుం దేమో అన్న సంశయం కలుగుతు న్నది. అతడి కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nపుష్పక దేశానికి రాజు సుసేనుడు. ఆయన ఏ పాలకుడూ అనుసరించని ఒక విలక్షణమైన పద్ధతిలో ప్రజల సమస్యలకు ప్రజలనుంచే పరిష్కారాలు రాబట్ట చూసేవాడు. ఆయన మారువేషం ధరించి దేశంలోని వివిధప్రాంతాలూ తిరుగుతూ, తన సమస్యలను సామాన్యు లకు చెప్పేవాడు. పరిష్కారానికి మంచి ఉపాయం చెప్పినవారికి కానుకలిచ్చేవాడు.\nఒకసారి ఉన్నట్లుండి రాజమాత రుక్మిణికి జబ్బు చేసింది. అత్తగారికి జబ్బు చేస్తే కోడలు సేవచేయడం, ఆ దేశాచారం. రాజ వంశీకుల క్కూడా అది తప్పదు. పట్టపురాణి నందిని అలా సేవలు చేయలేక తనకూ జబ్బు చేసిందని మంచమెక్కింది. ఇద్దరికీ వైద్యం మొదలుపెట్టిన రాజవైద్యుడు పుండరీకుడీ విషయం తొందరగానే గ్రహించాడు. ఆయన\nనందినికి బలానికంటూ ఏవో మందులిచ్చి తొందరగా వెళ్ళిపోయేవాడు. రాజమాత రుక్మిణికి మందిచ్చి అదెలా పనిచేస్తున్నదీ తెలుసుకునేందుకు చాలాసేపు అక్కడేవుండే వాడు. వైద్యం పనిచేసి రుక్మిణికి నయమ య్యాక, ఆయన ఆమెకు గాలిమార్పు అవ సరమనీ, శీతల ప్రాంతంలో కొన్నాళ్ళు గడిపితే తొందరగా కోలుకుంటుందనీ అంటే, సుసే నుడు తల్లిని హిమన్నగరికి పంపాడు.\nఅత్తగారికి సేవలు చేయడానికి తనూ హిమన్నగరి వెళ్ళాలని భయపడ్డ నందిని, ఇంకా జబ్బు నటిస్తూనేవుంది. ఆమె జబ్బు నయంకాకపోవడం చిత్రంగా తోచి సుసేనుడు, పుండరీకుణ్ణి కారణమడిగాడు.\n“ప్రభూ! పట్టపురాణికి మానసిక వ్యాధి అని నా అనుమానం. తమరామె మనసుకు సంతోషం కలిగించే పని చేయండి. త్వరగా కోలుకోవచ్చు,” అన్నాడు పుండరీకుడు.\nసుసేనుడు, నందినికి పుండరీకుడన్న మాట చెప్పి, “నేనేం చేస్తే నీ మనసుకు సంతోషం కలుగుతుందో చెప్పు, చేస్తాను,” అన్నాడు.\nఇది వింటూనే నందినికి, పుండరీకుడిపై కోపంపుట్టి, \"పుండరీకుడు బొత్తిగా నన్ను పట్టించుకోలేదు. ఇప్పుడు నా జబ్బు మానసిక మంటున్నాడు. మీరాయన్ను తొలగించి మరె వర్నయినా ఆ స్థానంలో నియమించండి. నాకు సంతోషంగా వుంటుంది,” అన్నది.\nసుసేనుడికి, పుండరీకుడు చాలా గొప్ప వైద్యుడని నమ్మకం. ఆయన భార్యకెలా నచ్చ చెప్పాలా అని ఆలోచిస్తూంటే - రాజమాత\nహిమన్నగరి నుంచి ఆయనకు, “మన రాజ వైద్యుడు పుండరీకుడు వైద్యంలో ధన్వంతరికి సాటిరాగలవాడు. ఆయన్ను ఘనంగా సన్మా నించు,” అంటూ కబురంపింది.\nభార్య చెప్పిందని పుండరీకుణ్ణి తొలగిస్తే తల్లికి కోపం; తల్లి చెప్పిందని పుండరీకుడికి సన్మానం చేస్తే భార్యకు కోపం. ఇప్పుడేం చెయ్యాలి? సుసేనుడీ సమస్యకు పరిష్కార మేమిటా అని ఆలోచిస్తూ, ఒక రాత్రి భూస్వా మిలా మారువేషం వేసుకుని పట్టణంలోకి వెళితే, ఆయనకు దినపాలుడనే చిన్న వ్యాపారి పరిచయమయ్యాడు. సుసేనుడు తన సమస్య అతడికి చెప్పాడు. దినపాలుడు కొద్దిసేపు ఆలోచించి, “ఇలాంటి సమస్య వస్తే ఎవరు అబద్ధమాడుతున్నారో వారికి ఉపకారం చేయాలి. లేదా వారికే ఉపకారం జరిగిందని నమ్మించాలి,” అన్నాడు.\nఆమర్నాడు రాజు సుసేనుడు నందినితో, “మన రాజవైద్యుడి మీద చారుల్ని నియమిం చాను. ఆయనకు నువ్వంటే చెప్పలేనంత అభిమానమని తెలిసింది. నీ జబ్బు పైకి తెలియదట. అందుకని అమ్మ, అనారోగ్యం గావున్నా సరే కోడలు తనకు సేవలు చేసి తీరాల్సిందే అని పట్టుపడితే కాదనడం నీకు కష్టమవుతుందని, ఆయన ఇంకేదో కారణం చెప్పి ఆమెను దూరప్రాంతాలకు పంపాల న్నాడట!” అన్నాడు.\nఈ మాటలువిన్న నందిని తాను అనవస రంగా పుండరీకుణ్ణి అపార్థం చేసుకున్నం దుకు నొచ్చుకుని, భర్తను ఆయనకు విలువైన కానుకలివ్వమని చెప్పింది.\nఈ విధంగా సమస్య పరిష్కారమైనందుకు సుసేనుడు చాలా సంతోషించి, మరొకసారి భూస్వామి వేషంలో దినపాలుణ్ణి కలుసు కుని, “నీ సలహా ఫలించింది. నీ వంటివాడు రాజుకు సలహాదారుగా వుంటే దేశానికెంతో మేలు జరుగుతుంది. రాజు కొలువులో నాకు తెలిసినవారున్నారు. వారి చేత నీ గురించి రాజుకు చెప్పించనా?\" అన్నాడు.\nదినపాలుడు తల అడ్డంగా ఊపి, “నాకు రాజధాని నీళ్ళు పడడంలేదు. వైద్యుడు నిమ్మ వరం వెళ్ళమన్నాడు. కొందామన్నా, ఉందా మన్నా అక్కడ ఖాళీగా వున్న ఇల్లొక్కటే వుంది. అది గ్రామాధికారి స్వాధీనంలో వుంది. దాన్నా యన అమ్మడు, అద్దెకివ్వడు, నీకంత పలుకు బడివుంటే, నిమ్మవరంలో ఇల్లిప్పించు,” అన్నాడు.\nఇందుకు సంతోషించిన సుసేనుడు దిన పాలుడితో, “రేపు నువ్వూనేనూ నిమ్మవరం వెళదాం. కార్యం సానుకూలమౌతుంది,” అని వెళ్ళిపోయాడు.\nఆ నిమ్మవరం గ్రామాధికారి అవినీతి పరుడు. ఆయన రెండిళ్ళకూ మధ్యలో ఊరు మ్మడి స్థలంవున్నది. దాంట్లోకి గ్రామాధికారి ఇంట్లో వాళ్ళు రోజూ చెత్తను విసురుతారు.\nఇలాంటి పరిస్థితుల్లో దినపాలుడు, మారువేషంలో సుసేనుడు కలిసి నిమ్మవరం వెళ్ళి గ్రామాధికారిని కలిశారు. సుసేనుడు గ్రామాధికారికి దినపాలుణ్ణి పరిచయం చేసి, “ఇతడు రాజుగారికి తెలిసినవాడు. నువ్వి తడికి ఖాళీగావున్న నీ ఇల్లు అమ్మాలి. ఇది రాజాజ్ఞ!” అంటూ రాజముద్రికతో వున్న ఓ లేఖను అతడికిచ్చాడు.\nచేసేది లేక గ్రామాధికారి ఇల్లు అమ్మేం దుకు ఒప్పుకున్నాడు. సుసేనుడు వెళ్ళి పోయాడు. ఆ తర్వాత కొద్ది రోజులకు దిన పాలుడు తను కొత్తగా కొన్న ఇంట్లో సకుటుం బంగా ప్రవేశించాడు.\nఒకనాడు దినపాలుడు, గ్రామాధికారితో, తను కొన్న ఇల్లూ, గ్రామాధికారి వుంటున్న ఇంటి మధ్య పేరుకుపోయిన చెత్తను అతడికి చూపి, “ఇకమీదట చెత్తనక్కడ పారేయొద్దని మీ ఇంట్లోవాళ్ళకు చెప్పు,” అన్నాడు.\n“అక్కడ మొదట్నించీ చెత్తవుంది. అదేం పూలతోట కాదు,\" అన్నాడు గ్రామాధికారి నిర్లక్ష్యంగా.\nదినపాలుడా స్థలాన్ని శుభ్రం చేయించి పూలమొక్కలు నాటించాడు. ఆ సమస్య అంత సులభంగా తేలిపోవడం గ్రామాధి కారికి నచ్చలేదు. ఎవరూ చూడకుండా ఆయన ఆ తోటలోకి పశువుల్ని తోలాడు. వాటిని అదుపు చేయాలని దినపాలుడా స్థలం చుట్టూ కంచె వేయించడమేగాక, కాపలా మనిషిని పెట్టి; వాడికి ఎవరడిగినా పువ్వులు ఉచితంగా ఇవ్వమని చెప్పాడు. దాంతో గ్రామస్థులకు అతడిపై గౌరవాదరాలు పెరిగాయి.\nనిమ్మవరంలో గ్రామాధికారి ఆగడాలు రాజు సుసేనుడికి చారుల ద్వారా తెలుస్తూనే వున్నాయి. ఆయన ఏం చేయడమా అని ఆలోచిస్తున్నంతలో, రాజకుటుంబానికి అవసరం అయిన నగలూ అవీ చేయించే బహురూపుడనే వ్యాపారికి ఒక చిత్రమైన సమస్య వచ్చింది. ఆయన తల్లికి పరిచారిక\nఅయిన గంగ ఇంట్లో భార్య పోగొట్టుకున్న ముత్యాలహారం దొరికింది. ఆయన భార్యకు పరిచారిక అయిన యమున ఇంట్లో, ఆయన తల్లి పోగొట్టుకున్న పగడాలహారం దొరికింది.\nబహురూపుడి తల్లీ, భార్యా తమ తమ పరిచారికలు అమాయకులంటూ-గంగను శిక్షించి తీరాలని భార్యా, యమునను శిక్షించి తీరాలని తల్లీ పట్టుబట్టారు. ఏం చేయాలో తోచక బహురూపుడు సంగతి రాజు సుసే నుడికి చెప్పుకున్నాడు.\nఇది విన్న సుసేనుడు చిన్నగా నవ్వి, “ఇలాంటి సమస్యలు సామాన్య గృహస్థులనే కాదు, రాజులనైనా కలతపరచేవే. నీ సమ స్యకు సరైన పరిష్కారం చెప్పగలవాడు, నిమ్మ వరంలో వున్న దినపాలుడనే వ్యక్తి. నువ్వా గ్రామానికి వెళ్ళు. నువ్వు రాజు పంపగా వచ్చినవాడివనే ధ్రువపత్రం ఇస్తున్నాను. నువ్వు చెప్పే సమస్యకు తగిన పరిష్కారం సూచించగలిగినవాడే, ఇక ముందు గ్రామాధి కారిగా వుండబోతాడు. అంతేకాక, అక్కడ వున్న ఊరుమ్మడిస్థలాన్ని కూడా గ్రామం మేలుకు ఎలా ఉపయోగించాలో కూడా అతడే నిర్ణయిస్తాడు,” అన్నాడు.\nసుసేనుడు ఇచ్చిన ధ్రువపత్రంతో బహు రూపుడు నిమ్మవరం గ్రామం వెళ్ళాడు.\nఆ సమయంలో అక్కడ, దినపాలుడు ఊరుమ్మడి స్థలాన్ని ఆక్రమించి పూల మొక్కలూ, కూరపాదులూ నాటాడనీ, అది పెద్దనేరమనీ గ్రామాధికారి గ్రామస్థుల సమ క్షంలో అతణ్ణి విచారిస్తున్నాడు. బహురూపుడు వాళ్ళకు తనెవరైనదీ చెప్పి, రాజుగారి ధ్రువ\nపత్రం చూపి, “రాజాజ్ఞ మేరకు ఊరుమ్మడి స్థలం సమస్యనేకాదు, ఇక ముందు గ్రామాధి కారి ఎవరన్నది కూడా నిర్ణయించబోతున్నాను. గ్రామాధికారి అయినవాడు నిజాయితీప రుడూ, వివేకీ, లోకానుభవంకలవాడైవుం డాలి,” అని, గ్రామాధికారికి తన సమస్యను వివరించి పరిష్కారం అడిగాడు.\nఇది వింటూనే గ్రామాధికారికి కాళ్ళూ చేతులూ ఆడలేదు. బహురూపుడి సమ స్యకు పరిష్కారమేమీ చెప్పలేక పోయాడు.\nఅప్పుడు దినపాలుడు ముందుకు వచ్చి, “దీనికి పరిష్కారం చాలా తేలిక. నీ తల్లి పరిచారిక గంగకేం శిక్షవేయాలో, నీ భార్యను చెప్పమను. నీ భార్య పరిచారిక యమునకేం శిక్షవేయాలో, నీ తల్లిని చెప్పమను. అప్పుడు సమస్య వారిదవుతుంది!\" అన్నాడు.\nబహురూపుడీ జవాబును మెచ్చుకుని, \"ఇన్నేళ్ళుగా వ్యాపారం చేస్తున్నాను. ఈ మాత్రం నాకు తోచలేదు. నువ్వు గ్రామాధి కారిగా వుండతగ్గ వాడివి,\" అంటూ అప్పటి గ్రామాధికారిని తొలగించి దినపాలుణ్ణి కొత్త గ్రామాధికారిగా నియమించాడు. ఇక, ఊరు మ్మడిస్థలాన్ని గురించి గ్రామస్థులంతా వినేట్టు పెద్దగా, “ఇక నుంచి ఆ స్థలాన్ని అభివృద్ధి చేయడానికి నెలనెలా మీకు రాజభరణం అందుతుంది,” అని చెప్పాడు.\nబేతాళుడు ఈ కథ చెప్పి, “రాజా, తన కెదురైన సమస్యల పరిష్కారానికి రాజు సుసే నుడు ఎన్నుకున్న మార్గం విలక్షణంగా కని పించినా అది ఆయన అసమర్థతను చాటడం లేదా? కార్యం సాధించినా, అందుకు ఆయన అనుసరించిన పద్ధతి మాత్రం రాజోచితం అనిపించుకోదు. అవినీతిపరుడైన గ్రామాధి కారిని తానే స్వయంగా శిక్షించి; తన సమస్యకు పరిష్కారం సూచించిన వివేకి అయిన దిన పాలుడికి గ్రామాధికారి పదవి ఇవ్వవచ్చు గదా? ఊరుమ్మడి స్థలం సమస్య అంత కఠిన మైనదేమీ కాదు. దాని పరిష్కారానికి రాజు\nబహురూపుణ్ణి ఉపయోగించుకోవడం సమ ర్థించదగినదిగా లేదు కదా? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.\nదానికి విక్రమార్కుడు, “దినపాలుడికి, రాజు తను ఎవరైనదీ చెప్పకుండానే తన సమస్యకు పరిష్కార మార్గం తెలుసుకోగలి గాడు. రాజకుటుంబ సమస్యలు అంతః పురం దాటిపోగూడదన్న రాజమర్యాదను అతడు పాటించాడు. కొత్త గ్రామాధికారిని నియమించే విషయంలో-ఆ పదవిని సమర్థు డికే ఇవ్వదలచి, బహురూపుడిని నిమ్మవరం పంపాడు. సుసేనుడి పరిపాలనా పద్ధతి గమ నిస్తే-అతడు స్నేహితులకు పదవులివ్వడు; పదవిలో వున్న వారితో స్నేహం చేయడు. ఎందుకంటే, రాజరికం ఊరుమ్మడిస్థలం లాంటిది. సుసేనుడు స్వలాభాపేక్ష లేని పరిపాలనాదక్షుడు,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 24,
            "story_id": "2005_09_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని: మిజోలు-వెదురు నృత్యాలు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "మిజోరం",
                "వెదురు నృత్యం",
                "మిజో ప్రజలు",
                "వ్యవసాయం",
                "పండుగలు"
            ],
            "characters": [],
            "locations": [
                "మిజోరం",
                "బర్మా (మియాన్మార్)"
            ],
            "content": "మిజో భాషలో - మి అంటే మనిషి; జో అంటే కొండ; రం అంటే దేశం; మిజోరం అంటే కొండ ప్రాంతంలో నివసించేవారి మాతృభూమి అన్నమాట! మిజోరంలో నివసించే మిజో ప్రజలు మంగోలాయిడ్ జాతికి చెందినవారు. దాదాపు 300 సంవత్సరాలకు పూర్వం బర్మా (మియాన్మార్) నుంచి వచ్చారు. ఈ అరణ్య ప్రాంతాలకు చేరడానికి చాలా సంవత్సరాల వరకు అసాధ్యంగా ఉండేది. మొట్టమొదట క్రిస్టియన్ మిషనరీలు అక్కడికి చేరుకుని అక్కడి ప్రజలలో క్రైస్తవ మతం వ్యాపింపజేశారు. అందువల్ల దాదాపు 95 శాతంమంది మిజోలు క్రైస్తవులే.\nసంవత్సరంలో తొమ్మిది నెలలు ఇక్కడ వర్షం కురు స్తూనే ఉంటుంది. వెదుళ్ళు విస్తారంగా, ఏపుగా పెరగడా నికి ఈ వర్షాలు దోహదం చేస్తాయి. ఇక్కడి ప్రజలు వెదురుబుంగలలో బియ్యం దాచుకుంటారు. ఇక్కడి వారు ప్రధానంగా వ్యవసాయం చేస్తారు. అందువల్ల వాళ్ళు చేసుకునే పండుగలు, పబ్బాలు వ్యవసాయపు పనులకు సంబంధించినవిగా ఉంటున్నాయి. పండుగను మిజో భాషలో 'కట్’ అంటారు. చాప్చార్ కట్, మిమ్ కట్, పాల్ కట్ అనే మూడు పండుగలు ముఖ్యమైనవి.\nఅన్ని పండుగలలోనూ వెదురు నృత్యం చాలా ప్రధానమైనది. ఈ వెదురు నృత్యాల్లో పాల్గొనా లంటే చాలా చురుగ్గా, జాగ్రత్తగా, ఉండాలి. లేకుంటే నృత్యం చేసేప్పుడు పాదాలకు దెబ్బలు తగలవచ్చు; లేదా తడబడి కింద పడిపోవచ్చు.",
            "book_page_end": 25,
            "story_id": "2005_09_06",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "అనుభవం నేర్పిన పాఠం",
            "book_page_start": 26,
            "pdf_page_start": 26,
            "pdf_page_end": 28,
            "author": "చందమామ బృందం",
            "genre": "విదేశ పూర్వగాథ",
            "moral": "ప్రేమ, విశ్వాసం, దృఢ సంకల్పంతో ఎంతటి కష్టమైన వ్యక్తి స్వభావాన్ని అయినా మార్చవచ్చు. ముఖ్యంగా పిల్లలను క్రమశిక్షణతో పెంచడానికి కఠినంగా కాకుండా, ప్రేమతో వ్యవహరించాలి.",
            "keywords": [
                "కొరియా కథ",
                "సాధువు",
                "పులి",
                "దత్త పుత్రుడు",
                "విశ్వాసం"
            ],
            "characters": [
                "కొరియా రాజు",
                "మంత్రి",
                "సాధువు",
                "యువరాజు (దత్త పుత్రుడు)",
                "పులి"
            ],
            "locations": [
                "కొరియా",
                "నదీ తీరం",
                "రాజోద్యానం",
                "రాజభవనం"
            ],
            "content": "ఒకప్పుడు కొరియా దేశాన్నేలే రాజుకు ఇద్దరు కుమారులు. రెండవ కుమారుణ్ణి, తనకు పిల్లలు లేరని అతడి మేనమామ దత్తు తీసుకు న్నాడు. అయితే, పదేళ్ళ తరవాత, రాజుగారి పెద్ద కుమారుడు ప్రపంచాన్ని త్యజించి, సన్యాసం స్వీకరించి ఇల్లువిడిచి వెళ్ళిపోయాడు. రెండవ కుమారుణ్ణి దత్తు తీసుకున్న మేనమామకు కొడుకు పుట్టాడు. దాంతో, దత్త కుమారుడి పట్ల ప్రేమ తగ్గడంతో, అతడు సొంత తండ్రి అయిన రాజు వద్దకు తిరిగి వచ్చేశాడు.\nదత్తత పేరుతో తనను ఇంటి నుంచి వేరు చేయడం; ఆ తరవాత అక్కడ వద్దనుకుని సొంత ఇంటికి పంపడం ఇదంతా రాజుగారి రెండవ కుమారుడికి సుతరామూ నచ్చినట్టు లేదు. అందువల్ల అతడు ఎప్పుడూ విచారంగా కనిపించేవాడు. ఎవరితోనూ మాట్లాడేవాడు కాడు. చివరకు చదువు సంధ్యల పట్ల కూడా శ్రద్ధాసక్తులు కనబరచేవాడు కాడు.\nఅతణ్ణి విద్యావంతుణ్ణి చేయడానికి రాజు ఎందరో పండితులను నియమించాడు. అయినా ఒక్కరూ అతనికి అక్షరం ముక్క నేర్పలేకపోయారు. ఇది రాజుకు ఎంతో విచారం కలిగించింది.\nదీనినంతా గమనించిన మంత్రి ఒకనాడు రాజుతో, “యువరాజునేదో దుష్టశక్తి ఆవహించి నట్టున్నది ప్రభూ,” అన్నాడు.\n“మరి, దానిని తరమ గొట్టడం ఎలా?” అని అడిగాడు రాజు.\n“ఒక సాధు పుంగ వుడు మన పట్టణానికి సమీపంలో ప్రవహించే నదీ తీరంలోని కొండ పాదతలం వద్ద ఉంటు న్నాడు. మీరు స్వయంగా వెళ్ళి దర్శిస్తే, యువ రాజును ఆవహించిన దుష్టశక్తిని వదలగొట్టే మార్గం ఆయన చూప గల డనుకుంటాను,” అన్నాడు మంత్రి.\nరాజు గుర్రం మీద ఒంటరిగా సాధువు కుటీరం వద్దకు వెళ్ళి, ఆయనకు శిరసువంచి నమస్కరించి, తను ఎవరైనదీ విన్నవించాడు.\n“నాలాంటి పేద ప్రజలకు రాజు ఏదైనా సాయపడగలడుగాని, రాజుకు నేనేం చేయ గలను?\" అని అడిగాడు సాధువు.\n“మహాత్మా! నేనిప్పుడు నిరుపేదగా, దీను డిగా తమ ముందు మోకరిల్లి వేడుకుంటు న్నాను,” అంటూ రాజు తన సమస్యను సాధు వుకు వివరించాడు. సాధువు తలపంకించి కళ్ళు మూసుకున్నాడు. కాస్సేపటికి కళ్ళు తెరిచి, “సరే, నీ కుమారుణ్ణి విద్యావంతుణ్ణి చేయ డానికి నేను సాయపడగలను. అయితే, అంతకు ముందు నువ్వు ఒక పనిచెయ్యాలి,” అన్నాడు.\n“ఏమిటి మహాత్మా, ఆజ్ఞాపించండి,” అన్నాడు రాజు ఆతృతగా.\n“పులి మెలకువతో ఉన్నప్పుడు నువ్వే స్వయంగా వెళ్ళి, దాని మీసాలు కత్తిరించి తీసుకువచ్చి నాకివ్వాలి,” అన్నాడు సాధువు.\n“పులి మీసాలా? మానవ మాత్రులకు ఇది అసాధ్యం అన్న సంగతి తమకు తెలియనిదా, మహాత్మా,” అన్నాడు రాజు దీనస్వరంతో.\n“మానవ స్వభావాన్ని మార్చడం కన్నా అసాధ్య మైనదేమీ కాదు,” అన్న సాధువు మందహాసం చేస్తూ, “వెళ్ళు నాయనా! వెళ్ళి ప్రయత్నించు. సాధనతో సాధించలేనిది ఏదీ లేదు,” అంటూ లేచి వాహ్యాళికి బయలుదేరాడు. రాజు బరు వెక్కిన మనసుతో తీవ్రంగా ఆలోచిస్తూ, రాజ భవనానికి తిరిగి వచ్చాడు.\nరాజోద్యానంలో పక్షులూ, జంతువులతో పాటు, బోనులో ఒక పులిని కూడా పెంచుతు న్నారు. పులి రక్షణను చూసే భటుణ్ణి, దాన్ని తాకడానికి వీలవుతుందా అని అడిగాడు రాజు.\n\"ప్రభూ, ఆ పులి చాలా దుర్మార్గమైనది. బయటినుంచే ఆహారాన్ని బోనులోకి విసు తాను తప్ప, దాన్ని సమీపించడానికి ఇంత వరకు సాహసించలేదు,” అన్నాడు భటుడు.\nఅయినా సాధువు చెప్పిన మాటలు రాజు మనసులో మళ్ళీ మళ్ళీ కదలాడ సాగాయి.\nతెగువతో ఆయన ముందడుగు వేశాడు. అ రోజు సాయంకాలం రాజే స్వయంగా పులికి ఆహారం తీసుకుని బోనులోపలికి విసిరి, పక్కనే నిలబడ్డాడు. పులి కళ్ళురుముతూ, మాంసం ముక్కలను తిని, తర్వాత రాజు కేసి మెచ్చు కోలుగా చూసింది. రాజు రెండు వారాల పాటు అలాగే చేస్తూ వచ్చాడు. ఆ తరవాత, మాంసాన్ని బోనులోకి విసరకుండా, చేత్తోపట్టుకుని పులి కోసం అలాగే నిలబడ్డాడు. పులి తొలుత ఆయన కేసి అనుమానంగా చూసినప్పటికీ, రాజు పళ్ళెంలో పట్టుకుని ఉన్న మాంసం ముక్కలను, బోనులోవున్న చిన్న కన్నం గుండా తీసుకుని తినసాగింది. రాజు ఇలాగే కొన్ని రోజులు కొనసాగించాడు.\nఒకనాడు తినడం ముగించిన పులి, రాజు చేతిని నాలుకతో తాకింది. అది తన పట్ల ఆప్యా యత కనబరుస్తున్నదని రాజు గ్రహించాడు.\nఒకనాడు రాజు తన చేత్తో పులి తలను నెమ్మదిగా నిమిరాడు. తన పట్ల రాజు కనబరుస్తూన్న శ్రద్ధకు పులి సంతోషించినట్టు ఆయన గ్రహిం చాడు. ఇలా మరో నెలరోజులు గడిచాయి.\nఇలా పులిని ఆప్యాయంగా నిమురుతున్న ప్పుడు రాజు, దాంతో ప్రీతిగా మాట్లాడేవాడు. అది ఆయన పట్ల ఎంతో విశ్వాసాన్నీ, ఆప్యాయ తనూ కనబరచసాగింది. ఒకనాడు రాజు అలా ఆప్యాయంగా మాట్లాడుతూ, పులి తల నిము రుతూ, చిన్న కత్తెరతో దాని మీసాలలో రెండు కేశాలు కత్తిరించాడు. పులి దాన్నేమాత్రం పట్టించుకోలేదు.\nరాజు పరమానందం చెందాడు. పట్టరాని ఉత్సాహంతో గుర్రమెక్కి, సాధువు వద్దకు వెళ్ళి పులి మీసాలను ఆయన చేతిలో ఉంచాడు. సాధువు సంతోషంతో తల పంకించాడు. కాని, ఆయనపులి మీసాలను మండుతూన్న మంటలో పడవేయడం చూసి రాజు విస్తుపోయాడు.\n“రాజా, నీ కుమారుణ్ణి ఎలా మచ్చిక చేసి పెంచాలో నీకిప్పుడు తెలిసింది కదా? పులి కన్న భయంకరుడూ, అపాయకరమైన మానవ కుమారుడు ఉండడు కదా? నీ కుమారుణ్ణి ఏ ఉపాధ్యాయుడికో అప్పగించే ముందు, నువ్వు అతినితో ప్రేమతో మాట్లాడు. కథలు వినిపించు. మొదట పులిని ఎలా మచ్చిక చేసుకున్నావో, నీ కుమారుణ్ణి అలా మచ్చిక చేసుకో. ఆ తరవాతే అతన్ని గురువుల సాయం అర్థించేలా ప్రేరేపించి ప్రోత్సహించు. పులి మీసాల కోసం అచంచలమైన విశ్వాసంతో, దృఢ నిర్ణయంతో ఎలా ప్రయత్నించావో ఇప్పుడూ అలాగే ప్రయత్నించు. తప్పక విజయం సాధించ గలవు,” అంటూ సాధువు ఎప్పటిలాగే వాహ్యా ళికి బయలుదేరాడు.\nరాజభవనానికి తిరిగి వచ్చిన రాజు, తన నూతన అనుభవజ్ఞానాన్ని ఆచరణలో పెట్టాడు.\nరాజు కుమారుడి పట్ల చూపిన ప్రేమాదరాల కారణంగా, అతడిలో క్రమంగా మార్పు రాసా గింది. తన మనసును అర్థం చేసుకుని, తన మీద అపార ప్రేమను కనబరచే శ్రేయోభిలా షిగా తండ్రిని అతడు గుర్తించాడు. ఎలాంటి విద్యనైనా నేర్చుకోవడానికి సిద్ధమైన వివేక సంపన్నుడైన యువకుడిగా తయారైన తన కుమారుణ్ణి చూసి రాజు పుత్రో త్సాహంతో పొంగిపోయాడు.\n“నేను మొదట నేర్చుకోవల సింది నేర్చుకున్నాకే, బిడ్డకు కావలసింది నేర్ప గలి గాను,” అన్నాడు రాజు తనలాగే ఆనందిస్తూన్న మంత్రితో ఎంతో ఆనం దంగా. -(౨.౩)",
            "book_page_end": 28,
            "story_id": "2005_09_07",
            "raw_genre_backup": "విదేశ పూర్వగాథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పచ్చిమోసం!",
            "book_page_start": 29,
            "pdf_page_start": 29,
            "pdf_page_end": 29,
            "author": "కోనే నాగ వెంకట ఆంజనేయులు",
            "genre": "సామాజిక కథ",
            "moral": "ఆడంబరాల కోసం అప్పులు చేయడం లేదా ఇతరుల వస్తువులను ఆశించడం వలన అడ్డంగా దొరికిపోక తప్పదు.",
            "keywords": [
                "బంగారు గొలుసు",
                "నకిలీ",
                "ఆడంబరం",
                "మోసం",
                "తాకట్టు"
            ],
            "characters": [
                "మాధవుడు",
                "నీరజ",
                "రమణి",
                "షావుకారు"
            ],
            "locations": [
                "హేలాపురి",
                "సుగంధపురి"
            ],
            "content": "హేలాపురి నివాసి మాధవుడు సామాన్య కుటుంబీకుడు. అతడి భార్య నీరజ నలుగురికీ ఆడంబరంగా కనబడాలనే మనస్తత్వంకలది.\nసుగంధపురిలో వుండే నీరజ బంధువుల ఇంట జరగబోయే పెళ్ళికి పిలుపు వచ్చింది, మాధవుడికి. నీరజకు మెడలో బంగారు ఆభరణాలంటూ ఏమీ లేవు.\nపక్కింటి రమణి మెడలో పచ్చగా మెరిసిపోతున్న గొలుసును చూసి, నీరజ ముచ్చట పడుతూంటే - పెళ్ళికి పెట్టుకుని వెళ్ళి, తిరిగి రాగానే ఇవ్వమని రమణి, గొలుసును నీరజ కిచ్చింది. నీరజ ఆనందంగా మెడలో గొలుసు వేసుకుని పెళ్ళికి వెళ్ళింది. తిరిగి వచ్చాక వారం రోజులు గడిచినా నీరజ, రమణికి గొలుసు తిరిగియివ్వలేదు. రమణి కూడా తొందరపడి, నా గొలుసు ఇవ్వమని ఆమెను అడగలేదు.\nపదిరోజుల తర్వాత నీరజ ధుమధుమలాడుతున్న ముఖంతో గొలుసు తీసుకుపోయి విసురుగా రమణి చేతిలో పెడుతూ, “లోకంలో ఇంత పచ్చి మోసం చేసేవాళ్ళుంటారనుకో లేదు. బంగారం గొలుసని చెప్పి నకిలీ గొలుసు ఇస్తావా పెట్టుకోమని?” అని చీదరించు కున్నట్టు మాట్లాడింది.\nఐనా, రమణి శాంతంగా, \"అది బంగారు గొలుసని నీకు చెప్పలేదే! నువ్వే మోజు పడి అడిగితే, సరేనని ఇచ్చాను. కానీ, అసలది బంగారు గొలుసు కాదని, నకిలీదని నీకెలా తెలిసింది?” అని అడిగింది.\nదానికి నీరజ కోపంగా, \"కాస్త డబ్బు అవసరమై గొలుసు తాకట్టు పెడదామని షావుకారు దగ్గరకు వెళితే-అతగాడు దాన్ని రాయి మీద గీసి పరీక్షించి, బంగారు పూత పూయబడిన నకిలీదని చెప్పాడు,” అన్నది.\nఆ జవాబు విని రమణి నిర్ఘాంతపోయింది.",
            "book_page_end": 29,
            "story_id": "2005_09_08",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు: అతి బలవంతుడైన పొడగరి; అత్యధిక జనాభా",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "బలవంతుడు",
                "మనోజ్ కుమార్ చోప్రా",
                "ప్రపంచ రికార్డు",
                "జనాభా",
                "భారత నగరాలు"
            ],
            "characters": [
                "మనోజ్ కుమార్ చోప్రా"
            ],
            "locations": [
                "పంజాబు",
                "బెంగుళూరు",
                "భారతదేశం",
                "టోక్యో",
                "ముంబై",
                "ఢిల్లీ",
                "కొల్కతా",
                "మెక్సికో నగరం",
                "న్యూయార్క్ నగరం"
            ],
            "content": "అతి బలవంతుడైన పొడగరి\nపంజాబుకు చెందిన మనోజ్ కుమార్ చోప్రా ప్రస్తుతం బెంగుళూరులో నివాసమేర్పరచు కున్నాడు. ముప్ఫై అయిదేళ్ళ చోప్రా ప్రపంచంలోకెల్లా బలవంతుడని పేరు తెచ్చుకోవాలని ప్రయత్నిస్తూ అందుకోసం కృషి చేస్తున్నాడు. అతని ఎత్తు 6 అడుగులా 5 అంగుళాలు కావడం మరొక విశేషం. 2002లో భారత దేశంలోకెల్లా బలవంతుడు అనే బిరుదునూ, 2004లో ఆసియా ఖండంలోనే 'అతి బలవం తుడు' అనే బిరుదునూ పొందాడు. ప్రస్తుతం ప్రపంచ రికార్డు సృష్టించాలనే ప్రయత్నంలో ఉన్నాడు. మరీ లావుగా ఉన్న టెలిఫోన్ డైరెక్టరీని చించడం; లోహంతో తయారైన నంబర్ ప్లేట్లను విరవడం; లోహపు పళ్ళాలు వంచడం; హాట్ వాటర్ బాటిల్ను బెలూన్ లా ఊది పగలగొట్టడం మొదలైన విన్యాసాలను ప్రద ర్శిస్తూ ఉంటాడు. సంభ్రమాశ్చర్యాలు కలిగించే ప్రదర్శన అనంతరం లావుపాటి పుస్తకాలను చించకూడదని పిల్లలను హెచ్చరిస్తూ ఉంటాడు. హర్షధ్వానాల మధ్య పిల్లలకు బెలూన్లు పంచి తన ఎదటే ఊదమంటాడు. ఊదేకొద్దీ బెలూన్లు రకరకాల జంతువుల, పక్షుల, కార్టూన్ పాత్రల రూపాలు పొందడం చూసి పిల్లలు సంబరపడుతూ ఉంటారు.\nఅత్యధిక జనాభా\nగత ఫిబ్రవరిలో విడుదలైన గణాంకాల ప్రకారం ప్రపం చంలో అత్యధిక జనాభాగల పది నగరాలలో మూడు నగరాలు భారత్లో ఉన్నాయి. అవి: ముంబై (1.83 కోట్లు); ఢిల్లీ (1.53 కోట్లు); కొల్కతా (1.43 కోట్లు) నగరాలు. టోక్యో నగరం 3.53 కోట్ల జనా భాతో ప్రపంచంలోకెల్లా అత్యధిక జనాభాగల నగరాల్లో మొదటి స్థానం ఆక్రమిస్తోంది. మెక్సికో నగరం (1.92 కోట్లు) రెండవ స్థానంలోనూ; న్యూయార్క్ నగరం (1.8 5 కోట్లు) మూడవ స్థానంలోనూ ఉన్నాయి. ఆ తరవాతి స్థానం మన ముంబై నగరానిది. ప్రపంచ జనాభాలో అంటే 650 కోట్లలో సగం మంది నగరాలలో నివసిస్తున్నారని ఈ నివేదిక తెలియ జేస్తోంది. 2007 నాటికి ఈ సంఖ్య 500 కోట్లకు చేరుకోవచ్చునని అంచనావేస్తున్నారు.",
            "book_page_end": 30,
            "story_id": "2005_09_09",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఆండ్రోమేనియా : చీకటి ప్రతిబింబాలు-భాగం 2",
            "book_page_start": 31,
            "pdf_page_start": 31,
            "pdf_page_end": 39,
            "author": "చందమామ బృందం",
            "genre": "ధారావాహిక/సాహసం",
            "moral": "దుష్ట శక్తులను జయించాలంటే, వారిలో నిద్రాణంగా ఉన్న మంచిని ప్రేరేపించి, స్నేహితులుగా మార్చుకోవడం కూడా ఒక వ్యూహం.",
            "keywords": [
                "జి-మ్యాన్",
                "యాంటీ-జి",
                "టెర్రోలీన్",
                "చీకటి ప్రతిబింబాలు",
                "సూపర్ హీరో"
            ],
            "characters": [
                "జి-మ్యాన్",
                "యాంటీ-జి",
                "టెర్రోలీన్"
            ],
            "locations": [
                "విశ్వాలు (Other Universes)"
            ],
            "content": "జరిగిన కథ: టెర్రోలీన్తో తాను పోరాడేందుకు సహాయం కోరేందుకై, ఇతర విశ్వాలలోని జి-మ్యాన్లని వెతుక్కుంటూ పోతున్న మన జి-మ్యాన్కి, ఒక 'దుష్ట'' జి-మ్యాన్- యాంటీ-జి ఎదురౌతాడు.\nయాంటీ-జి: హెహెహె.. దగ్గరే జి-మ్యాన్, చాలా దగ్గర్లో ఉన్నావు\nయాంటీ-జి: ఇంతవరకూ మనల్నెవరూ పరిచయం చెయ్యలేదు. నేను టెర్రోలీనికి కవల సోదరుణ్ణి. ఇక్కడున్న మన నేస్తం యాంటీ-జీ నా సోదరుడు టెర్రోలీన్ని హతమార్చినప్పుడు, అతనికి నా ఉనికిని గురించే తెలియదు.\nయాంటీ-జి: నేను బతికాను. నేను ఎప్పుడూ బతకగలుగుతాను. మొదట టెర్రోలీన్ శరీరంలో.. ఇప్పుడు నాకు స్వేచ్ఛ దొరికింది\nయాంటీ-జి: నేను నా సోదరుడి కన్నా బలవంతుణ్ని, శక్తివంతుణ్ణి. నా ఆకారం చూసి మోసపోకు\nయాంటీ-జి: ఈ సారి అవాకులూ చవాకులూ పేలకు జి-మ్యాన్\nజి-మ్యాన్: సరే. దీనికి సమాధానమేమిటి?\nజి-మ్యాన్: నాకు దూరంగా ఉండు. ఇది నీ పోరాటం కాదు\nయాంటీ-జి: ఆ.. చాలా నొప్పిగా ఉంది. నువ్వు ఆ యాంటీ-జి లాగ ఎందుకు కొట్టవు?\nజి-మ్యాన్: ఇది నీకు నాకు మధ్య ఉన్నది యాంటీ-జీ. నిజానికి నాకు నీ తోడు కావాలి.\nయాంటీ-జి: నువ్వు నాతో ఏకాంతంగా పోరాడాలంటే, నీకు తోడు కావాలి మరి..\nజి-మ్యాన్: నువ్వు మాట్లాడు.\nయాంటీ-జి: సరే ఇది ఒప్పందం. నీకు పోరాటం కావాలా, అయితే, నువ్వు ఓడిపోతే, నేను చెప్పినట్లు చెయ్యాలి.\nయాంటీ-జి: నువ్వు గెలిస్తే... సరే నువ్వు నన్ను నీ ఇష్టం ఒచ్చినట్లు చెయ్యి\nయాంటీ-జి (స్మైల్): ఆ.. యుద్ధమా?\nయాంటీ-జి (వెల్): నోర్ముయ్..\nజి-మ్యాన్: ఒప్పుకున్నా. నేను ఆజ్ఞాపించినట్లు చేసేందుకు సిద్ధపడు\nజి-మ్యాన్: ఇతను బలహీనుడు, అతనికి కాస్త ట్రైనింగ్ కావాల్సి వస్తుందేమో..\nజి-మ్యాన్: అతనికి తన జి-షీల్డ్ని సరిగ్గా వాడడం కూడా తెలియదు.\nజి-మ్యాన్: ఇతన్ని ఇట్టే చిత్తు చెయ్యగలను. కాని ఇతని ట్రైనింగు ప్రారంభించేందుకు ఇంతకన్న మంచి సమయం దొరకదు\nజి-మ్యాన్: ఇవాళికి ఇది చాలు యాంటీ-జి\nయాంటీ-జి: సరే. సరే బుట్టొచ్చింది ఇక చాలు, నేనేం చెయ్యాలి నీ చెప్పులు మొయ్యాలా?\nజి-మ్యాన్: నిజానికి నీకోసం నేనో గొప్ప పనొకటి ఆలోచించి పెట్టాను.\nయాంటీ-జి: నేను ప్రయత్నించాలి కదా? ఇక్కడ దుష్టవ్యక్తిని నేనే కదా?\nజి-మ్యాన్: అది సరే ఒప్పుకున్నాను. నువ్వు చెయ్యాల్సింది ఇది..\nజి-మ్యాన్: మ్స్, మ్మ్య్.. గొప్పగానే వుంది. కష్టమే కాని పనిచెయ్యచ్చు. నేను మరోసారి యుద్ధం చేస్తాను ఆ దుష్టుడు టెర్రోలీన్తో. అతను ఇక్కడ లేకుండా ఉంటే కాస్త బోరుకొడుతోంది కూడాను. నేను నీ పక్షమే జి-మ్యాన్..\nయాంటీ-జి: నువ్వు నాకు పెద్ద అవకాశమేమీ ఇవ్వలేదనుకో అయినప్పటికీ, నిన్ను నేను క్షమిస్తున్నాను\nజి-మ్యాన్: థాంక్యూ\nయాంటీ-జి: మరి ఎప్పుడు ప్రారంభిద్దాం?",
            "book_page_end": 39,
            "story_id": "2005_09_10",
            "raw_genre_backup": "ధారావాహిక/సాహసం",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "సత్రం యజమాని పేరాశ - తమిళనాడు జానపద కథ",
            "book_page_start": 43,
            "pdf_page_start": 43,
            "pdf_page_end": 47,
            "author": "చందమామ బృందం",
            "genre": "జానపద కథ",
            "moral": "అత్యాశకు పోతే ఉన్నదంతా పోగొట్టుకోవడమే కాక అవమానం కూడా పాలవుతారు.",
            "keywords": [
                "తమిళనాడు కథ",
                "పేరాశ",
                "చిన్నసామి",
                "సత్రం యజమాని",
                "మాయాశంఖం"
            ],
            "characters": [
                "చిన్నసామి",
                "తంగమ్మ",
                "పాండ్య రాజు",
                "అంగరక్షకులు",
                "కొండదేవుడు/మలైవాణన్ (కంఠస్వరం)",
                "సత్రం యజమాని"
            ],
            "locations": [
                "మధుర (నగరం)",
                "అడవి",
                "కొండ",
                "సత్రం"
            ],
            "content": "పాండ్యరాజులు పాలించే కాలంలో మధుర సంపదలతో తులతూగే నగరంగా ప్రసిద్ధిగాం చింది. ఆ కాలంలో చిన్నసామి అనే వీధులు ఊడ్చేవాడు ఉండేవాడు. వేకువ జామునే లేచి, దైవదర్శనానికి వచ్చే మార్గాన్ని శుభ్రంగా ఊడ్చడం వాడి పని. రాజు జోడు గుర్రాల బంగారు రథంలో దేవాలయానికి వచ్చేవాడు. ఆయనకు ముందు ఇద్దరు అంగరక్షకులు గుర్రాలపై వచ్చి మార్గాన్ని పరిశీలించేవారు.\nఒకనాడు చిన్నసామి తనను దాటి వెళుతూన్న రాజుగారి అంగరక్షకులను పరిశీలనగా చూశాడు. వాళ్ళు ఎర్రటి ఉడుపులు ధరించి, పట్టు తల పాగాలను పెట్టుకుని ఉన్నారు. “తను కూడా రాజుగారి అంగరక్షకుడయితే ఎంత బావుణ్ణు,” అనుకున్నాడు చిన్నసామి.\nఆరోజు పనిని ముగించుకుని చిన్నసామి ఇంటికి చేరాడు. కాళ్ళు చేతులు కడుక్కుని నులక మంచం మీద నడుంవాల్చాడు. అంతలో భార్య తంగమ్మ వాడికి తాగడానికి మజ్జిగ తెచ్చి ఇచ్చింది. “రాజుగారి అంగరక్షకులు ఎక్కివచ్చే గుర్రాలు చాలా బావున్నాయి. అలాంటి గుర్రం ఒకటి నాకూ వుంటే బావుంటుంది కదా,\" అన్నాడు చిన్నసామి.\n“అంగరక్షకుల గుర్రాలా? అసలు నీకు గుర్రం ఎక్కి స్వారీ చేయడం చేతనవునా?\" అన్నది తంగమ్మ.\n“నేను భయం లేకుండా గుర్రపు స్వారీ చేయగలను. ఒకరోజు చేసి చూపిస్తాను చూడు,” అన్నాడు వాడు రోషంగా.\n“మరుపూట తినడానికి తిండిలేనివాళ్ళం. గుర్రాల సంగతి మనకెందుకు? ఇంటికప్పు ఎగిరి పోయింది. వర్షాకాలం వచ్చేలోగా సరి చేసుకోవాలి. నువ్వు అడవిలోని కొండ మీదికి\nవెళ్ళి, కొండదేవుణ్ణి ప్రార్థించి, మన ఇంటికప్పు సరిచేసుకోవడానికి కావలసిన డబ్బు తేవచ్చు కదా? నేను ఇప్పుడు జమీందారు ఇంటికి వెళుతున్నాను. ఈ రోజు జమీందారు మనవడికి పుట్టిన రోజు. అక్కడ బోలెడు పనులున్నాయి. ఎక్కువ డబ్బుతో పాటు మనిద్దరికీ మంచి భోజనం కూడా దొరకవచ్చు,” అన్నది తంగమ్మ.\n“నువ్వు చెప్పావుగా. నేనిప్పుడే కొండకు బయలుదేరు తున్నాను,\" అంటూ అప్పటి కప్పుడే బయలుదేరాడు చిన్నసామి.\n“తంగం నా మాట నమ్మడం లేదుగాని, ఏది ఏమైనా సరే ఇవాళ నేను అడవిలోని కొండ మీదికి వెళ్ళి తీరతాను. అక్కడ దేవుడు కనిపిం చనీ, కనిపించక పోనీ,” అనుకుంటూ వేగంగా\nఅడుగులు ముందుకు వేస్తూ, చిన్నసామి ఒకసారి వెనక్కు తిరిగి చూశాడు. గోడకు ఆనిం చిన పొడవాటి చీపురుకట్ట కనిపించడంతో, తెల్లవారేలాగా తాను తిరిగి వచ్చి రాజు వచ్చే లోగా ఆలయ మార్గాన్ని చిమ్మాలన్న విషయం వాడికి గుర్తుకు వచ్చింది.\nవేగ వేగంగా నడిచి వెళ్ళి అడవి ప్రాంతం లోని నల్లటి కొండను సమీపించాడు. అతి కష్టం మీద కొండను ఎక్కసాగాడు. కొంత దూరం పైకి వెళ్ళాక ఒక గుహ కనిపించింది. కాళ్ళు నొప్పి పుట్టడంతో, గూహ ఎదుట చతికిలబడ్డాడు. తలకు చుట్టుకున్న తువ్వాలును విప్పి, తలకింద పెట్టుకుని అలసటతో కొంతసేపటికి అలాగే నిద్రపోయాడు.\nకలలో ఎవరో, “చిన్నసామీ! లేలే!” అని తట్టి లేపినట్టయి, లేచి కూర్చున్నాడు. కళ్ళు నులుము కుంటూ చుట్టుపక్కల కలయచూశాడు. ఎవరూ కనిపించలేదు.\n“చిన్నసామీ! నువ్వు కొండదేవుణ్ణి చూడ డానికే కదా ఇంత దూరం వచ్చావు. నేనే ‘మలై వాణన్' అనే కొండదేవుణ్ణి. నీపక్కనే ఒక శంఖం వుంది చూడు. దాన్ని తీసుకో. నీ కేదైనా కావ లసి వచ్చినప్పుడు-ఆహారం, డబ్బు, కొత్త ఇంటి కప్పు, గుర్రాలు ఇలా ఏదైనా సరే, దానిని కోరు కుంటూ ఈ శంఖాన్ని ఊదావంటే అది లభి స్తుంది,” అన్న కంఠస్వరం వినిపించింది.\nచిన్నసామి తల తిప్పి చూశాడు. గుహముఖ ద్వారంలో తళతళా వెండిలా మెరుస్తూ ఒక శంఖం కనిపించింది. వాడు లేచి వెళ్ళి దానిని తీసుకుని, తువ్వాలులో ముడివేసుకుని తలకు చుట్టుకుని ఇంటికేసి తిరుగుముఖం పట్టాడు.\nకొండదిగి అడవీ ప్రాంతాన్ని దాటే సరికి పొద్దు\nగూక సాగింది. వాడు మరింత వేగంగా నడవ సాగాడు. కొంత సేపటికి నాలుగు వైపులా చీకటి కమ్ముకోసాగింది. దూరంగా మిణుకు మిణుకు మంటూ వెలుతురు కనిపించడంతో అక్కడికి వెళ్ళాడు. అదొక సత్రం. రాత్రి అక్కడే గడపాలను కున్నాడు. సత్రం యజమాని ఒక గదిని చూపి భోజనం తీసుకురావడానికి వెళ్ళాడు. సత్రం యజమానికి డబ్బు చెల్లించాలి కదా? అందు వల్ల పది వెండికాసులు కావాలని కోరుకుని చిన్నసామి శంఖాన్ని తీసి మెల్లగా ఊదాడు.\nసత్రం యజమాని భోజనం తెచ్చి పెడుతూ, \"ఇంతకు ముందు నువ్వేమైనా శంఖం ఊదావా?” అని అడిగాడు యథాలాపంగా.\n“అవును, నేనే ఊదాను,\" అంటూ చిన్న సామి భోజనం పళ్ళెం అందుకున్నాడు.\nఅంతకు ముందే తువ్వాలులో ముడివేసిన శంఖాన్ని చూపుతూ-తను కొండదేవుణ్ణి చూడా లని కొండ మీదికి వెళ్ళిన విషయమూ, కొండ దేవుడు తనకు మాయాశంఖాన్ని ఇచ్చి ఆశీర్వ దించిన సంగతీ పూసగుచ్చినట్టు వివరిస్తూ భోజనం ముగించాడు.\nఆ విషయం తెలియగానే దురాశాపరుడైన సత్రం యజమాని బుర్ర రకరకాల ఆలోచన లతో వేడెక్కింది. చిన్నసామి గాఢనిద్రలో ఉన్న ప్పుడు పిల్లిలా వాడి గదిలోకి జొరబడి, వాడు తువ్వాలులో దాచిన మాయాశంఖాన్ని తీసు కుని, దాని స్థానంలో అదే పరిమాణంలోని మరొక శంఖాన్ని ముడివేసి గుట్టుచప్పుడు కాకుండా వచ్చేశాడు.\nతెల్లవారగానే చిన్నసామి బయలుదేరుతూ, సత్రం యజమానికి డబ్బు ఇవ్వబోగా, అతడు తీసుకోకుండా, “నీలాంటి వ్యక్తులను చూడడమే\nభాగ్యంగా భావిస్తాను. నువ్వు నాకు ముఖ్య మైన అతిథివి. మరెప్పుడైనా ఈ మార్గంలో వెళ్ళాల్సివస్తే, తప్పకవచ్చి నా ఆతిథ్యం స్వీక రించాలి,” అంటూ సాగనంపాడు.\nచిన్నసామి సత్రం యజమానికి కృతజ్ఞతలు చెప్పుకుని, \"ఇంకా నేనెందుకు ఊడ్చే పని చేయాలి. నాకు కావలసినవన్నీ ఈ మాయా శంఖం సమకూరుస్తుందికదా?” అనుకుంటూ ఇంటికేసి అమితోత్సాహంతో నడవసాగాడు.\nభార్య తంగమ్మ భర్తను చూడగానే నవ్వుతూ, \"కొండదేవుణ్ణి చూశావా?”. అంటూ దాహానికి నీళ్ళు తేవడానికి ఇంటి లోపలికి వెళ్ళింది.\n“నీ భర్త అంటే ఏమనుకున్నావు?” అంటూ భార్య తెచ్చి ఇచ్చిన నీళ్ళుతాగి, తాను మాయా శంఖాన్ని సంపాదించిన విషయాన్ని గొప్పగా వివరించి, తలపాగా తువ్వాలులో ముడివేసి వుంచిన శంఖాన్ని తీసి చూపాడు.\n\"ఆహా! ఇది నిజమా! శంఖాన్ని ముందు నేను ఊదుతాను,” అంటూ తంగమ్మ పట్టరాని సంతోషంతో శంఖాన్ని తీసుకుని, \"మాయా శంఖమా! నాకో బంగారు నాణెం కావాలి!\" అని చెప్పి దాన్ని ఊదింది. అయితే, ఎలాంటి శబ్దమూ రాలేదు. బంగారు నాణెమూ రాలేదు.\n“నేను ఊదితే పనిచేయడం లేదు. నువ్వు ప్రయత్నించు,” అంటూ శంఖాన్ని భర్త చేతికి చ్చింది. చిన్నసామి దాన్ని గట్టిగా ఊదాడు. అయినా ఎలాంటి శబ్దమూ రాలేదు. అటూ\nఇటూ తిప్పి ఊదడానికి ప్రయత్నించాడు. కాని ప్రయోజనం లేకపోయింది. \"రాత్రి ఊదితే శబ్దం వచ్చింది. పది వెండి కాసులు కావాలంటే ఇచ్చింది. వాటిని సత్రం యజమాని పుచ్చుకో లేదు. అవి నాదగ్గరే ఉన్నాయి చూడు,” అంటూ వెండి కాసులను తీసి భార్యకు చూపాడు చిన్నసామి ఆశ్చర్యంతో.\n“నువ్వు ఊదిన శంఖం ఇదేనా అని జాగ్రత్తగా చూడు. బహుశా సత్రం యజమాని మాయా శంఖాన్ని దొంగిలించి, దాని స్థానంలో వేరొక దాన్ని పెట్టాడనుకుంటాను,” అన్నది తంగమ్మ అనుమానంగా.\nచిన్నసామి శంఖాన్ని మరొక్కసారి పరిశీల నగా చూసి “అవును, నీ అనుమానం నిజమే అయివుంటుంది. గుహ దగ్గర నాకు లభించిన శంఖం వెండిలా తళతళా మెరుస్తూ కనిపించింది. ఇదేమో మాసిపోయివుంది,” అన్నాడు.\n“రాజుగారు వచ్చేలోగా ఇప్పుడు పనిలోకి వెళ్ళు. సాయంకాలం సత్రానికి వెళ్ళి ఏమీ జరగనట్టు ఒక గది తీసుకో. భోజనం సమయంలో ఇప్పుడు నీ దగ్గరున్న శంఖాన్ని బంగారు నాణాలు ఇచ్చేలా కొండదేవుడు ఆశీర్వదించాడని సత్రం యజమానికి చెప్పు. ఆ తరవాత అతడేం చేస్తాడో చూడు,\" అని సలహా ఇచ్చింది భార్య.\nచిన్నసామి చీపురును అందుకుని ఆలయం వీధిని చిమ్మడానికి హడావుడిగా వెళ్ళాడు.\nఆలయ దర్శనానికి రాజు ఆరోజు కొంత ఆల స్యంగా రావడంతో చిన్నసామి సంతోషించాడు.\nపని ముగించుకుని సత్రానికి బయలుదేరాడు.\nసత్రం యజమాని వాణ్ణి ఆశ్చర్యంతో చూశాడు. భోజనం చేస్తూ చిన్నసామి యథా లాపంగా తన వద్ద ఉన్న శంఖాన్ని గురించి\nప్రస్తావించి, “ఈ శంఖాన్ని ఊదితే వెండి కాసు లకు బదులు బంగారు నాణేలు రాలే విధంగా కొందేవుడు ఆశీర్వదించాడు,” అన్నాడు.\nఆ తరవాత సత్రం యజమాని చూపంతా తన తలపాగా తువ్వాలులో ముడి వేసిన శంఖం మీదే ఉండడం చిన్నసామి గ్రహించాడు.\nభోజనం అయ్యాక, “బాగా అలిసి పోయాను. వెంటనే పడుకోవాలి!\" అన్నాడు చిన్నసామి ఆవులిస్తూ. వాడు పడుకున్నాడే కాని నిద్ర పోలేదు. నిద్ర పోతున్నట్టు నటించ సాగాడు.\nసత్రం యజమాని అడుగులో అడుగు వేసు కుంటూ గదిలోకి వచ్చి, చిన్నసామి తువ్వా లులో దాచిన శంఖాన్ని తీసుకుని నిన్న వాడి నుంచి దొంగిలించిన శంఖాన్ని అందులో పెట్టి జాగ్రత్తగా ముడివేసి వెళ్ళిపోయాడు.\nమాయాశంఖాన్ని భద్రంగా దాచుకుని పడుకున్న చిన్నసామి, తెల్లవారక ముందే లేచి, సత్రం యజమానిని నిద్ర లేపి డబ్బు ఇవ్వ బోయాడు. కాని అతడు పుచ్చుకోలేదు.\nచిన్నసామి ఉత్సాహంగా ఇల్లు చేరుకున్నాడు.\nఇంటి పైకప్పు, వెండి, బంగారు కాసులు, అంగ రక్షకుడి ఉద్యోగం ఇలా మాయాశంఖం అడిగిన వన్నీ ఇవ్వడంతో చిన్నసామి, తంగమ్మ దంప తులు సుఖసంతోషాలతో జీవించసాగారు.\nఅక్కడ సత్రం యజమాని బంగారు కాసులు వస్తాయన్న పేరాశతో వెండికాసులు ఇచ్చే శంఖాన్ని చేజేతులా పోగొట్టుకున్నాను కదా అని తన్ను తాను తిట్టుకోసాగాడు. “ఇకరాడు.... వాడు మాయాశంఖంతో ఇకపై ఈ దరిదాపులకు రాడు,” అంటూ వాపోసాగాడు.\nఅయితే చిన్నసామి ఒకనాడు సత్రానికి వెళ్ళాడు. మామూలుగా కాదు; రాజోద్యోగిలా.\nఎర్రటి ఉడుపులు ధరించి అందమైన నల్లటి గుర్రమెక్కి వెళ్ళాడు. సత్రం యజమాని వాణ్ణి చూసి రాజుగారి అంగరక్షకుడు అతిథిగా వచ్చా డేమిటా అని ఆశ్చర్యపోయాడు.\n“ఇంతవరకు ఎన్ని బంగారు నాణాలు సేక రించావో తెలుసుకుందామని వచ్చాను,” అన్నాడు చిన్నసామి గంభీరంగా.\nసత్రం యజమాని ఇప్పుడు వాడి కంఠ స్వరం గుర్తించి భయంతో వణికిపోతూ చేతులు జోడించి, \"బాబూ, తమరా? నన్ను క్షమిం చండి,” అని వేడుకున్నాడు.\nచిన్నసామి చిన్నగా నవ్వి, సత్రం యజమాని కేసి చేయి ఊపుతూ గుర్రమెక్కి వెళ్ళిపోయాడు.",
            "book_page_end": 47,
            "story_id": "2005_09_11",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "నీతివర్తనుడు",
            "book_page_start": 49,
            "pdf_page_start": 49,
            "pdf_page_end": 52,
            "author": "చందమామ బృందం",
            "genre": "నీతి కథ",
            "moral": "రాజు తన ప్రజల పట్ల, నేరస్థుల పట్ల కూడా దయ, నీతి, సద్వర్తన చూపితే, ఆ ధర్మబలమే అతడి రాజ్యాన్ని రక్షిస్తుంది. శత్రువులను సైతం మార్చగలిగే శక్తి దయకు ఉంది.",
            "keywords": [
                "కాశీ రాజు",
                "శీలవుడు",
                "కోసల రాజు",
                "దొంగలు",
                "సద్వర్తన"
            ],
            "characters": [
                "బ్రహ్మదత్తుడు",
                "శీలవుడు (బోధిసత్వుడు/కాశీరాజు)",
                "కోసల రాజు",
                "కోసల మంత్రి",
                "కోసల సైనికులు",
                "దొంగలు"
            ],
            "locations": [
                "కాశీ రాజ్యం",
                "కోసల దేశం",
                "రాజసభ",
                "అరణ్యం"
            ],
            "content": "బ్రహ్మదత్తుడు కాశీరాజ్యాన్ని పాలించే కాలంలో, బోధిసత్వుడు ఆయన కుమారు డుగా జన్మించాడు. బ్రహ్మదత్తుడు అతడికి శీలవుడు అని పేరు పెట్టాడు.\nకాలక్రమాన శీలవుడు రాజోచితమైన విద్యలూ, ధర్మశాస్త్రాలూ అభ్యసించి పెరిగి పెద్దవాడై, కాశీరాజ్యానికి రాజయ్యాడు.\nఆయన ప్రజలను కన్న బిడ్డల్లా ఎంతో ప్రేమా దరాలతో పరిపాలించసాగాడు. ముఖ్యంగా నేరస్థుల పట్ల ఎంతో కనికరం కనబరచి వాళ్ళ బతుకులను బాగు చేయడానికి ప్రయత్నించ సాగాడు. దారిద్య్రం వల్లా, అజ్ఞానం చేతా దొంగతనం మొదలైన నేరాలను చేసేవారిని ఆయన కఠినంగా దండించడానికి బదులు, తన సమక్షానికి రప్పించుకుని, అవసరమైతే వాళ్ళకు డబ్బు ఇచ్చి, హితబోధలు చేసి పంపే వాడు. ఇందువల్ల రాజ్యంలో నేరాలు తగ్గడమే కాక, ప్రజలకు తమ రాజుపై అంతులేని భక్తి గౌరవాలు కలిగాయి.\nకాశీరాజ్యానికి సమీపంలో వున్న కోసల దేశపు మంత్రికి, కాశీరాజు మంచితనం ఆయన బలహీనతగా తోచింది. కాశీరాజ్యాన్ని సులు వుగా గెలవవచ్చునని దుర్బుద్ధి పుట్టింది.\nఆయన తన రాజుతో, “కాశీరాజైన శీలవుడు అతి దుర్బలుడు. అతను బందిపోటు దొంగ లనూ, హంతకులనూ సయితం దండించ డానికి వెనకాడతాడు. అటువంటి పిరికివాణ్ణి, మనం సునాయాసంగా జయించవచ్చు,\" అని చెప్పాడు.\nఇది నిజమో కాదో తెలుకుకోడానికై, కోసలరాజు తన సైనికులను కొందరిని పిలిచి, “మీరు సరిహద్దు దాటి కాశీరాజ్యంలో ప్రవే శించి, గ్రామాలను కొల్లగొట్టి రండి,” అని ఆజ్ఞాపించాడు.\nకోసల సైనికులు, కాశీరాజ్య గ్రామాల మీదికి వచ్చి పడగానే, అక్కడి ప్రజలు కలిసి కట్టుగా వాళ్ళను ఎదిరించి పట్టుకుని, తమ రాజైన శీలవుడి దగ్గిరకు తీసుకుపోయారు.\n“మీరు విదేశీయుల్లాగా వున్నారు. మా గ్రామాలను కొల్లగొట్ట రావడానికి కారణం ఏమిటి?\" అని రాజు శీలవుడు వాళ్ళను ప్రశ్నించాడు.\n“మహారాజా, మాకు తిండికి జరగక, ఇలా చేయవలసి వచ్చింది,” అన్నారు కోసల సైనికులు.\n“మీకు తిండికే అంత ఇబ్బందిగా వుంటే, నన్నడగక పోయారా?” అని శీలవుడు తన ధనాగారం నుంచి డబ్బు తెప్పించి, వాళ్లకు ఇచ్చి పంపివేశాడు.\nశీలవుడి ఈ ప్రవర్తన చూసి కాశీరాజుకు కొంత ధైర్యం కలిగింది. అయినా, మరొకసారి పరీక్షించి చూద్దామని అతడు, ఈసారి ఎక్కువ మంది సైనికులను, కాశీరాజ్యపు నగరాల మీదికి దోపిడీకి పంపాడు. వాళ్ళు సరిహద్దు గ్రామాలు దాటుతూండగా, కాశీరాజ్య ప్రజ\nలకు దొరికిపోయారు. ఈసారి కూడా శీలవుడు బంధితులైన సైనికులను శిక్షించకుండా, కొంత డబ్బు ఇచ్చి పంపేశాడు.\nదీనితో కోసల రాజుకు ఎక్కడలేని ధైర్యం కలిగింది. ఆయన తన సైన్యాలతో కాశీరాజ్యం పైన యుద్ధానికి బయలుదేరాడు.\nఈ వార్త గూఢచారుల ద్వారా తెలియగానే మంత్రులూ, సేనాపతులూ శీలవుడి దగ్గిరకు వచ్చి, “మహారాజా, కోసలరాజుకు మన శక్తి తెలియదులా వుంది. మహాదర్పంగా మనపైకి యుద్ధానికి వస్తున్నాడు. అతణ్ణి ఎదుర్కు నేందుకు, సైనిక సమీకరణకు అనుజ్ఞ ఇవ్వండి,” అని కోరారు.\nశీలవుడు యుద్ధానికి సమ్మతించలేదు.\nకొంతసేపు మౌనంగా ఆలోచించి తలపం కిస్తూ, \"అనవసర రక్తపాతం వద్దు. వాళ్ళకు కాశీరాజ్యం కావాలని వుంటే, అలాగే తీసుకో నివ్వండి. వాళ్ళ కోసం కోట తలుపులు తెరిచి వుంచండి,” అన్నాడు.\nఆయన ఒక దూత ద్వారా కోసల రాజుకు, “మీరు శత్రువులుగా రానవసరం లేదు. మిత్రులుగానే రావచ్చు,\" అని వర్తమానం పంపాడు.\nఈ వర్తమానాన్ని కోసల రాజు, శీలవుడి దౌర్బల్యంగా భావించాడు. అమితోత్సాహంతో కాశీరాజ్యం మీదికి బయలుదేరాడు.\nసద్వర్తనా, రాచమర్యాదలూ ఎరగని కోసల రాజు తన బలగంతో, కాశీరాజు సభా మంది రంలో ప్రవేశిస్తూనే, శీలవుణ్ణి, మంత్రులనూ పెడరెక్కలు విరిచి కట్టమని సైనికులను ఆజ్ఞాపించాడు.\n“అతిథులు ఇలా ప్రవర్తించడం ధర్మం కాదు,\" అన్నాడు శీలవుడు.\nఆ మాటలకు కోసల రాజు వికటంగా నవ్వాడు. అతడు ఆజ్ఞాపించగానే సైనికులు శీలవుడూ, ఆయన మంత్రులూ ధరించే లాంఛనాలను తీసివేశారు.\nశీలవుడూ, ఆయన మంత్రులూ సాయం కాలంలోగా కాశీనగరం విడిచి, అరణ్యమార్గం పట్టి పోసాగారు. కొంత సేపటికి చీకటి పడింది. అందరూ అరణ్యంలోనే చెట్ల కింద పడుకున్నారు. వారికా రాత్రి భోజనం కూడా లేదు.\nఅర్ధరాత్రివేళ వారికి నిద్రాభంగమైంది.\nఏమిటా అలజడి అని లేచి కూర్చుంటూ చూస్తూండగానే చాలామంది దొంగలు కాగ డాలు పట్టుకుని అక్కడికి వచ్చారు. వాళ్ళు,\nరాజు శీలవుడితో, \"మహారాజా, మేము దొంగలం. తమ దయవల్ల ఇంతకాలంగా మేము దొంగతనాలు చెయ్యకుండా జరిగి పోయింది. కాని, నేటి నుంచి మా కష్టాలు ఆరంభమౌతున్నవి. అందుచేత మేం ఈ రాత్రి రాజసౌధం ప్రవేశించి, ఈ సొత్తంతా దొంగి లించి తెచ్చాం. ఇదిగో, మీ దుస్తులూ, లాంఛ నాలూ, ఖడ్గాలూ! ఇది మీకోసం తెచ్చిన రాజ భోజనం. మీరు ముందుగా రాజోచితమైన దుస్తులు ధరించి, భోజనం చేసి, తరవాతమేం తెచ్చిన ఈ ధనమంతా ఏం చేయమంటారో సెలవియ్యండి,” అన్నారు.\nశీలవుడూ, ఆయన మంత్రులూ భోజ నాలు చేసి తమ, తమ దుస్తులు ధరించారు.\nతరవాత శీలవుడు దొంగలతో, “కొత్తరాజు, మీ సమస్యను ఎట్లా పరిష్కరించేదీ తెలుసు\nకోవడం మంచిది. అది తెలుసుకోకుండా ముందుగానే మీరిలా దొంగతనాలకు పాల్ప డడం మంచిది కాదు. ఈ ధనమంతా తీసుకు పోయి రాజుకు ఇచ్చి, ఆయన మీ బతుకు తెరువుకు ఏం చేయమంటాడో అడగండి,\" అన్నాడు.\n\"ఆతిథ్యం ఇచ్చిన వారిని, పచ్చిదారి దొంగలా దోచిన వాడికి న్యాయబుద్ధి వుండదు. మాకా నమ్మకం ఇసుమంత కూడా లేదు. మహారాజా! మే మా నీచుడి దగ్గిరకు వెళ్లం. మీరే, మాకు ఎప్పటికీ మహారాజులు,” అన్నారు దొంగలు.\n“ఆ కొత్తరాజు దగ్గిరకు మీరు వెళ్ళక పోతే, ఈ ధనం తీసుకుని నేనే ఆయన దగ్గిరకు వెళతాను,” అన్నాడు శీలవుడు.\nఆయన వెంటనే తన మంత్రులతో సహా బయలుదేరి, మర్నాడు ఉదయానికల్లా రాజసభ చేరుకున్నాడు. శీలవుణ్ణి చూడగానే కోసలరాజు నిర్ఘాంతపోయాడు.\nశీలవుడు జరిగినదంతా చెప్పి, “మహా రాజా, నాకన్నా ప్రజలను మరింత న్యాయంగా పరిపాలించాలనే కదా, మీరు నన్ను వెళ్ళ గొట్టి, నా సింహాసనం ఆక్రమించుకున్నారు? అమాయకులైన దొంగలు, ఈ సంగతి గుర్తిం చక, తమ పరిపాలనలో జరుగుబాటుం డదని భయపడి, రాత్రి తమ ఖజానా దోచారు. వారి సమస్యలను, నా కన్నా మీరు మరింత న్యాయసమ్మతంగా పరిష్కరిస్తారని అభయం ఇచ్చి, మీ సొత్తు, మీకు ఒప్పగించ వచ్చాను. ఇంతకన్న, ఈ రాజ్యంలో నాకు వేరే పని లేదు,” అన్నాడు.\nఈ మాటలతో కోసలరాజుకు హృదయ పరివర్తన కలిగింది. ఆయనసింహాసనం మీది నుంచి లేచి వచ్చి, శీలవుడి కాళ్లపై బడి, \"మహాత్మా, దొంగలు సయితం ప్రేమించే మీ మహిమా, సద్వర్తనా గ్రహించలేక, నీచుడైన నా మంత్రి సలహా విని, తమ పట్ల తీరని ద్రోహం చేశాను. నన్ననుగ్రహించి, మీ రాజ్యం మీరు ఏలుకోండి, మీ మైత్రి చాలు; మీ రాజ్యం నాకక్కరలేదు,\" అన్నాడు.\nశీలవుడు తిరిగి కాశీ రాజ్యాధిపత్యాన్ని స్వీకరించాడు. ఆయన కోసలరాజుకు అన్ని మర్యాదలూ చేసి, అతణ్ణి అతడి రాజ్యానికి పంపివేశాడు.",
            "book_page_end": 52,
            "story_id": "2005_09_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "విష్ణు కథ - 21: బుద్ధావతారం",
            "book_page_start": 53,
            "pdf_page_start": 53,
            "pdf_page_end": 58,
            "author": "చందమామ బృందం",
            "genre": "పౌరాణికం/పురాణ కథ",
            "moral": "భోగభాగ్యాల కన్నా, మానవ జీవితంలోని కష్టాలను, శాశ్వత సత్యాన్ని గుర్తించి, సన్యాస మార్గం ద్వారానే ప్రపంచానికి శాంతిని అందించవచ్చని బుద్ధుడు నిరూపించాడు.",
            "keywords": [
                "బుద్ధావతారం",
                "సిద్ధార్థుడు",
                "సన్యాసం",
                "కరుణ",
                "శాక్యవంశం"
            ],
            "characters": [
                "సూతమహర్షి",
                "శుద్ధోదనుడు (రాజు)",
                "మాయాదేవి (రాణి)",
                "గౌతమ సిద్ధార్థుడు/బుద్ధుడు",
                "పండితులు",
                "దేవదత్తుడు",
                "యశోధర",
                "రాహులుడు",
                "చెన్నుడు (రథసారథి)"
            ],
            "locations": [
                "నేపాళ దేశం",
                "కపిలవస్తు నగరం",
                "రాజభవనం",
                "ఉద్యానవనం"
            ],
            "content": "సూతమహర్షి దశావతారాల్లో తొమ్మిదవది అయిన బుద్ధావతారం గురించి చెప్పడానికి ఉపక్రమించాడు:\nకలియుగం బాగా పెరిగింది.\nమానవత్వం నుంచి క్రూరమృగత్వంలోకి మానవులందరూ దిగజారిపోతూన్న దశ వచ్చింది. మనిషి బుద్ధిని సక్రమ మార్గాన పెట్టుకొని తన్నుతాను ఉద్ధరించుకోవలసిన అవసరం ఏర్పడింది.\nఅంతకుముందు యుగాల్లోలాగా ఎవడో దుష్ట దానవుణ్ణి సంహరించడానికి విష్ణువు అవతారం ఎత్తి ఆ పని నిర్వహించే తరుణం దాటిపోయింది.\nమనుషులందరూ రాక్షసులుగా ఒకరి నొకరు దోచుకొంటూ, హింసించుకొంటూ, యజ్ఞయాగాదుల పేరుచెప్పి దయకు చోటు లేకుండా జీవహింసనే పరమావధిగా, మద్య మాంసభుక్కులై, భోగపరాయణులై - మాన వుడు బుద్ధిజీవి అనే సత్యాన్ని తెలుసుకోలేని పామరత విశృంఖలంగా చెలరేగిపోయింది. తత్ఫలితంగా మానవుల బాధలూ, యాత నలూ పెరిగాయి.\nమనిషిగా పుట్టి పరిపూర్ణమానవుడిగా, ఎటువంటి దైవికస్పర్శ అంటని బుద్ధ మూర్తిగా, తోటిమానవులందర్నీ ఉద్ధరించ గల కాలానుగుణ్యమైన ధర్మ సంస్థాపన చేయ వలసిన అవసరం విష్ణువుకు వచ్చింది.\nనేపాళదేశంలోని కపిలవస్తు నగరాన్ని, శాక్యవంశానికి చెందిన శుద్ధోదన మహారాజు పాలిస్తున్నాడు. అతని రాణి మాయాదేవి, పూర్ణిమ చంద్రబింబం లాగ ప్రకాశిస్తున్న తెల్లని ఏనుగు, ఆకాశం నుండి దిగి, ఆమెలో\nప్రవేశించినట్లు అద్భుతమైన కల గన్నది. ఒక మహాపురుషుడు మహారాణికి ఉదయించ బోతున్నాడని పండితులు మహారాజుకు, ఆ కల ఫలితాన్ని చెప్పారు.\nకొన్నాళ్ళకు మాయాదేవి పల్లకీలో పుట్టి నింటికి వెళ్తూ, దారిలో ఒక వనంలో పిల్లవాణ్ణి ప్రసవించింది. ఆ రోజు వైశాఖ పూర్ణిమ.\nకుమారుడు కలిగిన ఆనందం ఎన్నాళ్ళో మిగలకుండా, మాయాదేవి కొద్ది దినాలకే చనిపోయి, శుద్ధోదనుడిని దుఃఖసాగరంలో ముంచింది.\nమాతృవిహీనుడైన కుమారుణ్ణి మహారాజు కంటిని రెప్పలాగ కాపాడుకొంటూ, నామ కరణ మహోత్సవం చేయించాడు. గౌతమ సిద్ధార్థుడు అని పిల్లవానికి నామకరణం జరి గింది. సిద్ధార్థుడు శుద్ధోదనుడి కన్నులపండు గగా చంద్రుడి లాగ పెరుగుతున్నాడు.\nతరువాత దైవజ్ఞులు సిద్ధార్థరాకుమారుడి జాతకాన్ని పరిశీలించారు. “మహారాజా! రాకుమారుడు చక్రవర్తి అవుతాడు. ఈ విశాల ప్రపంచంలోని రాజాధిరాజులు, ప్రజలు అతనికి తలలు వంచి అంజలులు ఘటి స్తారు.....” అని చెపుతూవుంటే శుద్ధోదనుడి ఆనందానికి మేరలేకపోయింది. “.... కాని .... మహారాజా! రాకుమారుడికి సన్యాస యోగం ఉన్నది!” అన్నారు జ్యోతిషవేత్తలు.\nశుద్ధోదనుడికి గుండెలో రాయిపడ్డది. అంతా అయోమయంగా తోచింది. “చక్రవర్తి అవుతాడంటూనే, సన్యాసయోగం తప్పదని అంటున్నారేమిటి?” అని రెట్టించి అడిగాడు.\nపండితులు రాకుమారుడి జాతకచక్రం లోని గ్రహ గతులను సూక్ష్మ పరిశీలన చేసి రాజుతో, \"రాజా! రాకుమారుడు అతి సుకుమారమైన మనస్సు గలవాడై వుంటాడు. ముఖ్యంగా అతడు నాలుగు దృశ్యాలను చూడకూడదు. అవి రోగము, వృద్ధాప్యము, మృత్యువు, సన్యాసము! వీటిని చూసిన మరు క్షణమే రాకుమారుడి మనస్సు విరిగిపోతుంది కనుక, తగిన జాగ్రత్తలు తీసుకోవలసి ఉన్నది!” అని చెప్పారు.\nసిద్ధార్థుడికి పసితనం నుంచీ ఎటువంటి చింత కలగకుండా ఎల్లప్పుడూ ఆహ్లాదక రంగా ఉండేలాగ, ఆటపాటలను, వినోదా లను ఏర్పాటు చేసి ఎంతో శ్రద్ధగా తీసుకోవల సిన జాగ్రత్తలన్నీ తీసుకున్నాడు శుద్ధోదనుడు.\nసిద్ధార్థుడు ఒకనాడు ఉద్యానవనంలో వేదికపై సుఖాసీనుడై ఉండగా, ఒక హంస గిలగిల తన్నుకుంటూ అతని ఒడిలో పడింది.\nరాకుమారుడు దానికి గుచ్చుకొన్న బాణాన్ని జాగ్రత్తగా తొలగించి, ఆకుపసరు పూసి దాని ప్రాణాన్ని కాపాడాడు.\n\"ఆ హంస నాది, దాన్ని నేను కొట్టాను!\" అని బిగ్గరగా అంటూ దేవదత్తుడు వచ్చాడు. - దేవదత్తుడు సిద్ధార్థుడికి జ్ఞాతిసోదరుడు.\n“ఈ హంస ప్రాణాన్ని నేను కాపాడాను. ఇది నాదే,” అన్నాడు సిద్ధార్థుడు.\nఇద్దరూ రాజసభకు వెళ్ళారు. ధర్మశాస్త్ర వేత్తలు, “ప్రాణరక్షకుడైన రాకుమారుడిదే హంస!\" అని ఏకగ్రీవంగా తీర్పు ఇచ్చారు.\nఆ కారణంగా బాల్యంనుంచే దేవదత్తుడికి సిద్ధార్థ రాకుమారుడి మీద అసూయ, స్పర్థ ఏర్పడింది.\nశాక్యులు సుక్షత్రియ ఆయుధోపజీవులు. వేట వారికి అత్యంతప్రీతి. కాని రాకుమారు డికి వేట అంటే అయిష్టం. విలువిద్య, లక్ష్య సిద్ధి బాగా నేర్చి, అసమానుడనిపించుకొన్నప్ప టికీ జంతువులను చంపడమన్నా, హింసిం చడమన్నా అతనికి తగనిపనిగా ఉండేది.\nవేటకు వెళ్ళడు. వినోదాల మీద ఆసక్తి చూపడు. హింసను చూసి తల్లడిల్లి పోతాడు. కుమారుడిలో రక్తానికి బదులు కరుణ ప్రవహిస్తున్నదా అని శుద్ధోదనుడు అను కుంటూ, సాటి రాకుమారుల్లాగ, యువ రాజుల్లాగ సిద్ధార్థుడు తయారవడానికి ఎన్ని ప్రయత్నాలు చేయాలో అన్నీ చేస్తున్నాడు.\nరాకుమారుడు నగరంలోకి బయలుదేరి నప్పుడెక్కడా దరిదాపుల్లో రోగపీడితులు, ముదివగ్గులు, మృతజీవులు, పరివ్రాజక, సన్యాస, భిక్షువులు కనపడకుండా ముందు జాగ్రత్తలు తీసుకున్న అనంతరమే, రథసారథి చెన్నుడు రాకుమారుణ్ణి రథం ఎక్కించుకొని నగరంలోకి తీసుకెళ్ళేవాడు.\nసిద్ధార్థుడు తరుణ వయస్కుడయ్యాడు.\nసత్యప్రియత్వము, తార్కికదృష్టి, హేతుబద్ధ మైన జ్ఞానము అతనిలో పెరిగాయి. అప్పుడే భూమికి దిగివచ్చిన ఏ దేవసుందరుడో అన్నట్లుగా వుండేవాడు. కాని వినోద విలాసాల రాజభోగాలపై, అతని మనసు పోయేదికాదు.\nశుద్ధోదన మహారాజు కుమారుడి ధోరణికి మరింత వ్యాకులపడ్డాడు. వివాహితుడు కావలసిన తరుణమూ వచ్చింది. వివాహమైతే మారతాడని, రాజ్యంలోని క్షత్రియ వంశాలకు చెందిన అందమైన కన్యలందర్నీ, రాజమంది రానికి ఆహ్వానించి రప్పించాడు.\nరాకుమారుడి చూపు వారిపై పడడానికి ఏర్పాటు చేయబడిన అంతఃపుర మంది\nరంలో కొందరు తమ నృత్యగానాలను ప్రద ర్శించారు. యువరాజు మనసు దోచుకోడానికి ఒకరిని మించి ఒకరు వయ్యారాలు ఒలికిస్తూ కన్యామణులు రాకుమారుడి దృష్టి ఎవరి మీద నిలుస్తుందో ఆ భాగ్యానికి తహతహ లాడుతున్నారు. వచ్చిన కన్యలను కానుకలతో సత్కరించడానికి, పళ్ళెరాల నిండా మణి హారాలు, మంచి ముత్యాల కోవలు, స్వర్ణ భూషణాలు నిండుగా అమర్చి వున్నాయి. సుందరీమణులు ఒక్కొక్కరే ఓరచూపులు చూస్తూ వచ్చి సిద్ధార్థుడు అందించే బహూకృ తులసు అందుకొని వెళ్తున్నారు.\nవచ్చిన వారంతా కానుకలు అందుకొని వెళ్ళిపోతున్నారు. సిద్ధార్థుడు ఆసనం నుండి లేచి వెళ్తూండగా ముగ్ధ మనోహర మూర్తి అయిన ఒక జవ్వని స్తంభం చాటున అతనికి కనిపించింది. స్తంభాన్ని అనుకొని తలవంచు\nకుని నిల్చున్న ఆమెలో సౌందర్యాన్ని మించిన సౌందర్యమేదో సిద్ధార్థుడికి కనిపించింది. ఆ ప్రశాంత వదనంలో నిండైన సౌజన్యం వెల్లి విరుస్తున్నది. ఆమె యశోధర. ఒక సామం తుని కుమార్తె.\nఆమెకు ఇవ్వడానికి, ఏ ఒక్క కానుక కూడా మిగలలేదు. సిద్ధార్థుడు తన మెడనున్న పచ్చల హారాన్ని తీసి ఆమె నెన్నడుము చుట్టురా చుట్టాడు. అతని కంఠానికి అంటి పెట్టుకున్న హారం ఆమె నడుముకు ఒదు లుగా సరిపోయింది.\nసిద్ధార్థుడికి యశోధరపై అనురాగం అంకు రించింది, మనస్సు లగ్నమైంది. ఆ విషయం మహారాజుకు తెలిసింది.\nసిద్ధార్థరాగోదయానికి శుద్ధోదన మహారాజు ఆనందభరితుడై సామంతునికి వియ్యమంద బోతున్నట్లు వర్తమానం పంపాడు.\nదేవదత్తుడు స్వయంవరం చాటించి పోటీ పరీక్షలు పెట్టాలని పట్టుపట్టాడు. యశోధర తండ్రి, కుమార్తెస్వయంవర పోటీకి అందరికీ ఆహ్వానాలు పంపాడు.\nహింసకు తావివ్వని అనేక పోటీ ప్రదర్శ నలు ఏర్పాటు కాబడ్డాయి. అనేక మంది యువకులు వచ్చారు. ఆ పరీక్షలన్నిటిలో రాకుమారుడు సిద్ధార్థుడే మిన్నగా నిలిచాడు.\nసిద్ధార్థుడితో సరిసమానంగా నెగ్గుతూ వచ్చిన దేవదత్తుడు ప్రతిద్వందిగా నిలబడ్డాడు.\nచివరకు దేవదత్తుడు కూడా ఓడిపోయాడు.\nసిద్ధార్థుడు విలువిద్యలో, అశ్వారోహణలో, విద్యలన్నిటిలో అపూర్వ సామర్థ్యాన్ని చూపి యశోధర పాణికమలాన్ని గెల్చుకున్నాడు.\nసిద్ధార్థ యశోధరల వివాహం వైభవోపేతంగా జరిగింది.\nశుద్ధోదనుడికి కొంత మనశ్శాంతి లభిం చింది. కుమారుడు ఇంటివాడయ్యాడు.\n“సంసారచక్రంలో స్థిరపడి తప్పక చక్రవర్తి ఔతాడు!” అని అనుకుంటూ మైమరిచాడు.\nయశోధర సిద్ధార్థుడికి అన్నివిధాలా తగిన భాగస్వామిని.\nభర్తలో అసాధారణమైన మానవత్వపు విలువలు ఉన్నాయని ఆమె గ్రహించి, అందుకు అనుకూలంగా మనసులో మనసై మెసులుకొంటున్నది. వారి దాంపత్యం హాయిగా ఆనందప్రదంగా సాగుతున్నది.\nసిద్ధార్థుడు వివాహమైన తరువాత అంతః పురం విడిచి ఎక్కడకూ వెళ్ళడమే మానుకు న్నాడు.\nకొన్నాళ్ళకు ఆ దంపతులకు రాహులుడు అనే కుమారుడు కలిగాడు. జననీ జనకు లకూ, తాత శుద్ధోదన మహారాజుకూ కన్నుల పండుగగా అల్లారు ముద్దుమురిపాలతో పెరుగుతున్నాడు.\nసిద్ధార్థుడు ఒకనాటి సాయంకాలం రథా రూఢుడై చెన్నుణ్ణి నగరంలోకి తోలమన్నాడు.\nనగరవిహారానికి చెన్నుడు వెనుకాడుతూనే రాకుమారుడి దృఢసంకల్పం తెలిసినవాడ వడం వల్ల, కాదనక రథాన్ని తీసుకెళుతున్నాడు.\nజరాభారంతో కృంగిపోతూన్న ఒక ముది వగ్గుపడుతూ లేస్తూ ఎదురుగా వస్తున్నాడు. అతని స్థితి దయనీయంగా ఉంది. ఎవ్వరూ ఆ వృద్ధుడిపట్ల చూపవలసిన జాలి చూపి లేవనెత్తటం లేదు. ఎవరి మానాన వారివారి పనుల మీద పోతున్నారు.\nకొంత దూరం వెళ్ళగా ఒక రోగపీడితుడు ఎదురయ్యాడు. అతడు దరిద్రుడని తెలుస్తు న్నది. పైగా వ్యసనపరుడని అతడు మాటి మాటికీ చేసే సురాపానం చెబుతున్నది.\nఆ తర్వాత ఒక శవాన్ని శ్మశానానికి వాహ కులు తీసుకెళ్తూండడం కనిపించింది.\nచివరగా, సర్వసంగ పరిత్యాగం చేసి భిక్షా టనం చేస్తున్న ఒక ప్రశాంత భిక్షువు ఎదు రయ్యాడు.\nఅంతవరకు కప్పి ఉన్న నివురు తొలగిన నిప్పులాగ సిద్ధార్థుడి బుద్ధి ప్రకాశించింది.\nఅప్పుడే గౌతముడు బుద్ధుడు అవడానికి అంకురార్పణ జరిగింది.\nరాకుమారుడు ఆ నాలుగు దృశ్యాల గురించీ పట్టిపట్టి చెన్నుడిని అడిగాడు.\nచెన్నుడికి నిజం చెప్పక తప్పిందికాదు.\nసిద్ధార్థుడు రథాన్ని వెనక్కు మరల్చమ న్నాడు. చెన్నుడు రథాన్ని రాజమందిరానికి చేర్చాడు.\nఆ రాత్రి సిద్ధార్థుడికి నిద్రపట్టలేదు.\nబయట సన్నని వెన్నెల కాస్తున్నది.\nయశోధర నిద్రపోతున్నది. రాహులుడు తల్లి గుండెకు హత్తుకొని నిద్రిస్తున్నాడు. తల్లీ కొడుకుల ముఖాల్లో అమాయకత్వం ప్రకాశి స్తున్నది. సిద్ధార్థుడు వారిని విడిచి కొన్ని అడు గులు నడిచి తిరిగి వచ్చాడు. అలాగ రెండు సార్లు జరిగింది.\nమూడోసారి సిద్ధార్థుడు మనసు దిటవు చేసుకొని యశోధర పాదాల మీద ఒక కలు వను ఉంచి, పాదాలను స్పృశించి, నమస్క రించి వెనుదిరిగి బయలుదేరాడు.\nఅంతఃపురం నుండి అశ్వశాలకు వెళ్ళాడు.\nచెన్నుడిని మేల్కొలిపి అశ్వాన్ని సిద్ధం చెయ్య మన్నాడు. రాకుమారుడికి అర్ధరాత్రి చిరువెన్నె లలో గుర్రమెక్కి తిరగాలనిపించింది కాబోలు అనుకున్నాడు, చెన్నుడు. అప్పుడే చిన్న జల్లు పడి నేలంతా తడిసి మెత్తగా ఉంది.\nసిద్ధార్థుడు గుర్రాన్నెక్కి కూర్చున్నాడు.\nచెన్నుడు కళ్లాన్ని పట్టుకొని నడిపిస్తున్నాడు.\nచుట్టు పక్కల అంతా నిశ్శబ్దంగా ఉంది.\nగుర్రపుడెక్కలసవ్వడి నేల మెత్తగా ఉండడం వల్ల వినిపించలేదు.",
            "book_page_end": 58,
            "story_id": "2005_09_13",
            "raw_genre_backup": "పౌరాణికం/పురాణ కథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "సంపాదకుడు : విశ్వం": 1,
            "డా. జొన్నలగడ్డ మార్కండేయులు": 1,
            "నందిరాజు పద్మలతాజయరాం": 1,
            "చందమామ బృందం": 8,
            "[ఆధారం : “వసుంధర” రచన]": 1,
            "కోనే నాగ వెంకట ఆంజనేయులు": 1
        },
        "genre_counts": {
            "సంపాదకీయం": 1,
            "జానపద కథ": 2,
            "నీతి కథ": 2,
            "సాహసం": 1,
            "బేతాళ కథ": 1,
            "వ్యాసం": 2,
            "విదేశ పూర్వగాథ": 1,
            "సామాజిక కథ": 1,
            "ధారావాహిక/సాహసం": 1,
            "పౌరాణికం/పురాణ కథ": 1
        }
    }
}