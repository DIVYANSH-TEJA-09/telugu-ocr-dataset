{
    "book_id": "చందమామ_2005_05",
    "stories": [
        {
            "title": "నిజం నిప్పులాంటిది!",
            "book_page_start": 8,
            "pdf_page_start": 8,
            "pdf_page_end": 9,
            "author": "శ్రీలలిత",
            "genre": "నీతి కథ",
            "moral": "మనం చేసే చెడ్డ పనులు ఎంత రహస్యంగా చేసినా ఎప్పుడో ఒకప్పుడు బయట పడక తప్పదు. కాబట్టి మంచి పనులను చేయడమే అలవాటు చేసుకోవాలి.",
            "keywords": [
                "నిజం",
                "నమ్మకం",
                "మోసం",
                "ఉద్యోగం",
                "త్యాగం"
            ],
            "characters": [
                "సావిత్రమ్మ బామ్మ",
                "రాంబాబు",
                "రామచంద్రం",
                "జోగినాధం",
                "విశ్వనాధం"
            ],
            "locations": [
                "గిరిపురం",
                "దివాణం"
            ],
            "content": "రాత్రి భోజనాలు చేసి పిల్లలు వచ్చేసరికి సావిత్రమ్మ బామ్మ ఏదో పుస్తకం చదువు కుంటున్నది. పదేళ్ళ రాంబాబు, “నిన్న మా బాబాయి ఆయన స్నేహితుడితో, 'కృష్ణమూర్తి తన తెలివితేటలతో పదిమంది కళ్ళూ కప్పుదా మనుకున్నాడు. అయినా నిజం నిప్పులాంటిది కదా? వాడికి తగిన శిక్షే పడింది,' అనడం విన్నాను. నిజం నిప్పులాంటిది అంటే ఏమిటి బామ్మా?” అని అడిగాడు.\nబామ్మవాణ్ణి ఆప్యాయంగా దగ్గరికి తీసు కుని, “కొందరు గోప్యంగా చెడుపనులు చేస్తూ ఉంటారు. అయితే అది ఎప్పుడో ఒకప్పుడు బయట పడే తీరుతుంది. దీన్నే మీ బాబాయి చెప్పాడు. వెనకటికి రామచంద్రం, జోగినాధం అనే వాళ్ళు ఇలాగే ప్రవర్తించారు. వాళ్ళ కథ చెబుతాను వినండి,” అంటూ ప్రారంభించింది:\nగిరిపురం జమీందారు మాధవయ్య దివాణా నికి ఒకసారి ఒక యువకుడు వచ్చి, \"అయ్యా నా పేరు విశ్వనాధం. నా విద్య పరీక్షించి ఏదైనా\nఉద్యోగం ఇప్పిస్తే, మీ పేరు చెప్పుకుని బతుకు తాను,” అన్నాడు.\nజమీందారు, “మా దివాణంలో రామ చంద్రం, జోగినాధం అని ఇద్దరు పెద్దవాళ్ళు ఏనాటినుంచో పనిచేస్తున్నారు. నువ్వు నెల్లాళ్ళ పాటు వాళ్ళిద్దరి దగ్గరా పనిచెయ్యి. ఆ తర్వాత వాళ్ళు నిన్ను పనిలోకి తీసుకోమంటే, అప్పుడు చూద్దాం,” అన్నాడు.\nతెలివితేటలూ, మాటకారితనమూ కలి గిన విశ్వనాథం ప్రవర్తన, ఆ పెద్దవాళ్ళిద్దరికీ నచ్చింది. ఒక్కొక్క ఆడపిల్లే వున్న ఆ ఇద్దరికీ కూడా, విశ్వనాథాన్ని మంచి చేసుకుని, తమ పిల్లనిచ్చి పెళ్ళి చేద్దామన్న ఆలోచన వచ్చింది.\nజోగినాధం వీలుదొరికినపుడల్లా విశ్వనా ధంతో, “నువ్వా రామచంద్రాన్ని నమ్మకు. అత డికి జమీందారుకు దొంగ లెక్కలు చెప్పి డబ్బు జేబులో వేసుకునే అలవాటుంది,” అనేవాడు.\nఇక రామచంద్రం విశ్వనాధంతో, “జోగి నాధం చీటికీ మాటికీ ఇంట్లో ఎవరికో ఒకరికి\nఏదో రోగం వచ్చిందని కల్లబొల్లి ఏడుపులు ఏడ్చి, జమీందారు దగ్గర డబ్బు గుంజుతూనే ఉంటాడు. అలాంటి వాడితో జతకట్టావనుకో, నీకూ చెడ్డ పేరు రావడం ఖాయం!\" అంటూ పదే పదే చెబుతూండేవాడు.\nఈ పెద్దలు ఒకరిపై ఒకరు చెప్పుకునే చాడీలు వినీవినీ విసిగిపోయిన విశ్వనాధం, వాళ్ళ మాటల్లో వున్న నిజానిజాలు తెలుసుకో వాలనుకున్నాడు. ఆ ఊరి కరణాన్ని కలుసు కుని పెద్దలు చెబుతూన్న మాటలు చెప్పాడు.\nఅంతా విన్న కరణం, “ఇద్దరికి ఇద్దరూ మోసగాళ్ళే! ఆ రామచంద్రం శ్రీరామనవమి ఉత్సవాలకోసం జమీందారిచ్చిన డబ్బులో చాలా భాగం, సొంతం చేసుకున్నాడు. ఇక జోగినాధం-జమీందారు ధర్మసత్రం ఖర్చు లకు ఇచ్చే డబ్బులో సగానికి పైగా స్వాహా చేస్తున్నాడు. ఇదంతా, నాకూ, గ్రామ పెద్ద లకూ తెలుసు. అయినా జమీందారుకు వాళ్ళంటే ఎక్కడలేని నమ్మకం. అందుకే ఆయనతో అసలు సంగతి చెప్పలేక పోతున్నాం,” అన్నాడు.\nవిశ్వనాధం జమీందారును ఏకాంతంలో కలుసుకుని, ఇరవై రోజులుగా రామచంద్రం\nజోగినాధాల ప్రవర్తన, ఆ ఇద్దరి పట్లా గ్రామ కరణం, పెద్దల అభిప్రాయం ఏమిటో వివ రించి, \"తమరు అనుమతిస్తే, వారందరూ ఇప్పుడే వచ్చి దివాణం పెద్దలిద్దరి నిజ స్వరూపమేమిటో, విన్నవించుకోగలరు,” అన్నాడు.\nజమీందారు, విశ్వనాధం మాటలకు ఒక్క క్షణం మాటరానట్టు ఉండిపోయి, “కరణం, ఊరి పెద్దలూ వచ్చి సాక్ష్యం పలకనవసరం లేదు. వాళ్ళ నిజాయితీని నేనెరుగుదును. నిజం నిప్పులాంటిది కదా! ఎన్నాళ్ళని దాచ గలరు? ఈ క్షణం నుంచీ రామచంద్రం, జోగి నాథాలతో సహా ఉద్యోగులందరి మీదా అధి కారిగా నిన్ను నియమిస్తున్నాను,” అంటూ విశ్వనాథాన్ని మెచ్చుకున్నాడు.\nకథ ముగించిన బామ్మ, “మనం చేసే చెడ్డ పనులు ఎంత రహస్యంగా చేసినా ఎప్పుడో ఒకప్పుడు బయట పడక తప్పదు. కాబట్టి మంచి పనులను చేయడమే అలవాటు చేసుకోవాలి. నిజం నిప్పులాంటిది అంటే ఏమిటో ఇప్పుడు తెలిసిందా?” అన్నది.\n“తెలిసింది, బామ్మా,” అంటూ పిల్లలం దరూ ఉత్సాహంగా తలలు ఊపారు.",
            "book_page_end": 9,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_01",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అత్తాకోడళ్ళ పోరు",
            "book_page_start": 11,
            "pdf_page_start": 11,
            "pdf_page_end": 14,
            "author": "చందమామ బృందం",
            "genre": "సాంఘిక కథ",
            "moral": "దురాశ కన్నా అనుబంధమే ముఖ్యం. సఖ్యత, ప్రేమతో జీవిస్తే అంతా సంతోషంగా ఉంటారు.",
            "keywords": [
                "అత్తాకోడళ్ళు",
                "సఖ్యత",
                "ప్రేమ",
                "దయ్యాలు",
                "నగల మూట"
            ],
            "characters": [
                "రామయ్య",
                "భీమయ్య",
                "అమరయ్య",
                "ఆండాళ్ళమ్మ",
                "అరుంధతి",
                "పెద్ద జడల దయ్యం",
                "చిన్న జడల దయ్యం",
                "జటాముని"
            ],
            "locations": [
                "ఊరు",
                "ఇల్లు",
                "పెరడు",
                "ధ్యానమందిరం"
            ],
            "content": "త్వరలో శ్రీరామ నవమి వస్తున్నది కదా!\" అన్నారు.\nఆ తర్వాత రామయ్య, భీమయ్యలు కాసేపు అమరయ్యతో అవీయివీ మాట్లాడి, “నువ్వేమీ దిగులు పెట్టుకోకుండా ఇంటికి వెళ్ళు. త్వరలోనే నీ సమస్య పరిష్కారమై పోతుందిలే!” అన్నాడు రామయ్య.\n“అవును, రామయ్య మాటకు తిరుగు లేదు మరి!” అంటూ భీమయ్య గట్టిగా నవ్వాడు.\nఒక వారం గడిచింది. ఆ రోజు నిండు పున్నమి. అమరయ్య గాఢనిద్రలో వున్నాడు. పెరట్లో నూతి దగ్గర ఏదో గలగలమంటూ పెద్దగా శబ్దం వినిపించింది.\nఅత్తాకోడళ్ళిద్దరూ ఉలిక్కి పడి లేచి కూర్చుని, ఏమిటా శబ్దం అని ఆశ్చర్య పోతూ, పెరటిగుమ్మం తలుపు తీసి పెరట్లోకి వెళ్ళారు.\nనూతి గట్టుమీద రెండు జడల దయ్యాలు కూర్చుని, ఒక నగల మూటను ఊపుతూ గలగల శబ్దం చేస్తున్నవి. అది చూసి కెవ్వున అరవబోయిన అత్తాకోడళ్ళకు గొంతు పెగ ల్లేదు. అది గమనించిన జడలదయ్యాలు, 'భయపడకండి! మనుషుల్లో మంచివాళ్ళు న్నట్టే, దయ్యాల్లో మంచి దయ్యాలుండడం విడ్డూరమేంకాదు. అసలు సంగతేమంటే- అత్తాకోడళ్ళ పోరులేని ఇంట, ఈ నగల మూట వదిలి వెళదామని, ఊరంతా గాలిస్తూ ఇటు వచ్చాం. ఎంత తిరిగినా ఎక్కడా అలాంటి ఇల్లు ఒక్కటీ కనిపించలేదు. ఈ ఇంట్లోనూ అత్తా కోడళ్ళ మధ్య సఖ్యతవున్నట్టు తోచదు!' అంటూ ఉస్సురుమన్నది పెద్దజడలదయ్యం.\nఈ మాటలతో కొంత ధైర్యం తెచ్చుకున్న ఆండాళ్ళమ్మ, “సరే, ఇంతకూ ఈ నగల మూట మీకెక్కడిది?” అని అడిగింది మెల్లగా అడుగు ముందుకు వేస్తూ.\nఆ ప్రశ్నకు చిన్న జడలదయ్యం రెండు చేతులతో గట్టిగా తలగోక్కుని, “అదంతా చాలా పెద్ద కథ! నాలుగు మాటల్లో - మొన్న అర్ధరాత్రి మేమిద్దరం అడవిలో తిరుగు తూండగా, ఇద్దరు దొంగలు ఈ నగల మూటతో మాకెదురు పడి, కెవ్వుమంటూ కేకపెట్టి, మూటను జారవిడిచి చెట్లకడ్డంపడి పరుగు తీశారు,” అన్నది.\nఆ జవాబువింటూనే ఆండాళ్ళమ్మ ఏదో మాట్లాడబోయేంతలో అరుంధతి ఆగమ న్నట్టు అత్తకేసి గట్టిగా చేయివూపి, “మీ కథ బుద్ధిమంతులూ నమ్మదగినట్టుగానే వుంది! అయితే, ఆ నగలను ఎవరైనా పేదవాళ్ళకు దానం చెయ్యకుండా, పోరు లేని అత్తాకోడ ళ్ళకే ఇవ్వాలన్న ఆలోచన ఎందుక్కలిగింది మీకు?” అని అడిగింది.\nఅందుకు పెద్ద జడలదయ్యం విచారంగా, “గొంతు పట్టుకుపోయే ప్రశ్న అడిగావు, కోడలా! మేమిద్దరం కూడా మీలాగే అయిన దానికీ కానిదానికీ పోట్లాడుకునే అత్తాకోడ ళ్ళమే. మా ఇంటి కెదురుగా ధ్యానమందిరం ఒకటుండేది. అందులో ధ్యానం చేసుకునే జటామునికి, మా అరుపులూ కేకలూ ధ్యాన భంగం కలిగిస్తూండడంతో ఆగ్రహించి, మమ్మల్ని దయ్యాలై పొమ్మని శపించాడు. అప్పుడు మేం ఆయన పాదాలపై బడి, క్షమిం చమని కోరగా – ఏ ఇంట్లో అయితే, అత్తాకో డళ్ళు సఖ్యంగా వుంటారో, ఆ ఇంటికి మీరు మంచి చేశారంటే, అప్పుడు మీకు దయ్యాల రూపం పోయి మనిషి రూపం వస్తుంది, అని చెప్పాడు,” అన్నది.\nఅప్పుడు ఆండాళ్ళమ్మ, “ఇంతకూ ఆ నగల మూటను మాకిస్తారు గదా!” అన్నది సందేహిస్తూ.\n“ఓ, నిక్షేపంగా ఇస్తాం! దానికి బదు లుగా, మీరు మాకొక మాటివ్వాలి,\" అన్నది చిన్న జడలదయ్యం.\n“అలాగే! చెప్పండి,” అన్నారు అత్తాకో డళ్ళు ఆశగా.\n“వచ్చే పౌర్ణమికి నగల మూటతో మళ్ళీ వస్తాం. ఈ నగల మీది ఆశతో కాకుండా, మీ అత్తాకోడళ్ళు నిజంగానే ఎంతో సఖ్యంగా వుండాలి. అలావున్నారా లేదా అనేది, మేం\nఅదృశ్యంగా వుండి కనిపెడుతూనే వుంటాం. సరే, తొలికోడి కూసేవేళయింది. పోయి, తలు పులు మూసుకుని పడుకోండి,” అన్నవి జడలదయ్యాలు.\nఅత్తాకోడళ్ళు తృప్తిగా తలాడించి, ఒకరి చెయ్యి ఒకరు పట్టుకుని ఇంట్లోకి వెళ్ళాక, దయ్యాలు రెండూ పెరటి గోడదూకి చీకట్లో కలిసిపోయాయి.\nఆ మర్నాటి నుంచీ అత్తాకోడళ్ళు మంత్రం వేసినట్టుగా, తల్లీకూతుళ్ళలాగా సఖ్యంగా, ప్రేమగా మెలగ సాగారు. ఇది చూసి అమర య్యకు అంతులేని ఆనందమూ ఆశ్చర్యమూ కలిగింది. ఈ విధంగా ముప్ఫయి రోజులు గడిచి పోయాయి.\nఆ రోజు పౌర్ణమి. పెరట్లో వెన్నెల విరగ బూచి కాస్తున్నది. ఎప్పుడు ఆ జడల దయ్యాలు వస్తాయా, నగల మూట తమ చేతికిస్తాయా అని, అత్తాకోడళ్ళిద్దరూ నిద్ర పోకుండా కాచుక్కూర్చున్నారు. తొలికోడి కూసింది. అయినా దయ్యాల జాడలేదు.\nఅత్త ఆండాళ్ళమ్మ విచారంగా అరుంధ తి, “మనం ఎలాంటిదురుద్దేశాలు లేకుండా ప్రేమకనబరుచుకోవాలని దయ్యాలు చెప్పాయి. కదా! నాకు లోలోపల అప్పుడప్పుడు కొన్ని చెడ్డ ఆలోచనలూ, కపట బుద్ధీ కలిగిన మాట నిజం. ఇది గ్రహించే దయ్యాలు రాలేదను కుంటున్నాను,” అన్నది.\n“నీలాగే నాకూ అలాంటి ఆలోచనలు వచ్చిన మాట నిజం, అత్తయ్యా! నగల సంగతి ఎందుకు? ఈ నెల్లాళ్ళూ మనం ఎంతో అన్యో న్యంగా వున్నాం. ఇక బతికినన్నాళ్ళూ ఇలాగే కలిసి కట్టుగా జీవిద్దాం. అప్పుడు, మీ అబ్బాయి కూడా ఎంతగానో సంతోషిస్తాడు,” అన్నది అరుంధతి.\n“అవును మరి! చిన్న దానివైనా ఎంచక్కటి ఆలోచనవచ్చిందే నీకు, అరుంధతీ!” అంటూ ఆండాళ్ళమ్మ, కోడలిని మెచ్చుకున్నది.\nపక్కగదిలో వున్న అమరయ్య, తొలికోడి కూతవింటూనే, ఇక పొలానికి వెళ్ళాలని బయల్దేరబోతూ, వాళ్ళ సంభాషణ విని, అత్తాకోడళ్ళలో వచ్చిన మంచి మార్పుకు చాలా ఆనందించాడు. తన మిత్రులిద్దరూ దయ్యాల రూపంలో వచ్చి తన ఇంటిని చక్క దిద్దారన్న సంగతి, అతడికి తెలియదు!",
            "book_page_end": 14,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_02",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు - 19",
            "book_page_start": 15,
            "pdf_page_start": 14,
            "pdf_page_end": 19,
            "author": "చందమామ బృందం",
            "genre": "ఫాంటసీ/సాహసం",
            "moral": "అత్యాశ ప్రమాదకరం. ఇతరుల వస్తువులను అన్యాయంగా తీసుకోవాలని చూస్తే కష్టాలు తప్పవు.",
            "keywords": [
                "మాంత్రికుడు",
                "మంత్రదండం",
                "బైరాగి",
                "నిధి",
                "సొరంగం"
            ],
            "characters": [
                "జితకేతుడు",
                "మాయామర్కటుడు",
                "కాళీవర్మ",
                "భల్లూక మాంత్రికుడు",
                "ఉగ్రదండుడు",
                "భైరవబైరాగి",
                "పెద్ద శిష్యుడు",
                "చిన్న శిష్యుడు",
                "తలారి భల్లూకుడు",
                "ఆటవికుడు"
            ],
            "locations": [
                "కోటగోడ",
                "చెరువుగట్టు",
                "అడవి",
                "భూసొరంగం",
                "నగరము"
            ],
            "content": "[రాజు జితకేతుడు, మాయామర్కటుడి మంత్రదండాన్ని తెచ్చినవారికి తాను దత్తు చేసుకోబోతున్న కన్యతోపాటు, అర్ధరాజ్యం ఇస్తానని ప్రకటించాడు. మాయామర్కటుడు కోటగోడ పైకి రావటం చూసి, ఏనుగు మీద వున్న ఆటవికుడు అతణ్ణి బాణంతో కొట్టాడు. మాయామర్కటుడు ఆ బాణాన్ని పట్టుకుని కాళీవర్మా, భల్లూకమాంత్రికుల కేసి అమితవేగంగా విసిరాడు. తరవాత-]\nబాణందెబ్బ తినకముందు మాయామర్క టుడు, నా మంత్రదండం ఎక్కడ? అంటూ పెట్టిన కేక భల్లూకమాంత్రికుడితో పాటు, అందరూ విన్నారు. భల్లూక మాంత్రికుడు ఎక్కడలేని ఆశ్చర్యంతో, “శిష్యా, కాళీవర్మా! ఆ మర్కటుడి కేక విన్నావు గదా? నీకేం అర్థమ వుతున్నది? నా నుంచి వాడు దొంగిలించిన మంత్ర దండాన్ని, వాడు ఎక్కడో పారవేసు కోవటమో లేక దాన్ని మరెవరో దొంగిలించ టమో జరిగిందన్న మాట! అవునా?” అని అడిగాడు.\nకాళీవర్మ, “అవును, గురో! ఈ కోతివాణ్ణించి, ఆ మంత్ర దండాన్ని మరెవరో తస్కరించారు. వాళ్ళెవరో తెలుసుకోవటం ఎలా? పైగా, మనం నగరంలో చొరపడాలన్నా సాధ్యమ య్యేలా లేదు. ఈ రాజు కోట తలుపుల్ని ఇనుముతో చేయించాడు. దుర్ముఖరాజు కోటతలుపులు కొయ్యవి కావటం వల్ల, - మనం వాటికి నిప్పు పెట్టి కాల్చి, కోటలో ప్రవేశించగలిగాం,” అన్నాడు.\nభల్లూక మాంత్రికుడు ఒరలోంచి కత్తి దూసి, “ఈ రాత్రికి మనం కోట వెలపలే డేరాలు నిర్మించి, వాటిల్లోవుందాం. కోట తలు పులు ఎలా బద్దలు చేయాలన్న సంగతి, రేపు తీరిగ్గా ఆలోచించవలసిందే,” అన్నాడు.\nఆ మాటలు విని రాక్షసుడు ఉగ్రదండుడు కోపంగా పళ్ళుకొరికి, “నా రాతి గద కోట ద్వారాలను బద్దలు చేయలేక పోయింది; గోడలనేమైనా పగలకొట్టగలదేమో చూస్తాను,",
            "book_page_end": 20,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": "న్నాడు.\nభల్లూక మాంత్రికుడు ఇలా మాట్లాడు తున్న సమయంలోనే, రాజభవనం ముందు ఎలుగుబంటు పట్టినప్పుడు, మర్కటుడి చేతినుంచి జారి పడిన మంత్ర దండాన్ని తీసు కుని, తమ జోలెలో పెట్టుకున్న బైరాగి యువకులు; నగరం వెలపల చెరువుగట్టు మీద వున్న మర్రిచెట్టు కింద మంత్రం జపి స్తున్న తమ గురువును సమీపిస్తున్నారు.\nఆ బైరాగి యువకుల్లో పెద్దవాడు చిన్న వాడి నుంచి మంత్రదండాన్ని తన చేతికి తీసుకుని, “ఒరే, తమ్ముడూ, గురువుగారి కిచ్చేముందు ఈ మంత్రదండం మహిమే పాటిదో చూద్దామా?” అన్నాడు.\nచిన్న బైరాగి సరే అన్నట్టు తల వూపాడు. పెద్దవాడు మంత్రదండాన్ని పైకెత్తి పట్టుకుని, \"అహాం, ఇహ్రీం, ఉహ్రూం! నిధి ద్వారాలు తెరు!” అంటూ బలంగా నేలకేసి కొట్టాడు.\nఅప్పుడైన పెద్ద ధ్వనికి గురు బైరాగి కళ్ళు తెరవకుండానే, \"ఒరే, భైరవబైరాగి ఎదటే మంత్రాన్ని తప్పుగా ఉచ్చరిస్తున్న పాపి ఎవడు? ఇదే, వాణ్ణి భస్మం చెయ్యబోతున్నాను!” అంటూ ఇత్తడీ, వెండీపువ్వులు తాపడం చేసిన పొట్టి దండాన్నొకదాన్ని పైకెత్తాడు.\nతమ గురువు అన్నమాటలకు భయ కంపితులైపోయిన బైరాగి శిష్యులిద్దరూ, అంతలోనే మంత్రదండం దెబ్బ తగిలిన చోట భూమిలో చిన్న పగులు ఏర్పడి, అందులో నుంచి చివ్వుమంటూ నీరు పైకి ఎగరటం చూసి, సంభ్రమాశ్చర్యాలు చెందారు. గురు బైరాగి కోపంగా, కళ్ళు తెరవబోయేంతలో, అతడి మీద నీరు జడివానలా పడింది.\nభైరవబైరాగి, “గురు ప్రభో!” అంటూ ఎగిరి లేచి నిలబడి, “ఉరుములూ, మెరు పులూ లేని ఈ వాన ఏమిటి?\" అంటూ దూరంగా కనబడిన శిష్యులకేసి చూసి, “ఒరే, భూమిలోంచి ఆకాశంకేసి నీటిధార ఎగురు తున్నది. ఏమిటావింత?” అన్నాడు.\nఆ మాటతో బైరాగి శిష్యులిద్దరూ, “భైరవ గురో! మా మంత్ర శక్తితో, ఈ నీటి బుగ్గను భూమి నుంచి పైకి తెప్పించాం. ఈనాటితో మా విద్య పూర్తయినట్టేగదా?” అన్నారు.\nజరిగిందేమిటో అర్థంకాక, ఆశ్చర్యపోతూ తన శిష్యుల్ని సమీపిస్తున్న భైరవ బైరాగి, తన పెద్ద శిష్యుడి చేతిలో వున్న మంత్రదండం కంటబడగానే, “ఒరే, ఏమిటది? మంత్ర దండంలా గున్నదే!\" అన్నాడు.\n\"గురో, ఇది మంత్రదండంలాగా వుండటం కాదు, మంత్రదండమే! మూడు ముక్కల మంత్రం ఉచ్చరించి, నిధి ద్వారాలు తెరవ మంటే, పాతాళగంగను పైకి లేపింది,” అన్నాడు పెద్ద శిష్యుడు ఉత్సాహంగా.\nభైరవబైరాగి శిష్యుడి చేతిలో నుంచి మంత్రదండం తీసుకుని, దాన్ని అటూ ఇటూ తిప్పి చూసి, “ఇది ఏ మాంత్రికుడి చేతిలోనో చాలా కాలంగా నలిగి, బాగా నునుపు తేలింది. ఇది మీ చేతికి ఎలా చిక్కింది? దొంగిలించారా? ఆ మాంత్రికుడే మయ్యాడు?” అని అడిగాడు.\nపెద్ద శిష్యుడు, చిన్నవాడికి మాట్లాడ వద్దని సైగ చేసి, గురువు చేతిలో నుంచి మంత్ర దండాన్ని చప్పున లాక్కుని, \"గురో, ముందు జలధారను ఆపాలి. లేకపోతే కొద్ది గంటల్లో నగరమే నీట మునిగి పోగలదు,\" అని మంత్రదండాన్ని పైకెత్తి, “నిధి ద్వారాలు బంధించు!\" అంటూ నీటిధార వస్తున్న ప్రదేశాన బలంగా కొట్టాడు.\nఈసారి మంత్రదండం దెబ్బకు భూమి ఫెళఫెళమంటూ పగిలిపోయి, అక్కడ ఒక మనిషిపట్టేంత కంత ఏర్పడింది. ఇది చూస్తూనే భైరవబైరాగి, \"ఒరే, శిష్యోప శిష్యుల్లారా! ఎలా సంపాదిస్తేనేం, అద్భుత శక్తులు గల మంత్ర దండాన్ని నాకు కానుకగా తెచ్చారు. మీ గురు భక్తికి మెచ్చాను. జలధార ఆగిపోయి, నిధి ద్వారాలు తెరుచుకున్నట్టున్నది. లోపలికి దిగి అక్కడున్న నిధులేమిటో తెలుసుకోండి,” అన్నాడు.\nచిన్న శిష్యుడు మంత్రదండం కేసి అను మానపడుతున్నవాడిలా చూస్తూ, “భైరవ గురో! ఈ మంత్రదండం శక్తుల్ని నమ్మి, మనం ఏవో చిక్కుల్లో పడబోతున్నాం అని నాకు భయంగా వున్నది. నిధి ద్వారాలు తెరవమంటే, భూమిలోంచి నీటిబుగ్గను ఆకాశంలోకి లేపింది. ఆ సంగతి గమ నించారా? దీనివల్ల నిధులు దొరుకుతవన్న నమ్మకం నాకు లేదు,” అన్నాడు.\nశిష్యుడు ఇలా అనేసరికి భైరవ బైరాగికి కూడా మంత్రదండాన్ని గురించి శంక కలి గింది. అది కోరినది కాక మరొకటి ఇవ్వటం మొదలు పెడితే, అది ఎన్ని ప్రమాదాలకైనా దారితీస్తుంది!\nబైరాగి ఇలా ఆలోచిస్తూ, పెద్దశిష్యుడి నుంచి మంత్రదండాన్ని తీసుకుని, దానికేసి పరీక్షగా చూస్తున్నంతలో, వాడు ఒకసారి పెద్దగా నవ్వి, “గురో, దీని శక్తులెలాంటివో మనకెందుగ్గాని, ఒక పని చేద్దామంటారా? దీన్ని మంత్రశక్తులుగల ఒకానొక మర్కటుడి నుంచి మేం సంపాయించాం. వాడిప్పుడు జితకేత రాజుగారి ప్రధానమంత్రి! పోయిన ఈ మంత్రదండాన్ని తిరిగి తెచ్చిన వాళ్ళకు అర్ధరాజ్యంతోపాటు, తన కుమార్తెను కూడా ఇచ్చి పెళ్ళి చేస్తానని, ఆ రాజు ప్రకటించాడు,” అన్నాడు.\nఅర్ధరాజ్యం, రాజకుమార్తే అని వింటూనే భైరవబైరాగి “గురుప్రభో!” అంటూ పెద్దగా అరిచి, “ఒరే, శిష్యుల్లారా, ఇంత ముఖ్య విషయాన్ని నాకు చెప్పకుండా, ఇంతసేపు దాచారన్న మాట. నేను అర్ధరాజ్యం, మీలో ఒకరు రాజకుమార్తెనూ పెళ్ళాడటం బాగానే వుంటుంది. కాని, రాజుల మాటలు అంతగా నమ్మదగినవికాదు. ఆ జితకేతుడు మన నుంచి మంత్రదండాన్ని తీసుకుని, తలలు నరికించేస్తే, మనం చేయగలదేమున్నది!” అంటూ, మర్రిచెట్టు బోదెకు చేరగిలపడ్డాడు.\nగురువు ఇలా అన్న తరవాత బైరాగి శిష్యులక్కూడా రాజు మాటలు నమ్మదగినవి కాదేమో అన్న అనుమానం కలిగింది. చిన్న వాడు భూమిలో ఏర్పడిన కంతను సమీ పించి, పెద్దవాడిచ్చిన చేయి ఆసరాతో లోపలికి దిగి, మరుక్షణంలో \"భైరవ గురో! ఇక్కడేవో మెట్లూ, భూసొరంగం వున్నది. మంత్రదండం మనకు నిధి ద్వారాలే తెరిచి వుంటుంది,” అంటూ కేకపెట్టాడు.\nభైరవబైరాగి ఉత్సాహంగా తన శిష్యుల దగ్గిరకు వచ్చి, \"ఒరే, శిష్యోప శిష్యుల్లారా! అదృష్టంకొద్దీ మనకు నిధి దొరికితే, మనం ప్రస్తుతానికి దానితో తృప్తిపడదాం. ఈ మంత్రదండాన్ని రాజుకు ఇవ్వాలో లేదో తరవాత నిదానంగా ఆలోచించవచ్చు,” అంటూ తానూ సొరంగమార్గంలోకి దిగుతూ, పైనున్న శిష్యుణ్ణి కూడా వెంటరమ్మన్నాడు.\nగురు, శిష్యులు అక్కడ వున్న మెట్ల మీదుగా మరికొంత దిగువకు పోయేసరికి, ఆ ప్రదేశం జలమయంగా వున్నది. వాళ్ళు మోకాటి లోతు నీటిలో కొంత దూరం నడిచే సరికి, సొంగ మార్గంలో దూరంగా చిన్న వెలుగు కనిపించింది.\nభైరవబైరాగి మహదానందపడిపోతూ, తన శిష్యులతో, “ఒరే, ఆ వెలుగు మరేదో అయి వుండదు. నిధినిక్షేపంలోని మణిమాణిక్యాలు అలా ధగధగ లాడుతున్నవి. ఇంతకూ, అక్కడ ఒకవేళ నిధిని కాపాడుతూ, ఏ యక్షుడో వుండటం జరిగితే, మనం ఏం చెయ్యాలి?” అన్నాడు.\n“ఆ సంగతి గురువులైన తమరే మాకు తెలియచెప్పాలి,” అన్నాడు పెద్దశిష్యుడు.\nచిన్న శిష్యుడు హేళనగా నవ్వి, “ఒరే, అన్న శిష్యా! నీకు గురువుగారు చెప్పిన మంత్రాలైతే నోట పట్టినై గాని, లోకజ్ఞానం ఆవగింజంత అయినా అబ్బలేదు. మనకు నిధిని చూపిం చిన ఈ మంత్రదండం ఎటువంటి అద్భుత శక్తులు గలదో, ఆలోచించలేవా? ఆ నిధుల కాపలా యక్షుడికి, మంత్రదండాన్ని తాకించా మంటే వాడు టపాకాయిలా పేలిపోతాడు,” అన్నాడు.\n\"బాగా చెప్పావు, ఉపశిష్యా! నా మంత్ర బోధ, నీకు బాగా ఒంటపట్టింది. ఇక ఆట్టే మాట్టాడక నిశ్శబ్దంగా ముందుకు నడ వండి,” అన్నాడు భైరవ బైరాగి.\nఅంతలో వాళ్ళకు పైన భూమికంపించిన ధ్వనితోపాటు ఏనుగు ఘీంకరించటం విన బడింది. ముగ్గురూ ఒకటి, రెండు క్షణాల పాటు భయంతో స్తంభించి పోయారు.\nముందుగా బైరాగి తెప్పరిల్లి, “ఒరే, మన మర్రిచెట్టు కిందికి అడవి ఏనుగులో లేక గజసైనికులో వచ్చినట్టుంది. వాళ్ళు మన రహస్య సొరంగమార్గం గుర్తించి, లోపలికి దిగితే మనం ఏం చేయాలి?” అన్నాడు.\n“ఏం చేయాలన్నది గురువులైన తమరే, మాకు చెప్పాలి,\" అన్నాడు పెద్దశిష్యుడు.\nచిన్నశిష్యుడు పకపక మంటూ నవ్వి, \"అడవి ఏనుగులకూ, గజసైనికులకూ చెరువు కట్టల మీది కంతలూ, గుంటలూ చూడటం తప్ప మరేంపని లేదనుకున్నారా? ఆనిధిలోని రత్నరాసుల గురించి తప్ప, మరి దేన్ని గురించీ ఆలోచించకండి,” అన్నాడు.\nవాడు మాట ముగించేలోపలే పైనుంచి ఒక మన్నుపెళ్ళ విరిగి దభీమంటూ వాళ్ళ ముందు పడింది. గురుశిష్యులు భయ కంపితులైపోయి, చిన్నగా అరిచి, సొరంగ మార్గాన ముందుకు పరిగెత్తసాగారు.\nఆ సొరంగ మార్గం పైనవున్న చెరువు కట్టమీద, గుడారాలు నిర్మించేందుకు మంచి చోటుకోసం వెతుకుతూ ఏనుగు మీద వచ్చిన తలారిభల్లూకుడూ, ఆటవికుడూ, తామెక్కి వున్న ఏనుగు కాలొకటి హఠాత్తుగా భూమిలో దిగిపోయి, అది ఘీంకరిస్తూ ముందుకు పడిపోవటం చూస్తూనే, దానిమీది నుంచి కిందికి దూకేశారు. ఏనుగు తొండంతో భూమిని ఒక్కసారి గట్టిగా తాటిస్తూ లేచి నిలబడింది.\nతలారి భల్లూకుడు చుట్టూ ఓమారు కలయచూసి, ఆటవికుడితో, “కాళీవర్మ దొరా, భల్లూక మాంత్రికుడు కూడా ఒక సారి ఈ ప్రదేశం చూస్తే బావుండును. ఇక్కడ నీటికి కొదవలేదు; మనం పట్టవలసిన జిత కేతురాజు కోట కూడా దగ్గిర్లోనే వుంది. ఎన్ని మంత్రాలు నేర్చినా ఆ మాయామర్కటుడు, తన కోతి స్వభావం కొద్దీ, ఈ ఊడలమర్రి కేసి రావటం జరిగితే, వాణ్ణి తేలిగ్గా పట్టుకుని, భల్లూకమాంత్రికుడి మంత్రదండాన్ని గుంజు కోవచ్చు,” అన్నాడు.\nఆటవికుడు, తలారి భల్లూకుడి మాట లేవీ వినటంలేదు. వాడు ఏనుగు కాలేమైనా విరిగిందేమో అని పరీక్షిస్తూ, దాన్ని అటూ ఇటూ నడిపిస్తున్నాడు. ఏనుగు ఏమాత్రం కుంటకుండా మామూలుగా నడవటం చూసి, వాడు తృప్తిపడి తలారి భల్లూకుడితో, \"తలారి భల్లూకయ్యా! మన వాహనం కాళ్ళేమీ చెక్కుచెదరలేదు!” అన్నాడు.\nఆ వెంటనే మర్రికొమ్మల్లోంచి ఒక బోయ వాడు కిందికి దూకుతూ, “దొంగ బైరాగుల్ని మింగిన భూసొరంగం కంత కేసి, మీ ఏనుగు పోకపోవటం, మీ అదృష్టం. లేకపోతే అది మిమ్మల్నీ, బైరాగుల్లాగే నిలువుగా మింగే సేది,” అన్నాడు. తలారిభల్లూకుడు, “దిరిసె నవన భైరవా!” అంటూ గండ్రగొడ్డలి పైకెత్తి, \"ఎవడివిరా నువ్వు! మాయామర్కటుడి శిష్యుడివా?",
            "story_id": "2005_05_03",
            "raw_genre_backup": "ఫాంటసీ/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "దళపతి కథ (బేతాళ కథ)",
            "book_page_start": 21,
            "pdf_page_start": 20,
            "pdf_page_end": 25,
            "author": "చందమామ బృందం",
            "genre": "బేతాళ కథ",
            "moral": "కపటం, పరవంచన లేకుండా చేసే మంచి పనులే ఉత్తమ ఫలితాలనిస్తాయి.",
            "keywords": [
                "విక్రమార్కుడు",
                "బేతాళుడు",
                "దళపతి",
                "దెయ్యం",
                "పరవంచన"
            ],
            "characters": [
                "విక్రమార్కుడు",
                "బేతాళుడు",
                "గజపతి",
                "చలపతి",
                "యువతి",
                "దళపతి",
                "ఉష",
                "జ్యోతిష్కుడు"
            ],
            "locations": [
                "శ్మశానం",
                "చిట్టడవి",
                "పెదపాడు",
                "పల్లవరం",
                "సిరిపురం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కొని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, ఇంత అర్ధరాత్రి వేళ కన్ను పొడుచుకున్నా కానరాని కటిక చీకటిలో, ఏదో కటుతరమైన కార్యం సాధించేందుకు నువ్వు పడుతున్న శ్రమ, నీ స్వప్రయోజనం కోసమైతే మెచ్చద గిందే! కాని, అందులో విజయం కల గాలంటే, దళపతి అనే యువకుడి లాగా కపటం, పరవంచన, వాక్చా తుర్యం కావాలి. అవి నీలోవున్నవా? నిన్ను నీవు అంచనా వేసుకునేం దుకు వీలుగా, అతడి కథ చెబు తాను, శ్రమ తెలియకుండా, విను,” అంటూ ఇలా చెప్ప సాగాడు:\nపెదపాడు గ్రామం పక్కనే చిట్టడవివున్నది. దాంట్లో దెయ్యాలున్నాయని చెప్పుకుంటారు.\nచిట్టడవిలో ప్రతి దెయ్యమూ ఆకుపచ్చ చీరకట్టి, రెండు జడలు వేసుకుని అందమైన యువతి రూపంలో తిరుగుతున్నదట.\nపెదపాడుకు కాస్త దూరంలో పల్లవరం అనే గ్రామముంది. అక్కడ గజపతి అనే వ్యసనపరుడు జూదంలో వున్న డబ్బంతా పోగొట్టుకోవడమే గాక, ఎంతోమందికి బాకీ పడ్డాడు. అప్పుల వాళ్ళు, న్యాయాధికారికి ఫిర్యాదు చేస్తామని అతణ్ణి బెదిరించారు.\nభయపడిన గజపతి గ్రామం విడిచి పారి పోయి పెదపాడు చేరుకున్నాడు. అక్కడ ఎవరో ఎగతాళికి చిట్టడవిలో బంగారం దొరుకు తుందని చెబితే, నిజమని నమ్మి చిట్టడవి దారి పట్టి అలసిపోయి, విశ్రాంతి కోసం ఒక చెట్టు కింద కూర్చున్నాడు.\nక్రమంగా గజపతికి నిద్రపట్టేసింది. కొంత సేపటికి ఎవరో పెట్టిన పెద్ద కేకకు మెలకువ వచ్చి లేచి, అటుగా వెళితే ఓ ఇల్లు కనిపిం చింది. బార్లా తెరిచివున్న ద్వారం గుండా లోపలికి వెళ్ళగా, ఒక యువకుడు నేల మీద పడివున్నాడు. పక్కనే ఆకు పచ్చ చీరకట్టిన యువతి కూర్చునివున్నది.\nచిట్టడవిలో దెయ్యాల గురించి గజపతికి తెలియదు. అక్కడ అంత అందమైన యువతి కనబడినందుకు ఆశ్చర్య పడుతూనే, “ఏం జరిగింది!” అని అడిగాడు.\n“బయట నుంచి మంచినీళ్ళు కావాల న్నాడు. లోపలకు రమ్మంటే వచ్చి, నన్ను చూసి స్పృహతప్పి పడిపోయాడు,” అన్నదా యువతి.\nఆమె గొంతు వృద్ధపురుషుడిదిలా ధ్వనించి అదిరిపడిన గజపతి, \"నిన్ను చూసి నీ గొంతు వింటే ఎవరైనా భయపడతారు,” అన్నాడు.\n“నువ్వు చెప్పింది నిజమే. ఇన్నాళ్ళకు నీవొక్కడివే ధైర్యంగా నాతో మాట్లాడావు. నీవు ఇతడికి స్పృహతెప్పించి ధైర్యం చెబుతూండు. నేను వెళ్ళి మీరు తినడానికేమైనా తెస్తాను,” అంటూ ఆయువతి లేచి పక్కగదిలోకి వెళ్ళింది..\nగజపతి ఆ యువకుడికి దగ్గరగా కూర్చుని, ఆ యువతి వదిలి వెళ్ళిన మంచినీటి పాత్ర లోని నీళ్ళు అతడి ముఖం మీద చిలకరించి, \"ఇక కళ్ళు తెరు, నేనున్నాను. నీకు భయ మేమీ లేదు,” అన్నాడు.\nయువకుడు కళ్ళు తెరిచి, “దాహం!” అన్నాడు నీరసంగా.\nగజపతి అతడికి మంచినీళ్ళిచ్చి, “ఒక ఆడపిల్లను చూసి భయపడి మూర్ఛపోయావు. ఇలాంటివాడివి చిట్టడవిలో ఎందుకు ప్రవే శించావు?” అన్నాడు.\nయువకుడు తన పేరు చలపతి అని చెప్పి, \"అది మామూలు ఆడపిల్లకాదు, దెయ్యం ఆడపిల్ల. అందుకే భయపడ్డాను. నాది పెద పాడు గ్రామం. ఈ చిట్టడవిలో దెయ్యాలుంటా యని నాకు తెలుసు!” అన్నాడు.\n“ఇంత తెలిసీ చిట్టడవికెందుకొచ్చినట్టు?” అంటూ ఎంతో ఆశ్చర్యంగా ప్రశ్నించాడు గజపతి.\n“మా అమ్మకు ఉన్నట్టుండి అంతుపట్టని జబ్బు చేసింది. వైద్యుడు-ఇది కొత్త రకం జబ్బు, సర్వరోగనివారిణి అనే నల్లమామిడి పండు తెచ్చి తినిపిస్తే, జబ్బు మాయమౌ తుంది, అన్నాడు. ఆ నల్ల మామిడి పండు సిరిపురంలో మాత్రమే దొరుకుతుందని నాకు తెలుసు. అంతే కాదు, దారిలోని చిట్టడవిలో దెయ్యాలుంటాయని కూడా, నాకు తెలుసు! దెయ్యాలంటే, నాకు మహాభయం!\" అన్నాడు చలపతి.\n“ఐనా, కన్న తల్లిని రక్షించుకోవడం కోసం ఇటువచ్చావు. భేష్, మెచ్చదగినవాడివి, ” అన్నాడు గజపతి.\nఆ మాటలకు సంతోషించిన చలపతి, “భయంగావున్నా, ఈ ఇంటి ప్రాంతం చేరాను. దాహం వేయడంతో, ఇంటి గుమ్మం దగ్గరకు వచ్చి, ‘మంచినీళ్ళు కావాలి. లోపల ఎవరైనావున్నారా?' అన్నాను గట్టిగా. 'ఇక్కడ నీటికి కొదవేమున్నది? లోపలకొచ్చి, కావలసి నన్ని నీళ్ళు తాగవచ్చు, అన్నసమాధానం వచ్చింది. ఆ గొంతు ముసలివాడిదిలా అని\nపించి లోపలకు వస్తే - ఆకుపచ్చరంగు చీర కట్టి, రెండు జడలు వేసుకున్న అమ్మాయి కనిపించింది. ఆ వెంటనే అది దెయ్యం అని గ్రహించిన నేను స్పృహతప్పి పడిపోయాను. నీకు ధైర్యముంటే నన్నిక్కడి దెయ్యంబారి నుంచి కాపాడు,” అన్నాడు.\nతను మాట్లాడిన యువతి దెయ్యమని తెలియగానే, గజపతి భయంతో వణికి పోతూండగా, లోపల్నుంచి ఆకుపచ్చ చీరకట్టిన యువతి వచ్చింది. ఆమె చేతిలో ఒక పళ్ళెం, దాన్నిండా ఏదో వంటకం వున్నది. ఆమె చిరునవ్వు నవ్వుతూ, “ఐతే, నేను దెయ్యా న్నంటారా? అందుకే మీకోసం నరమాంసపు వంటకం తెచ్చానంటారా?” అంటూ వాళ్ళకు దగ్గరైంది. అంతే! చలపతి, గజపతి కెవ్వుమని అరిచి స్పృహతప్పి పడిపోయారు.\nవాళ్ళిద్దరూ కెవ్వుమంటూ పెట్టిన కేక, ఆ దారివెంట వెళుతున్న దళపతి అనే యువకు డికి వినిపించింది. అతడిది సిరిపుర గ్రామం; ఉష అనే అమ్మాయిని ప్రేమించాడు. ఉష తండ్రి వేయివరహాలు ఎవరిస్తే వారికే తన కూతుర్నిచ్చి పెళ్ళి చేస్తానన్నాడు. దళపతి దగ్గర అంత డబ్బు లేదు. అందుకని, తనకు ఉషతో పెళ్ళయ్యే యోగమున్నదో లేదో తెలు సుకునేందుకు జ్యోతిష్కుడి వద్దకు వెళ్ళాడు.\nజ్యోతిష్కుడు, దళపతి జాతకాన్ని పరీ క్షించి, “నీకు కోరిన అమ్మాయితో పెళ్ళయ్యే యోగంవున్నది. ఈ రోజే చిట్టడవి దారిలో పెదపాడు వెళ్ళు. అక్కడి రామాలయంలో, సీతారాములకు అర్చన చేయించు. ప్రయా ణంలో ఏదైనా జబ్బు చేస్తే వెంటనే నయంకావ డానికి, సర్వరోగనివారిణి అయిన నల్ల\nమామిడి పండ్లు తీసుకునివెళ్ళు. చిట్టడవిలో దెయ్యాలున్నాయని చెప్పుకుంటారు. ధైర్యం చేయగలవా?” అని అడిగాడు.\n“నేను జాతకాన్ని నమ్ముతాను, దెయ్యాన్ని నమ్మను,” అన్నాడు దళపతి ఉత్సాహంగా.\nతర్వాత దళపతి పెరట్లోవున్న నల్లమామిడి చెట్టునుంచి పళ్ళుకోసి సంచీలో వేసుకుని పెదపాడుకు ప్రయాణమై చిట్టడవిలో ప్రవే శించాడు. కొంత దూరం పోయేసరికి అతడికి గజపతి, చలపతి పెట్టిన కేక వినిపించింది.\nదళపతి ఆశ్చర్యపడుతూ, వాళ్ళున్న ఇంటి కేసి వెళ్ళాడు. అతడికి నేల మీద పడివున్న చలపతి, గజపతి - పక్కనే కూర్చునివున్న ఆకుపచ్చరంగుచీర యువతి కనిపించింది.\nఆమె అందం చూసి నివ్వెరపోయిన దళపతి, ఆమెను, “ఏం జరిగింది?\" అని అడిగాడు.\n“నేనెవరో నాకు తెలియదు. ఇక్కడికెలా వచ్చానో కూడా తెలియదు. ఈ యువకులు నన్ను దెయ్యమనుకున్నారు. అది నిజమే నేమో,\" అన్నది యువతి అమాయకంగా.\nదళపతి ఆమె వంక అదోలా చూసి, “దెయ్యాలనేవిలేవు. నువ్వు మనిషివే కానీ, నీకేదో జబ్బు చేసింది. అందుకే గతం మర్చి పోయావు. నీ గొంతు కూడా అసహ్యంగా మారిపోయింది. నాదగ్గర నల్లమామిడి పండు వున్నది. అది సర్వరోగనివారిణి. అది తిన్నా వంటే నీకు గతం గుర్తుకొస్తుంది,” అన్నాడు.\nఆమె కంగారు పడుతూ, “నాకే జబ్బూ లేదు. నేను దెయ్యాన్నే. నల్లమామిడి పండు, నాకు నిషిద్ధం. నీవు వీళ్ళిద్దర్నీ తీసుకుని తొందరగా ఇక్కణ్ణించి వెళ్ళిపో,” అన్నది.\nదళపతి తల అడ్డంగా ఊపి, “నువ్వు దెయ్యానివంటే నేను నమ్మను. నీ చేత నల్ల మామిడి పండు తినిపించి, నీ జబ్బు నయం చేసి కానీ నేనిక్కణ్ణించి వెళ్ళను,” అంటూ మామిడి పళ్ళున్న సంచీలో చేయిపెట్టాడు.\nఇది చూసి ఆమె మరింత కంగారు పడుతూ, “లోపలగదిలో బంగారు కాసు లున్న సంచీలున్నాయి. నీకు కావలసినంత బంగారం తీసుకుని వెళ్ళిపో,” అన్నది.\nదళపతి, ఆమె మాటలు పట్టించుకో కుండా సంచీలోంచి నల్లమామిడి పండు బయటకు తీసేసరికి, ఆమె కెవ్వుమని అరిచి పక్కగదిలోకి పరిగెత్తింది. దళపతిగదిలోకి వెళితే ఆమె జాడలేదుకానీ, ఆమె చెప్పినట్లు అక్కడ బంగారు కాసులతో నిండిన సంచీలు మాత్రం వున్నాయి.\nదళపతి గదిలోంచి బయటికి వచ్చి చల పతి, గజపతిల ముఖాల మీద నీళ్ళు చిలక రించాడు. కొద్ది సేపట్లో వాళ్ళు స్పృహవచ్చి లేచి కూర్చోగానే, వాళ్ళకు తన కథ చెప్పి, వాళ్ళ గురించి అడిగాడు. వాళ్ళిద్దరూ దళపతికి తమను గురించి వివరించారు.\nదళపతి వద్ద నల్లమామిడి పండ్లువున్నవని తెలియగానే చలపతి ఎంతో సంతోషించి తన తల్లి జబ్బును నయంచేయగల ఆ పండ్లలో ఒక దాన్ని దళపతినడిగి తీసుకుని, “నువ్వు చాలా ధైర్యవంతుడివి. దెయ్యాన్నే భయపెట్టి తరిమేశావు,” అని మెచ్చుకున్నాడు.\nదెయ్యాలనేవి లేవనీ, ఆమె దెయ్యంకా దనీ దళపతి అంటే, “ఐతే, ఆకుపచ్చచీరకట్టిన ఆ అమ్మాయి ఒంటరిగా ఇక్కడెందుకుంది? అంతలో ఎలామాయమైంది?” అని అడి గాడు గజపతి.\n“అవంతీ రాజు యుద్ధంలో ఓడిపోయాక, ఆయన వారసులు అజ్ఞాతంగా అడవుల్లో వుంటున్నారని విన్నాను. ఆమె అవంతీ రాజు కుమార్తె కావచ్చు. ఎవరూ తన వైపురాకుండా దెయ్యాల కథను ప్రచారం చేస్తుండవచ్చు,” అన్నాడు దళపతి. “నీ నమ్మకం నీది. మా నమ్మకాలు మావి. ఇప్పుడేం చేయాలో నువ్వే చెప్పాలి!\" అన్నారు చలపతి, గజపతి.\nదళపతి చెప్పిన ప్రకారం ముగ్గురూ తలో బంగారు కాసుల సంచీ తీసుకున్నారు. అక్క డున్న బంగారుకాసుల విషయం రహస్యంగా వుంచాలని నిర్ణయించుకున్నారు. అక్కణ్ణించి బయల్దేరి పెదపాడు చేరుకున్నాక గజపతి తిన్నగా పల్లవరం వెళ్ళిపోయాడు.\nపెదపాడు గ్రామస్థులు చాలా మంది చల పతినీ, దళపతినీ చుట్టుముట్టి, చిట్టడవి దెయ్యాల గురించి చాలా ప్రశ్నలు వేశారు.\nదళపతి వాళ్ళకు బదులిస్తూ, \" అమ్మో! అవి చాలా ప్రమాదకరమైనవి. మళ్ళీ నేను చిట్ట డవి దారిలో వెళ్ళను. నేను చుట్టుదారిలోనే సిరిపురం వెళ్ళబోతున్నాను,” అని చెప్పాడు.\nబేతాళుడు ఈ కథ చెప్పి, \"రాజా, దళపతి చిట్టడవిలో చలపతి, గజపతులను కలుసు కున్నప్పటి నుంచీ, అతడి ప్రవర్తన కపటం, పరవంచనగా కనబడుతున్నది గదా? వాళ్ళి ద్దరితో అసలు దెయ్యాలంటూ లేవన్నాడు.\nగ్రామస్థులతో, అక్కడ చాలా ప్రమాదకరమైన దెయ్యాలున్నవనీ, మరొకసారి ఆ ప్రాంతాలకు వెళ్ళననీ చెప్పాడు. ఇది కపటం, పరవంచన కాక మరేమిటి? ఇంతకూ అతడు దెయ్యా లున్నవని నమ్ముతున్నట్టా లేనట్టా? ఈ సందే హాలకు సమాధానం తెలిసి కూడా చెప్పక పోయావో, నీ తలపగిలిపోతుంది,” అన్నాడు.\nదానికి విక్రమార్కుడు, “పుట్టుకతో ఏ మనిషికీ అలౌకిక శక్తులున్నవనే ఆలోచ నంటూ రాదు. ఆ నమ్మకాలన్నీ తల్లిదండ్రుల నుంచీ, ఇరుగుపొరుగుల నుంచీ ఏర్పడే భావాలు. అలాంటి ప్రభావం దళపతి మీద ఏమాత్రం వున్నట్టులేదు. చిట్టడవిలో దెయ్యా లున్నవన్న నమ్మకంగల చలపతి, ఆకుపచ్చ చీరకట్టిన యువతిని చూసి స్పృహ కోల్పో యాడు. గజపతికి, తాను దెయ్యాన్నని ఆమె చెప్పిన తర్వాత స్పృహతప్పింది. ఈ నమ్మకా లేని దళపతి, ఆమెను మామూలు యువతిగా భావించి, అందుకు తగిన విధంగా ప్రవర్తిం చాడు. ఇక, గ్రామస్థులకు చిట్టడవిలో దెయ్యా లున్నవని చెప్పిన కారణం, అక్కడ అజ్ఞాతంలో ఉంటున్నారని అతడు దృఢంగా విశ్వసించిన అవంతీ రాజ కుటుంబీకుల క్షేమానికెలాంటి అంతరాయం, ప్రమాదం వాటిల్ల కూడదన్న సదుద్దేశం మాత్రమే. అందువల్ల, దళపతిలో కపటం, పరవంచన, కేవలం వాక్చాతుర్యం మాత్రమే వున్నవనుకోవడం సరికాదు,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం) [ఆధారం : “వసుంధర’ రచన]",
            "book_page_end": 26,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_04",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 27,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "చరిత్ర/సంస్కృతి",
            "moral": "సమాచారం ఇవ్వబడింది.",
            "keywords": [
                "మణిపురి",
                "దేవతల నాట్యం",
                "లాయ్ హరోబా",
                "కుతుబ్ మీనార్",
                "ముస్లిం కట్టడం"
            ],
            "characters": [
                "శివుడు",
                "నాగదేవుడు",
                "పృథ్వీరాజ్",
                "కుతుబ్-ఉద్దీన్"
            ],
            "locations": [
                "మణిపురి",
                "ఢిల్లీ"
            ],
            "content": "దేవతల నాట్యం\nదేవతలు ముఖ్యమైన ఇతర పనులు ముగించాక వినోద క్రీడలలో పాల్గొనేవారని ఒక మణిపురి పూర్వగాథ తెలియ జేస్తోంది. దీనికి గుర్తుగా మణిపురి ప్రజలు పదిహేను రోజుల పాటు ఉత్సవం జరుపుకుంటారు. ఏప్రిల్-మే మాసాలలో జరుపుకునే ఈ ఉత్సవాల పేరు 'లాయ్ హరోబా'. అంటే, దేవతల వినోదం అని అర్థం. ఒకసారి విశాలమైన సరస్సును చూసిన శివుడు దాని మీదికి తన శూలాన్ని ప్రయోగించాడట. దాంతో సరస్సు ఎండి పోయిందట. ఏడుగురు దేవుళ్ళనూ, ఏడుగురు దేవత లనూ దేవలోకం నుంచి మన్ను తెచ్చి సరస్సును నింప మని శివుడు ఆజ్ఞాపించాడట. దేవతలు ఆ పనిని చేసి, పూర్తికా గానే ఆనందోత్సాహాలతో ఏడు రాత్రులు, ఏడు పగళ్ళు నాట్యం చేశారట. తలమీద మణితో నాగదేవుడు అక్కడే వుండి చుట్టుపక్కల ప్రాంతాలను వెలుగుతో నింపాడట. అందుకే ఆ ప్రాంతానికి మణిపురి అనే పేరు వచ్చిందని చెబుతారు.\nమొట్టమొదటి ముస్లింకట్టడం\nపర్షియన్ భాషలో 'కువ్వాట్ ఉల్ ఇస్లాం' అని పిలువబడే మసీదు ఒకటి ఢిల్లీలో ఉంది. కుతుబ్ మీనార్ సమీపంలో వున్న దీనినే భారతదేశంలోని మొట్ట మొదటి ముస్లిం కట్టడంగా భావిస్తున్నారు.\nపృథ్వీరాజ్ నుంచి ఢిల్లీని పట్టుకున్నాక సుల్తాన్ ప్రతినిధి కుతుబ్-ఉద్దీన్ దీనిని నిర్మించాడు. రాయ్ పిథోరా కోటను పడగొట్టాక అందులోని స్తంభాలనూ, బండలనూ మసీదు నిర్మాణానికి ఉపయోగించారు.\nఇండో- ముస్లిం నిర్మాణం అనే నూతన భవన నిర్మాణ శిల్పకళకు ఇది నాంది పలికింది.",
            "book_page_end": 27,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_05",
            "raw_genre_backup": "చరిత్ర/సంస్కృతి",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "కోడిపుంజు సాయం!",
            "book_page_start": 28,
            "pdf_page_start": 27,
            "pdf_page_end": 29,
            "author": "చందమామ బృందం",
            "genre": "విదేశ పూర్వగాథ",
            "moral": "మంచివారు, గొప్ప వ్యక్తులు ఏ పరిస్థితిలో ఉన్నా వారిని గౌరవించాలి.",
            "keywords": [
                "కోడిపందాలు",
                "యువరాజు",
                "జావా",
                "రాజబహిష్కారం",
                "కోడిపుంజు"
            ],
            "characters": [
                "రాజు",
                "యువరాజు",
                "యువతి",
                "కళేరసు",
                "కోడిపుంజు",
                "కట్టెలు కొట్టేవారి భార్యలు"
            ],
            "locations": [
                "జావా రాజ్యం",
                "రాజభవనం",
                "అరణ్యం",
                "రాజధాని"
            ],
            "content": "ఈనాటి ఇండొనేషియాలో అంతర్భాగమైన జావాలో శతాబ్దాల క్రితం పలు రాజ్యాలు ఉండేవి.\nఅలాంటి ఒక రాజ్యానికి కేతనం కోడిపుంజు. దానికి సంబంధించిన పూర్వగాథ ఇది:\nరాజుగారి ఏకైక సంతానమైన యువరాజుకు కోడిపందాలంటే మహా ఇష్టం. ఎప్పుడు చూసినా స్నేహితులతో కలిసి కోడిపందాలాడుతూ వినో దిస్తూండేవాడు. అందువల్ల ఆయన స్నేహి తులు బలమైన కోడిపుంజులు ఎక్కడ కని పించినా సరే, అవి ఎవరివైనా సరే, వాటిని పట్టు కుని కోడిపందాలు నిర్వహించేవారు.\nఎవరో వచ్చి, తాము యువరాజు మిత్రులు మని చెప్పి తమ కోడిపుంజులను పట్టుకు పోవడం రాజ్య ప్రజలకు బాధ కలిగించింది.\nఅయినా, ఆ విషయాన్ని రాజుగారి దృష్టికి తీసుకు వెళ్ళే ధైర్యం ఎవరికీ లేదు. అయితే,\nరాజు ఒకసారి మారువేషంలో తిరుగుతూ, కొందరు యువకులు రైతులనుంచి బలవం తంగా బలిష్ఠమైన కోడిపుంజులను లాక్కు పోవడం, ఇదంతా యువరాజు కోసమే చేస్తు న్నట్టు చెప్పడం గమనించాడు. ఆ తరవాత ప్రజలు ఇది తరచూ జరుగుతూన్న వ్యవహా రమే అని మారువేషంలో వున్న రాజు అడగ డంతో తమ గోడును వెళ్ళబోసుకున్నారు.\nవిచారంతో రాజభవనానికి తిరిగి వచ్చిన రాజు, యువరాజును వెంటనే రాజ్యాన్ని వదిలి వెళ్ళమని ఆగ్రహావేశంతో ఆజ్ఞాపించాడు.\nయువరాజుకు రాజభవనాన్ని వదిలిపెట్టక తప్పలేదు. యువరాజు రాజ్యపొలిమేరల్లో వున్న అరణ్యం చేరే వరకు గూఢచారులు ఆయన్ను వెంబడించి వెళ్ళి, తిరిగివచ్చారు.\nఅప్పటికే బాగా పొద్దుపోయింది. అర ణ్యాన్ని మెల్ల మెల్లగా చీకటి ఆవరిస్తోంది. యువ రాజు దారీ తెన్నూ తెలియక కొట్టుమిట్టాడ సాగాడు. ధైర్యశాలి అయినప్పటికీ క్రూర మృగాల అరుపులు అతన్ని ఆందోళనకు గురిచేశాయి.\nఅంతలో దూరంలో వున్న ఒక గుడిసెలోంచి మిణుకు మిణుకుమంటూ దీపం వెలుతురు కనిపించడంతో, అక్కడికి వెళ్ళి తలుపుతట్టాడు.\nతలుపు తెరిచిన ఒక యువతి నఖ శిఖ పర్యంతం అతన్ని అనుమానంగా చూసింది. అతడు తాను యువరాజునన్న విషయం మాత్రం దాచి, రాజు గారి ఆగ్రహానికి లోనై రాజ్యబహిష్కారం శిక్ష పొంది, అడవులు పట్టిన దురదృష్టవంతుణ్ణని మాత్రం చెప్పాడు. ఆ యువతి అతని మీద దయ తలచి తలదాచుకోవడానికి చోటిచ్చింది.\nఆమె తల్లిదండ్రులు అడవిలో లభించే మూలిక లను సేకరించి, వైద్యులకు అమ్మి, దాంతో వచ్చే ఆదాయంతో పొట్టపోసుకునేవారు. వారు అలా ఒకనాడు మూలికలతో, దాపులనున్న నదిని దాటుతూండగా, వెల్లువ వచ్చి వాళ్ళు ఎక్కిన పడవ తల్లకిందులు కావడంతో చనిపోయారు.\nఆ తరవాత ఆ యువతి ఎక్కడికి వెళ్ళడమో తెలియక, తన తల్లిదండ్రులు చేసిన పనినే కొనసాగిస్తూ అక్కడే ఒంటరిగా ఉంటున్నది.\nఆమె వివరాలు తెలుసుకున్న యువరాజు ఆమెతో పాటే ఉండిపోవాలని నిశ్చయించుకుని, ఆమె సమ్మతితో ఆమెను పెళ్ళాడాడు. అతడు దృఢమైన శరీర సౌష్ఠవం కలవాడూ, తెలివైన వాడూ కావడంతో జింకలనూ, పక్షులనూ పట్టి, కట్టెల కోసం అడవికి వచ్చినవారికి అమ్మేవాడు.\nఇలా కొన్ని నెలలు గడిచాయి. తన తండ్రి మరణించిన వార్త, కట్టెలు కొట్టేవారి ద్వారా యువరాజుకు చేరింది. \"నేను ఇప్పుడే నగరం వెళ్ళి కొన్ని రోజుల తరవాత వస్తాను. వచ్చాక నీకో శుభవార్త చెబుతాను. మనకు మంచి రోజులు రానున్నాయి,” అన్నాడు భార్యతో.\n“త్వరగా వచ్చెయ్. వచ్చాక నేనూ నీకో సంతోషకరమైన విషయం, చెబుతాను,” అన్నది భార్య, తాను తల్లి కాబోతూన్న విషయం బయట పెట్టకుండా.\nతిరిగి వచ్చిన యువరాజును చూడగానే నగర ప్రజలు ఆనందోత్సాహాలు పొందారు.\nరాజ్యానికి ఏకైక వారసుడు ఆయన. యువ రాజుకు రాజ్య బహిష్కార శిక్ష విధించాడే తప్ప, రాజు తనకు వారసుడిగా వేరెవరినీ ప్రకటించ లేదు. యువరాజుకు వెనువెంటనే రాజ్య పట్టాభిషేకం జరిగింది. సంప్రదాయ బద్ధమైన ఇతర క్రతువులు జరగడానికి మరికొన్ని రోజులు పట్టింది. వాటి మధ్య అడవికి వెళ్ళి భార్యను చూసే అవకాశం యువరాజుకు కలగలేదు.\nఅదే సమయంలో అడవిలో అకాలవర్షాలు, వెల్లువ బీభత్సం సృష్టించాయి. యువరాజు భార్య ఒక గుహలో తలదాచుకోవలసివచ్చింది.\nఅడవి సమీపంలో నివసించే కట్టెలుకొట్టేవారి భార్యలు యువరాజు భార్య ప్రసవ సమయంలో దగ్గరుండి ఆమెను ఆదుకున్నారు. ఆమె చక్కని మగబిడ్డను కన్నది.\nపట్టాభిషేకానంతరం యువరాజు, తన భార్యను రాజధానికి వెంటబెట్టుకు రావడానికి అడవికి వెళ్ళాడు. అయితే, అక్కడ ఆమెగాని, ఆమె గుడిసె ఆనవాళ్ళుగాని కనిపించలేదు.\nనిరాశతో వెనుదిరిగి వచ్చాడు.\nఒకనాడు యువరాజు భార్య బిడ్డతో, గుహ ముందు కూర్చుని వున్న సమయంలో, ఆకా శంలో ఎగురుతూన్న ఒక గద్ద ముక్కు నుంచి ఒక కోడిపిల్ల జారి ఆమె ఎదుట పడింది. ఆమె దానిని తీసి కాపాడింది. తన బిడ్డతోపాటు ఆహారం పెడుతూ పెంచసాగింది. కోడిపిల్ల, ఎవరూ ఎప్పుడూ ఎక్కడా కనీవినీ ఎరగనంతగా బలిష్ఠ మైన కోడిపుంజుగా ఎదిగింది. దాన్ని చూసిన ఇతర పక్షులూ, జంతువులూ ఆ గుహ దరిదాపు లకు రావడానికి కూడా జడుసుకునేవి.\nఅక్కడ నగరంలో కొత్త రాజు మళ్ళీ కోడి పందాలను ప్రారంభించాడు. అయితే, ఇప్పుడు కోడిపుంజులను రైతుల నుంచి బలవంతంగా అపహరించడంలేదు. పందాలలో గెలిచిన పుంజు లకు బహుమతులు ఇస్తామని ప్రకటించాడు.\nఆ ప్రకటన గురించి కట్టెల కొట్టే వారి ద్వారా అడవిలో పెరుగుతూన్న యువరాజు కుమారుడు కళేరసు చెవిన పడింది. అతని కిప్పుడు వయసు పన్నెండేళ్ళు. తల్లి అను మతితో కళేరసు తన కోడిపుంజును తీసుకుని రాజధానికి బయలుదేరాడు. అతడు అక్కడికి చేరేసరికే కోడిపందాలు ముమ్మరంగా సాగుతు న్నాయి. ఆ రోజు రాజుగారే స్వయంగా శిక్షణ ఇచ్చిన కోడిపుంజు ఇతర పుంజులను ఢీకొని సులభంగా ఓడించింది.\n“మహారాజా! నా పుంజు, మీ పుంజును గనక ఓడిస్తే మీరు నాకేం బహుమతి ఇస్తారు?” అని అడిగాడు కళేరసు, బుట్టలో దాచిన తన కోడిపుంజును చూపకుండా.\nరాజు మొదట ఆ కుర్రవాణ్ణి చూడగానే తెలి యని ఆకర్షణకులోనయ్యాడు. “అయితే, మా పుంజు నీ పుంజును ఓడిస్తే?” అని అడి గాడు రాజు.\n“నేను నా పుంజు ద్వారా బహుమతి సంపా యిద్దామన్న ఆశతో వచ్చిన పేద కుర్రాణ్ణి. మీకేం ఇవ్వగలను? కొన్నాళ్ళు మీకు సేవలందించ గలను,\" అన్నాడు కళేరసు. ఆ తరవాత బుట్టలో నుంచి కోడిపుంజును వెలుపలికి తీశాడు.\n“ఓరి దేవుడా! ఎంత పెద్ద కోడిపుంజు!\" అంటూ ఆశ్చర్యపోయారు అక్కడి వారందరూ.\nపందాలు ఆరంభమయ్యాయి. అంతకు క్రితం, మిగతా పుంజులన్నిటినీ ఓడించిన రాజుగారి కోడిపుంజు, కళేరసు కోడిపుంజు వద్ద చిత్తుగా ఓడిపోయింది. రాజు కళేరసుకు వంద బంగారు నాణాలు బహుమతిగా ఇచ్చాడు. ఆ తరవాత రాజుగారి వద్ద వున్న మిగిలిన కోడి పుంజులన్నింటినీ కళేరసు పుంజు సునాయా సంగా ఓడించడంతో, రాజు అతన్ని కాసులతో ఘనంగా బహూకరించాడు.\n\"అబ్బాయీ, నీ పుంజును నాకు అమ్మ దానికి నీకేమైనా అభ్యంతరమా?” అని అడి గాడు రాజు.\n“క్షమించండి మహారాజా! ఈ పుంజు నా ప్రాణ నేస్తం. ఇది నేను పుట్టినప్పుడు చిన్న పిల్లగా ఆకాశం నుంచి వచ్చింది. ఇద్దరం కలిసి పెరిగి ఇంత వాళ్ళయ్యాం. ఇప్పుడు ఈ పుంజు సంపాయించిన బహుమతి మొత్తంతో, నేనూ మా తల్లీ సుఖంగా జీవించగలం,” అన్నాడు కళేరసు.\n“నువ్వు ఎప్పుడు పుట్టావు?” అని అడి గాడు రాజు.\n“పన్నెండేళ్ళ క్రితం. అప్పుడు మహా ప్రవాహం అడవిని ముంచెత్తిందట! అప్పటికే మా తండ్రి, ఎందుకో హఠాత్తుగా వెళ్ళి పోవడంతో మా తల్లి దూరంలో వున్న ఒక గుహలోకి పారిపోయి ప్రాణా లతో తప్పించుకుందట,” అన్నాడు కళేరసు.\n“సరే, పుంజును అమ్మ దానికి నీకు ఇష్టంలేదనుకో, నువ్వు ఇక్కడే రాజభవ నంలో నాతో ఉండడానికి నీకేమైనా అభ్యంత రమా?” అని అడిగాడు రాజు.\n“అది మా తల్లి అభిప్రాయం మీద ఆధార పది వుంటుంది మహారాజా!” అన్నాడు కళేరసు.\nరాజు సింహాసనంపైనుంచి చటుక్కున లేచి, \"నువ్వు నన్ను నీ తల్లి దగ్గరికి తీసుకు వెళ్ళు నాయనా,” అన్నాడు గద్గద స్వరంతో.\n“అలాగే మహారాజా!\" అంటూ కళేరసు అక్కడి నుంచి బయలుదేరాడు. రాజూ, ఆయన పరివారం అతడి వెంట బయలుదేరారు.\nఅడవి ప్రాంతంలో నివసిస్తూన్న పేద ప్రజలు ఆ దృశ్యం చూసి విస్తుపోయారు. రాజుగారి ముందు, గుర్రం మీద కూర్చుని వస్తూన్న తన బిడ్డను చూసిన కళేరసు తల్లి ఆనందాశ్చర్యాలకు హద్దులు లేకుండా పోయింది. మరికొద్ది క్షణాల్లో రాజు ఎవరన్నదీ ఆమె గుర్తించి ఆనంద బాష్పాలు రాల్చింది. అప్పటి కప్పుడే మహారాజు కళేరసును యువరాజుగానూ, అతడి తల్లిని పట్టమహిషి గానూ ప్రకటించాడు. ఊరేగింపు రాజధానికేసి బయలుదేరింది.\nతండ్రి తదనంతరం కళేరసు రాజ్యసింహాస నాన్ని అధిష్ఠించాక, కోడిపుంజును తన రాజ్యకేత నంగా ప్రకటించాడు! -(ఎం.బి)",
            "book_page_end": 30,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_06",
            "raw_genre_backup": "విదేశ పూర్వగాథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఆండ్రోమేనియా 2వ భాగం",
            "book_page_start": 31,
            "pdf_page_start": 30,
            "pdf_page_end": 38,
            "author": "చందమామ బృందం",
            "genre": "సైన్స్ ఫిక్షన్/సాహసం",
            "moral": "ధైర్యంతో కూడిన తెలివితేటలు ఎంత పెద్ద శక్తినైనా ఎదుర్కొనేందుకు సహాయపడతాయి.",
            "keywords": [
                "జి-మ్యాన్",
                "టెర్రోలీన్",
                "ఆండ్రాయిడ్లు",
                "జి-షీల్డ్",
                "పోరాటం"
            ],
            "characters": [
                "జి-మ్యాన్",
                "టెర్రోలీన్",
                "ఆండ్రాయిడ్లు",
                "రోబోట్లు"
            ],
            "locations": [
                "టెర్రోలీన్ స్థావరం",
                "నరక కూపం"
            ],
            "content": "ఇంతవరకు జరిగిన కథ: టెర్రోలీవ్ ఈ గ్రహాన్ని నాశనం చేసే పథకం పన్నుతున్నాడని ఎప్పుడైతే జి-మ్యానికి తెలిసిందో, అతను సమయం వృధా చెయ్యకుండా టెర్రోలీన్ స్థావరంలోకి చొరబడ్డాడు. అతనికోసం టెర్రోలీన్ కాచుకుని వున్నాడు. కొన్ని ఆశ్చర్యకరమైన విషయాలు చూపిస్తానంటాడు\nఒక ద్వారం తెరుచుకుంటుంది. వందలాది ఆండ్రాయిడ్లు దూసుకు వస్తాయి, అతనిపై థామ్మని పిలుస్తూ. ఓహో, అది చీకట్లో పేల్చిన ఒక్క పేలుడు కాదన్న మాట. ఇతని వద్ద ఓ పెద్ద సైన్యమే వుంది. కాని అది జి-మ్యానికి సాటిరాదు.\nజి-షీల్డ్ని యాక్టివేట్ చేస్తూ, జి-మ్యాన్ దూసుకు పోతాడు. జి-మ్యాన్ ఎన్ని ఆండ్రాయిడ్లని నాశనం చేస్తూంటే, అన్ని పుట్టుకొస్తున్నాయి. తమ స్నేహితుల తప్పులని గ్రహించి, అవి మరింత దృఢమైన శక్తితో దాడి చేస్తున్నట్లు వస్తున్నాయి.\nజి-మ్యాన్ తన జి-షీల్డ్ బలహీనం అవుతోందని గ్రహిస్తాడు. ఈ సైన్యంలో వున్న సంఖ్యని చూస్తూంటేనే, నాకు అలసట పుట్టుకొస్తూంది. నేను ఎంతకాలం ఇలా దాడిచేస్తూ పోగలనో నాకంతుపట్టడం లేదు.\nటెర్రోలీన్ అతని ఆలోచనలని పసికడతాడు... ఏం అలిసి పోయావా జి-మ్యాన్! \nమండిపడుతున్న జి-మ్యాన్ తనలో మిగిలిన శక్తినంతా పుంజుకుని దాడి చేస్తాడు..\nఅక్కడున్న రోబోట్లన్నిటినీ నాశనం చేస్తాడు. కానీ తన జి-షీల్డ్ని పోగుట్టుకుంటాడు. అకస్మాత్తుగా, తన ఎడమ పక్కనుంచి ఒక శబ్దాన్ని వింటాడు. భలే జి-మ్యాన్, భలే. నీకు లభించిన విశ్రాంతి చాలు, ఇక పద రెండో రౌండుకి\nఅక్కడ స్టీలు కవచాలు ధరించిన, మరింత పెద్దవి, మరింత అడ్వాన్స్డ్ రోబోట్లు ప్రత్యక్షమౌతాయి. ఇది చూసి అతను విభ్రాంతి చెందుతాడు.\nనేను బతికుండగానే, ఇక్కణ్ణుంచి పారిపోవాలి. \nజి-మ్యాన్ కష్టపడి ఆ నరక కూపంనుండి బయట పడతాడు.\nఅక్కణ్ణుంచి నువ్వు ప్రాణాలతో బతికి బయటపడడం చాలా వివేకమైన పనే జి-మ్యాన్. కానీ, నీ శక్తిని తిరిగిపుంజుకోవడానికి కొంత టైం పడుతుంది. కాకపోతే, ఇది నువ్వు ఒక్కడివే చేసే యుద్ధంలా కనిపించడం లేదు. మనకో ప్లాను సిద్ధంగా వుండాలి మరి. ఏమిటి, నేనొక్కణ్ణి ఈ యుద్ధం చెయ్యలేనంటావా? మ..మ.. ఆఁ నాకు తెలుసు ఏం చెయ్యాలో. ఇంకా వుంది\nతర్వాత: జి-మ్యాన్ ప్లాన్ ఏమిటి? అతను గెలుపొందుతాడా లేక ఇది టెర్రోలీన్ యొక్క దృఢమైన సైన్యంతో ఒక సారి ఓడిపోయిన వ్యక్తి పలికే డంబమా? జి-మ్యాన్ యొక్క నూతన సాహస కృత్యాలను ఆండ్రోమానియా యొక్క తరువాయి సంచికలో చదవండి.",
            "book_page_end": 39,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_07",
            "raw_genre_backup": "సైన్స్ ఫిక్షన్/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 44,
            "pdf_page_start": 43,
            "pdf_page_end": 43,
            "author": "చందమామ బృందం",
            "genre": "సమాచార వ్యాసం",
            "moral": "బాల కార్మిక వ్యవస్థను నిర్మూలించడానికి పాటుపడాలి.",
            "keywords": [
                "బాల కార్మికులు",
                "ప్రచారం",
                "మైఖేల్ ఎస్. కుమార్",
                "పేర్లు",
                "ఆదిత్య"
            ],
            "characters": [
                "మైఖేల్ ఎస్. కుమార్"
            ],
            "locations": [
                "కేరళ",
                "అమెరికా"
            ],
            "content": "బాల ప్రచారకుడు\nఫ్యాక్టరీలలో, హోటళ్లలో, ఇళ్ళల్లో కూడా బాలబాలిక లను పనులకు కుదుర్చుకోవడానికి వ్యతిరేకంగా తరచూ బాలకార్మికులను నిషేధించండి అంటూ గట్టి స్వరాలు వినిపిస్తూ ఉంటాయి. బాలకార్మిక వ్యవస్థను నిషేధించి నిర్మూలించడానికి కేంద్ర, రాష్ట్ర ప్రభు త్వాలు ఎన్నో చర్యలు తీసుకుంటున్నాయి. కాని, ఆ దుష్ట వ్యవస్థను అరికట్టలేక పోతున్నాం. బాలకార్మిక వ్యవస్థను నిర్మూలించ వలసిన అవసరాన్ని తెలియ జేస్తూ, తిరువనంతపురం సమీపంలోని అత్తింగల్లోవున్న ఒక రెసిడెన్షియల్ స్కూల్లో నాలుగవ తరగతి చదువుతూన్న మైఖేల్ ఎస్. కుమార్ అనే విద్యార్థి కేరళ రాష్ట్ర రాజధాని నుంచి ఉత్తర ప్రాంతంలో వున్న కాసర్తోడ్ వరకు సైకిల్ ప్రచార యాత్రను చేపట్టాడు. బాలల దినోత్సవం నాడు ప్రారంభించిన యాత్రను పదిహేను రోజుల అనంతరం పూర్తి చేశాడు. అతడు ఈ సమస్యను గురించి ఎదురైన వారికి వివరించేవాడు; పాటల ద్వారా, నాట్యం ద్వారా తాను రచించిన నాటకాలను తానే నటించడం ద్వారా ప్రజలకు ఆసక్తికరంగా తెలియచెప్పేవాడు. ఒక పసివాడు ఒక ఏనుగుకు కాపలాకాయడం కళ్ళారా చూశాక, భరించలేక ఈ ఒంటరి యాత్రకు పూనుకున్నట్టు కుమార్ చెబుతున్నాడు.\nఇష్టమైన పేర్లు\nఅమెరికాలోవున్న భారతీయ సంతతికి చెందిన తల్లి తండ్రులు—మగబిడ్డ పుడితే ఆదిత్య అనీ, ఆడపిల్ల పుడితే ప్రేయ అని పేర్లు పెట్టడం ఎక్కువగా ఉంటోంది. సోషల్ సెక్యూరిటీ శాఖ ఈ విషయాన్ని తెలియజేసింది. ఆ శాఖ జరిపిన ఒక సర్వేలో 20 0 3వ సం.లో 254 మంది మగపిల్లలకు ఆదిత్య అని పేరు పెట్టారనీ, 3 11 మంది ఆడపిల్లలలకు ప్రేయ అని పేరు పెట్టారనీ తెలియవచ్చింది. ఆదిత్య తరవాత అబ్బాయిలకు ఆమీయా అనీ, అమ్మాయిలకు ఆషా అనీ పేర్లు పెడుతున్నారు. అర్జున్ అన్నది ప్రాచుర్యంగల మరో పేరు.",
            "book_page_end": 44,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_08",
            "raw_genre_backup": "సమాచార వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పశ్చాత్తాపం!",
            "book_page_start": 46,
            "pdf_page_start": 45,
            "pdf_page_end": 48,
            "author": "చందమామ బృందం",
            "genre": "జానపద కథ",
            "moral": "దురాశకు పోతే చివరకు పశ్చాత్తాపం తప్పదు. ఇతరులకు మేలు చేస్తేనే మనకు మేలు కలుగుతుంది.",
            "keywords": [
                "వడ్డీ వ్యాపారి",
                "రైతులు",
                "శంఖం",
                "రాముడు",
                "పశ్చాత్తాపం"
            ],
            "characters": [
                "రఘులాల్",
                "ప్యారేలాల్",
                "పూజారి",
                "సాధువు",
                "పేదవాడు (రాముడు)"
            ],
            "locations": [
                "మోతీహారీ గ్రామం",
                "రఘులాల్ ఇల్లు"
            ],
            "content": "మోతీహారీ గ్రామంలో రఘులాల్ అనే ఒక పేదరైతు ఉండేవాడు. అదే గ్రామంలో ప్యారే లాల్ అనే ధనికుడైన వడ్డీవ్యాపారి ఉండేవాడు.\nగ్రామస్థులకు అధిక వడ్డీలకు అప్పులిచ్చి, మోసం చేసి అతడు డబ్బులు కూడబెట్టాడు.\nవడ్డీవ్యాపారి చేసే కుతంత్రాలు గ్రామస్థులకు తెలుసు. అయినా, అవసరాలలో తమను ఆదు కునే దిక్కు మరెవ్వరూ లేరుగనక, తాము మోసపోతున్నామని తెలిసినా, గ్రామస్థులు సాయం కోసం ప్యారేలాల్నే ఆశ్రయించేవారు.\nఅందువల్ల అప్పులు చేసే ప్రజలు నానాటికి మరింత పేదలుగా మారుతూంటే, అప్పులిచ్చే వ్యాపారి మరింత ధనికుడుగా ఎదగసాగాడు.\nప్యారేలాల్ డబ్బు అప్పుగా ఇచ్చేప్పుడు పత్రాలు రాసుకునేవాడు కాదు. “పత్రాల మీద సంతకాలెందుకు? మీకు డబ్బుకావాలి. నేను ఇస్తున్నాను. మీ దగ్గర డబ్బు ఉన్నప్పుడు తిరిగి చెల్లించండి. అయితే, వడ్డీ మాత్రం నెల నెలా చెల్లిస్తూ రావాలి. అది చాలు,” అనేవాడు.\nఅప్పు పుచ్చుకున్నవారికి యేడాది పొడవునా, తాము పుచ్చుకున్నదానికన్నా ఎక్కువగానే వడ్డీ చెల్లించినట్టు అనిపించేది. అయితే, అసలు డబ్బు ఏమాత్రం తగ్గకుండా అలాగే ఉండేది.\nప్యారేలాల్ లెక్కలు వారికి అంతుబట్టేవి కాదు.\nరఘులాల్ కూడా ప్యారేలాల్ దగ్గర అప్పు చేశాడు. డబ్బుల్లేనప్పుడు వడ్డీ కింద ప్యారేలాల్ ధాన్యం పట్టుకు పోయేవాడు. కొద్ది కొద్దిగా పొలాన్ని చేజిక్కించుకునేవాడు. ఏదీ లేదంటే ఇంట్లో ఉన్న పాత్రసామగ్రిని పట్టుకుపోయే వాడు. ఒక నెల కనిపించక పోయేసరికి రఘు లాల్ ఇంటికి ఆతృతగా వెళ్ళాడు ప్యారేలాల్.\nఇంటి నుంచి వెలుపలికి వచ్చిన రఘులాల్, \"అయ్యా, కట్టుబట్టలు తప్ప నా దగ్గర మరేదీ లేదు. మార్చుకోవడానికి కూడా వేరే బట్టలు లేవు. నన్నేం చేయమంటారు?” అన్నాడు విచా రంగా.\n“సాయం అర్థించడానికి రాముడి వద్దకు ఎందుకు వెళ్ళకూడదు? నా పట్ల అతడెంతో కరుణ చూపేవాడు. వెళ్ళిరా, నేను కొన్నాళ్ళ తరవాత వస్తాను,” అని చెప్పి ప్యారేలాల్ అక్కడి నుంచి వెళ్ళిపోయాడు.\n“ఆ రాముడు, ప్యారేలాల్కు సాయం చేసి వుంటే, నాకూ తప్పక సాయం చేయగలడు. ఇప్పుడే బయలుదేరాలి,” అనుకుంటూ రఘు లాల్ అప్పటికప్పుడే రాముణ్ణి వెతుక్కుంటూ బయలుదేరాడు. నడిచాడు, నడిచాడు సాయం కాలం వరకు నడిచాడు. రాముణ్ణి గురించి ఆచూకీ చెప్పేవారు ఒక్కరూ కనిపించలేదు.\nఆఖరికి ఒక పూజారిలాంటి మనిషి కనిపించ గానే, “నాదగ్గరున్న మూడు రొట్టెల్లో ఒకటి ఇస్తాను. దయాపరుడైన రాముణ్ణి నేనెక్కడ చూడగలనో చెబుతావా?\" అని అడిగాడు.\nఅతడు ఏమీ పలక్కుండా రొట్టెముక్క కేసి కనీసం క్షణం కూడా చూడకుండా ఏదో మన సులో గొణుక్కుంటూ వెళ్ళిపోయాడు. రఘు లాల్ మరికొంత దూరం నడిచాక, ముఖాన విబూదిరేఖలతో ఒక సాధువు ఎదురయ్యాడు.\nఆయన చేతిలో ఒక రొట్టెముక్కను పెట్టి, “రాము డెక్కడ ఉంటాడు? ఆయన ఉండే చోటు మీకు తప్పక తెలిసే ఉంటుంది,” అన్నాడు రఘు లాల్. “నాకు శివుణ్ణి గురించే తెలుసు. రాముణ్ణి గురించి తెలియదు,” అంటూ వెళ్ళి పోయాడు ఆ సాధువు.\nరఘులాల్ అలా నడుస్తూ నడుస్తూ బాగా అలిసి పోయాడు. ఎవరైనా ఎదురుపడి రాము డుండే చోటు చెప్పక పోతారా, వారితో కలిసి రొట్టెలు పంచుకుని తినకపోతానా అన్న ఆశ కొద్దీ ఆకలిగా ఉన్నప్పటికీ రొట్టెలు తిన కుండానే నడవసాగాడు. ఆఖరికి చింపిరి దుస్తులతో ఒక పేదవాడు ఎదురుపడ్డాడు. అతడూ బాగా అలిసిపోయి కనిపించాడు. “నేను రాముడి కోసం వెళుతున్నాను. ఆయన నాకు సాయపడ గలడని చెబుతున్నారు,” అంటూ రొట్టెల మూటను విప్పాడు.\n“అలాగా! నువ్వు రాముణ్ణి చూడాలని వెళుతున్నావా? నేనే రాముణ్ణి. నేనేం సాయం చేయగలనో చెప్పు,\" అన్నాడతడు రొట్టెల కేసి ఆత్రంగా చూస్తూ.\n“ఇదిగో, ఈ రొట్టె తీసుకో,” అంటూ రఘులాల్ అతడి చేతికి ఒక రొట్టె ఇచ్చాడు.\nఇద్దరూ తినడం ప్రారంభించారు. ఆ తరవాత తను వడ్డీ వ్యాపారి ద్వారా ఎలా మోసపోయిందీ ఏకరువు పెట్టి, \"నా వద్ద ఇప్పుడు డబ్బులూ లేవు, ధాన్యమూ లేదు. కుంట పొలం కూడా లేదు. ఎలా బతకాలో తెలియడం లేదు,” అన్నాడు రఘులాల్ విచారంగా.\nఆకలి తీరిన పేదవాడు తన సంచీలో నుంచి ఒక శంఖాన్ని తీసి, రఘులాల్కి ఇచ్చి, “దీనిని ఇలా ఊదావంటే నీకు కావలసినది ఇస్తుంది. దీన్ని ఊదే శక్తి నాకు లేదు. గనక, నాకు ఉప యోగపడదు. నువ్వే తీసుకో. మళ్ళీ వడ్డీ వ్యాపారి చేత మోసపోకుండా మాత్రం జాగ్రత్తపడు,\" అని చెప్పి తనదారిన వెళ్ళిపోయాడు.\nరఘులాల్ ఇంటికి తిరిగి వచ్చాడు. తలు పులూ, కిటికీలూ మూసి వచ్చి శంఖాన్ని ఇటూ అటూ తిప్పుతూ ఊదసాగాడు. అతడుదాన్ని ఒక విధంగా పట్టుకుని ఊదినప్పుడు నాణాలు రాలాయి. అతడు దురాశాపరుడు కాదు గనక, అంతటితో ఊదడం ఆపాడు. ఆరోజు తనకు కావలసిన ఆహారం కొనడానికి చాలినన్ని నాణాలు ఉంటే చాలనుకున్నాడు. ఆ రోజంతా విశ్రాంతి తీసుకుని, మరునాడు తెల్లవారగానే తనకున్న కొద్దిపాటి పొలంలో పనిచేయడానికి వెళ్ళాడు.\nకొన్ని నెలలు గడిచాయి. ఒకనాడు ప్యారే లాల్ కోతకు సిద్ధంగా ఉన్న రఘులాల్ చిన్న పంట పొలాన్ని చూసి ఆశ్చర్యపోయాడు. తిను బండారాలు తీసుకుని రఘులాల్ ఇంటికి వెళ్ళి, “మళ్ళీ నీ ఇంటికి సంపద కలగడం నా కెంతో ఆనందంగా ఉంది రఘులాల్. నేను ఇప్పుడు పాతబాకీ వసూలు చేసుకోవడానికి రాలేదు. నీ విజయ రహస్యం ఏమిటి? ఇంత సంపద ఎలా కలిగింది? అది చెప్పు చాలు,” అన్నాడు నవ్వుతూ.\nవెర్రిబాగులవాడైన రఘులాల్ శంఖాన్ని తీసి చూపుతూ, “నా సంపదకంతటికీ ఇదే కారణం,” అన్నాడు.\nప్యారేలాల్ శంఖాన్నెలాగైనా రైతు నుంచి కాజేయాలనుకుని పథకం వేశాడు. కొంతసేపు ఆ మాటా ఈ మాటా మాట్లాడుతూ గడిపి, బయలుదేరేప్పుడు శంఖాన్ని చాకచక్యంగా దుస్తుల్లో దాచుకుని వెళ్ళిపోయాడు. తనకు శంఖం అవసరం అప్పటికి లేదు గనక, రఘు లాల్ కూడా అది ఎక్కడుందో పట్టించుకోలేదు.\nఇంటికి చేరిన ప్యారేలాల్ శంఖాన్ని ఊద డానికి ప్రయత్నించాడు. అయితే ఎంత ప్రయ త్నించినా ఎలాంటి శబ్దమూ రాలేదు. రెండు రోజులు గడిచాయి. మూడో రోజు ప్యారేలాల్ మళ్ళీ రఘులాల్ వద్దకు వెళ్ళి, “మిత్రమా, ఆ రోజు నీకో మాట చెప్పడం మరిచాను. నువ్వు చూపిన శంఖాన్ని చూసి దాని అందానికి ముచ్చట పడి నావెంట పట్టుకుపోయాను. ఊదినప్పుడు ఎలాంటి శబ్దమూ రాలేదేంటి? దాని వల్ల నీకిన్ని సిరి పదలు సమకూరాయంటే నమ్మశక్యం కాలేదు,” అన్నాడు.\nరఘులాల్ ఆ శంఖాన్ని తీసుకుని ఊదాడు.\nగలగలమంటూ శంఖంలోంచి నాణాలు రాలడం చూసిన ప్యారేలాల్ తన కళ్ళను తానే నమ్మ లేకపోయాడు. \"బావుంది, రఘులాల్ చాలా బావుంది. నా దగ్గర నువ్వు తీసుకున్న అప్పు సంగతి ఈ క్షణమే మరిచిపో. అయితే, ఒక్క సంగతి. ఈ శంఖం ఊదడం ద్వారా నీ కెంత ధనం వస్తుందో అంతకు రెండింతలు నాకు వచ్చేలా చూడు, సరేనా?” అన్నాడు.\nరఘులాల్కు కోపం వచ్చింది. \"నువ్వు నన్నెంతకాలమో మోసం చేశావు. అవునా? నువ్వు నా వద్ద నుంచి పుచ్చుకున్న అదనపు డబ్బును నాకివ్వాలి. నా పొలాన్ని మళ్ళీ నాకు అప్పగించాలి. పాత్ర సామగ్రి విషయం కూడా మరిచిపోవద్దు. అవి లేకుండా వంటలు చేసుకో లేకుండా ఉన్నాను,” అన్నాడు.\nప్యారేలాల్ శంఖాన్ని అంది పుచ్చుకుని, “అయితే, దీన్ని నా వద్దే ఉండనివ్వు. నీకూనాకూ ఇద్దరికీ ఉపయోగపడకూడదు,\" అంటూ అక్కడి నుంచి బయలు దేరబోయాడు.\nరఘులాల్, “సరే నువ్వు నానుంచి ఇక డబ్బు అడగవన్న మాటను నమ్ముతున్నాను.\nఆ శంఖం నాకిచ్చెయ్. అది ఊదినప్పుడు నాకు లభించేవన్నీ రెండింతలు నీకు లభిస్తాయి.\nఅయితే, నా పాత్ర సామానులు ఈ రో జే నాకు ఇవ్వాలి. పొలాన్ని నాపరం చేసి, అందులో పనిచేస్తూన్న నీ కూలీలను ఈ రోజే వెనక్కు తీసుకోవాలి,” అన్నాడు.\nప్యారేలాల్ తలవంచుకుని వెళ్ళిపోయాడు.\nసాయంకాలానికే అతడి పాత్రలు ప్యారేలాల్ పనిమనుషులు తెచ్చి ఇచ్చి వెళ్ళారు. మరు నాడు శంఖాన్ని తీసి, రఘులాల్ నాణాలు రావాలని కోరుకోవడానికి బదులు తన కన్ను ఒకటి పోవాలని కోరుకుంటూ ఊదాడు. మరి కొన్ని రోజులలో ప్యారేలాల్ కూలీలు తన పొలం వదిలి వెళ్ళడం రఘులాల్ చూసి సంతోషిం చాడు. అప్పటికప్పుడే బయలుదేరి ప్యారేలాల్ వద్దకు వెళ్ళాడు.\nరెండు కళ్ళు పోగొట్టుకున్న ప్యారేలాల్, రఘులాల్ కంఠస్వరం వినగానే, చేతిలోని కర్రను నేలకేసి తడుతూ వచ్చాడు. తగిన శాస్త్రి జరిగిందని రఘులాల్ సంతోషించాడు.\n“రఘులాల్, నేనెన్నో దుర్మార్గాలకు ఒడి గట్టాను. నన్ను క్షమించు. మళ్ళీ నాకు కంటి చూపునివ్వమని నీ శంఖాన్ని కోరుకో. నా జీవి తాంతం ఎవరికీ అపకారం తెలపెట్టను. దేవుడి మీద ఒట్టు!” అని ప్రాథేయ పడసాగాడు ప్యారేలాల్.\nపశ్చాత్తాపంతో కుమిలిపోతున్న ప్యారే లాల్ను చూసి, రఘులాల్కు జాలికలిగింది.\nఅతడు చూపు పోయిన తన కంటికి తిరిగి చూపు రావాలనుకుంటూ శంఖం ఊదాడు.\nమరు క్షణం అతడి కంటితో పాటు ప్యారేలాల్ రెండు కళ్ళకూ చూపువచ్చింది.\nఆ తర్వాత నుంచి ప్యారేలాల్ ఎవరినీ మోస గించకుండా, ధర్మవడ్డీకి అప్పులిస్తూ, గ్రామ స్థుల చేత మంచివాడనిపించుకున్నాడు.",
            "book_page_end": 49,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "ప్రాణమిత్రుడు",
            "book_page_start": 50,
            "pdf_page_start": 49,
            "pdf_page_end": 51,
            "author": "చందమామ బృందం",
            "genre": "జాతక కథ",
            "moral": "స్వార్థం లేనిదే నిజమైన స్నేహం. ఆపదలో అడిగినది ఇవ్వకపోతే అది నిజమైన స్నేహం కాదు.",
            "keywords": [
                "సన్యాసి",
                "స్నేహం",
                "సర్పరాజు",
                "మణి",
                "స్వార్థం"
            ],
            "characters": [
                "బ్రహ్మదత్తుడు",
                "బోధిసత్వుడు (సత్యానందుడు)",
                "నిత్యానందుడు",
                "మణికాంతుడు (సర్పరాజు)"
            ],
            "locations": [
                "కాశీ రాజ్యం",
                "గంగా నది ఒడ్డు",
                "పాతాళలోకం"
            ],
            "content": "పూర్వం బ్రహ్మదత్తుడు కాశీరాజ్యాన్ని పాలించే కాలంలో బోధిసత్వుడు ఒక బ్రాహ్మణుడికి కుమారుడుగా పుట్టాడు. అతడికి తల్లి దండ్రులు సత్యానందుడు అని పేరు పెట్టారు. మరికొంత కాలానికి బ్రాహ్మణుడికి మరొక కొడుకు కలిగాడు. ఇతడికి నిత్యా నందుడు అని పేరుపెట్టారు.\nఈ అన్నదమ్ములిద్దరూ పెరిగి పెద్దవాళ్ళవు తూండగా, తల్లిదండ్రులు హఠాత్తుగా కాల ధర్మం చెందారు. దానితో జీవితం మీద విర క్తులైసత్యానందుడూ, నిత్యానందుడూ గంగా నదికి ఆవలి ఒడ్డున ఒకరూ, ఈవలి ఒడ్డున ఒకరూ కుటీరాలు నిర్మించుకుని సన్యాసి జీవితం గడపసాగారు.\nఒక రోజున పాతాళలోకంలో వుండే సర్ప రాజు మణికాంతుడనేవాడు మనుష్యరూపం ధరించి, భూలోకానికి వచ్చి, గంగానది ఒడ్డునే నడిచిపోసాగాడు. అతడికి నిత్యానందుడి కుటీరం కంటబడింది. మణికాంతుడు అంత చిన్నతనంలోనే సన్యాసి జీవితం గడుపు తున్న నిత్యానందుణ్ణి చూసి ఆశ్చర్యపడి, అతడికి తానెవరో చెప్పి, చాలా సేపు కబుర్లా డుతూ కాలంగడిపాడు.\nఈ విధంగా నిత్యానందుడికీ, సర్పరాజు మణికాంతుడికీ స్నేహం కుదిరింది. ఆ నాటి నుంచీ మణికాంతుడు తరచుగా నిత్యా నందుడి కుటీరానికి వస్తూండేవాడు. వాళ్ళి ద్దరూ ఎన్నో ఆసక్తికరమైన లోక విషయాలను గురించి మాట్లాడుకునేవారు. మణికాంతుడు అప్పుడప్పుడు తన యథారూపం ధరించి, నిత్యానందుడి తలపై పడగ విప్పి, చల్లని నీడపట్టి, తన లోకానికి వెళ్ళి పోతూండేవాడు.\nఇలా కొంతకాలం జరిగాక నిత్యానందు డికి ఒక శంక పట్టుకున్నది. సర్ప రాజు మణికాంతుడు తనకు మిత్రుడన్నదాంట్లో సందేహం లేదు. కాని, స్వతహాగా సర్పాలది దుష్టస్వభావం. ఏ కారణం చేతనైనా మణి కాంతుడికి తన మీద కోపం వస్తే, కాటు వేయగలడు! ఇలాంటి ఆలోచనలతో నిత్యా నందుడికి ఎక్కడలేని బెంగపట్టుకున్నది. ఈ స్థితిలో ఒకనాడు అతడు నది దాటి అన్న సత్యానందుణ్ణి చూడబోయాడు. సత్యానం దుడు తమ్ముణ్ణి చూసి వ్యాకులపడుతూ, \"తమ్ముడూ, ఇంతగా చిక్కిపోయావేం? కారణం ఏమిటి?” అని ప్రశ్నించాడు.\nఇందుకు నిత్యానందుడు ఏమీ దాచ కుండా అన్నకు చెప్పివేశాడు.\n\"తమ్ముడూ, నువ్వు చెప్పేదాన్ని బట్టి చూస్తూంటే, ఆ సర్పరాజును నువ్వు ప్రాణ మిత్రుడుగా భావిస్తున్నట్టున్నది. అయినా, మరొకవైపున అతణ్ణించి హాని జరుగుతుం దేమో అని భయపడుతున్నావు. ఇంతకూ అతడు నీవద్దకు రావడం ఇష్టమా లేక అతడు మరి కనబడకుండా వుంటే, నీకు సుఖంగా వుంటుందా?” అని సత్యానందుడు అడిగాడు.\nనిత్యానందుడు కొంచెం ఆలోచించి, “అతడు రాకుండా వుంటేనే మనశ్శాంతి కలిగేలా వున్నది. కాని, అతణ్ణి రావద్దని చెప్పడం మాత్రం నావల్ల కాదు,” అన్నాడు.\nఆ జవాబుకు సత్యానందుడు నవ్వి, “సరే, ఆ సర్పరాజు నీ వద్దకు వచ్చేటప్పుడు ఎలాంటి ఆభరణాలు ధరిస్తాడు?” అని అడిగాడు. “అతడి శరీరం మీద ఆభరణా లకేం కొదవలేదు. కాని, అన్నిటికన్న గొప్పగా ధగధగ మెరిసే మణి ఒకటి అతడి కంఠం నుంచి వేళ్ళాడుతుంటుంది,” అన్నాడు నిత్యానందుడు.\n\"తమ్ముడూ, అలా అయితే ఒక పని చెయ్యి. ఈసారి ఆ సర్పరాజు నీ దగ్గిరకు వచ్చినప్పుడు, ఆ మణి ఇవ్వమని అడుగు,” అని చెప్పాడు సత్యానందుడు.\nరెండు, మూడు రోజుల తరవాత మణి కాంతుడు, నిత్యానందుడి కుటీరానికి వచ్చాడు.\nనిత్యానందుడు అతణ్ణి మణి ఇవ్వమని అడి గాడు. మణికాంతుడు కుటీరంలో కూర్చో కుండానే తన లోకానికి తిరిగిపోయాడు.\nమర్నాడు మణికాంతుడు రాగానే, నిత్యా నందుడు అతణ్ణి ద్వారం దగ్గిరే, “నిన్న నీ మెడలోని మణి ఇవ్వమని అడిగాను, ఇచ్చావు కాదు,\" అన్నాడు. మణికాంతుడు కుటీ రంలో ప్రవేశించకుండా, ద్వారం దగ్గిర నుంచే వెనక్కు తిరిగి పోయాడు.\nమూడవరోజున మణికాంతుడు కుటీ రాన్ని సమీపిస్తూండగానే, నిత్యానందుడు అతడికి ఎదురుపోయి, “మణి ఇవ్వమని ఇంతవరకు రెండుసార్లు అడిగాను. ఇవ్వాళ యినా ఇస్తావా, లేదా?” అని గద్దిస్తూ అడిగాడు.\nసర్పరాజు మణికాంతుడు విచారంగా ముఖం పెట్టి, “నిత్యానందా, ఈ మణి సామాన్యమైనది కాదు. ఇది నేను ఏది కోరితే అదిచ్చే కామధేనువు, కల్పతరువు. ఇటు వంటి దాన్ని అడిగితే, ఎలా ఇవ్వగలను?\nఅందువలన నేను ఇక ఏనాడూ నీ కుటీరం చాయలకు కూడా రాను,\" అంటూ వెనుదిరిగి, తన లోకానికి వెళ్ళిపోయాడు.\nనిత్యానందుడు, మణికాంతుడు వస్తాడేమో అని ఒకవారం రోజులపాటు ఎదురుచూశాడు.\nఅతడు రాలేదు. దానితో అతడికి ప్రాణ మిత్రుణ్ణి పోగొట్టుకున్నానే అన్న బెంగ పట్టు కుని, చిక్కి శల్యమై పోయాడు.\nఈ స్థితిలో సత్యానందుడు, తమ్ముడు ఎలా వున్నాడో చూసి పోదామని అతడి కుటీ రానికి వచ్చాడు. తమ్ముడి దేహస్థితి చూసి సత్యానందుడు చాలా వ్యాకులం చెంది, “నీ ఆరోగ్యం మునుపటికన్నా చాలా పాడైపోయి నట్టున్నది. నేను చెప్పినట్టు చేశావా? సర్పరాజు పీడయింకా విరగడ కాలేదా?” అన్నాడు.\n“అన్నా, నువ్వు చెప్పినట్టే, ఆ సర్ప రాజును మణి ఇవ్వమని అడిగాను. ఆనాటి నుంచీ అతను ఇక్కడికి రావడం మానేశాడు.\nఅతడు కుటీరానికి వచ్చి నాతో మాట్లాడుతూ, తన పడగవిప్పి నా తలపై ఆచ్ఛాదనగా పట్టడం నాకెంతో ఆనందకారణంగా వుండేది. ఇప్పుడు మనసు కలవరం చెందుతున్నది. ఇందు వల్లనే, నే నింతగా శుష్కించిపోయాను,” అన్నాడు నిత్యానందుడు.\nఅప్పుడు అన్న అయిన బోధిసత్వుడు, \"తమ్ముడూ, సర్ప రాజైన ఆ మణికాంతుడు నీ ప్రాణస్నేహితుడయినందుకు మురిసి పోయావు. కాని, అంత ప్రాణస్నేహితుడూ నువ్వు మణి ఇవ్వమని అడిగేసరికి, నీ మొహం చూడడమే మానేశాడు. ఇదేనా ప్రాణ మిత్రుడైనవాడు ప్రవర్తించవలసిన తీరు?\nఅతడు స్వార్థపరుడు, నిజమైన స్నేహితుడు కాదు. అందువల్ల అతడు ఇక్కడికి రానం దుకు విచారించకు,\" అని హితబోధ చేశాడు.\nఅన్న చెప్పిన మాటల్లోని సత్యాన్ని గ్రహిం చిన నిత్యానందుడు, ఆ తరవాత ఏనాడూ సర్పరాజును గురించి ఆలోచించనేలేదు. త్వర లోనే అతడికి విచారం పోయి, పూర్ణారోగ్య వంతుడయ్యాడు.",
            "book_page_end": 52,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_10",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "విష్ణు కథ - 17",
            "book_page_start": 53,
            "pdf_page_start": 52,
            "pdf_page_end": 57,
            "author": "చందమామ బృందం",
            "genre": "పౌరాణికం",
            "moral": "భగవంతునిపై భక్తి, స్నేహం ఉంటే కష్టాలు తీరి సుఖం కలుగుతుంది. ధర్మ సంస్థాపన కోసం భగవంతుడు అవతరిస్తాడు.",
            "keywords": [
                "కృష్ణుడు",
                "సత్యభామ",
                "నరకాసురుడు",
                "కుచేలుడు",
                "పారిజాతం"
            ],
            "characters": [
                "కృష్ణుడు",
                "శిశుపాలుడు",
                "జరాసంధుడు",
                "కాలాంతకుడు",
                "నరకాసురుడు",
                "సత్యభామ",
                "కుచేలుడు",
                "ఇంద్రుడు",
                "రుక్మిణి",
                "బాణాసురుడు",
                "దంతవక్త్రుడు"
            ],
            "locations": [
                "ద్వారక",
                "శోణపురం",
                "ప్రాగ్జ్యోతిష పురం",
                "దేవలోకం",
                "కైలాసం"
            ],
            "content": "కృష్ణుడి ఔన్నత్యం పెరుగుతున్నట్లే, శత్రు వులు కూడా పెరిగారు. శిశుపాల జరాసంధుల కూటంలో చాలామంది దుర్మార్గులైన రాజులు కలిశారు.\nపౌండ్రకుడనే కరూశదేశరాజు కృత్రిమ కర్రచేతులను శంఖచక్రాలతో చేయించుకొని, భుజాలకు తగిలించుకొని, పెద్ద గదను పట్టుకొని, తానే విష్ణు అవతారుడిననీ, వాసుదేవుడననీ, కృష్ణుడు కానేకాడనీ ప్రగ ల్భాలు చాటుకుంటున్నాడు. శిశుపాలుడి మరొక తమ్ముడు సాల్వుడు సౌభక మనే విమానం మీద, ద్వారకా నగరం పైన విహారం చేస్తూ కయ్యానికి కాలుదువ్వుతున్నాడు. తూర్పు దిశను నరకాసురుడు ప్రచండంగా చెలరేగుతున్నాడు. దక్షిణంలో బలిచక్రవర్తి కుమారుడైన బాణాసురుడు, శివుడి రక్షణతో శోణపురాన్ని రాజధానిగా రాక్షస పాలన విస్తరింపజేస్తున్నాడు.\nకాలయవనుడి తమ్ముడు కాలాంతకుడు తనకు, జీవిగా పుట్టిన ఎవ్వరివల్లా భయం లేదన్న దైవజ్ఞ నిర్ణయం ధీమాతో, యవన మ్లేచ్ఛ సైన్యాలతో దారుణ రక్తపాతం సాగిస్తూ, దేవతా విగ్రహాలనూ, శిల్పాలనూ ధ్వంసం చేస్తూ, దేశాలను కొల్లగొడుతూ కృష్ణుణ్ణి హతమార్చాలని పగబట్టాడు.\nదండయాత్ర సాగిస్తూ గాంధారసీమలో జగన్మోహనంగా పాలరాతితో మలచిన మోహినీ శిల్పాన్ని చూసి వివశుడయ్యాడు.\nఆ విగ్రహాన్ని కృష్ణుడు విశ్వకర్మ చేత చేయించి, తన యోగమాయాగ్నిని దానిలోకి పంపి, అక్కడ పెట్టించాడని కాలాంతకుడికి తెలియదు.\nఆ సాలభంజికా ప్రతిమను తరలించుకు పోయి, కాలాంతకుడు తన అంతఃపుర మందిరంలో పెట్టుకొని, ఆ శిల్ప సుందరికి ప్రాణం వస్తే ఎంత బాగుండును, అని గుట కలు మ్రింగుతున్నాడు.\nఒకనాటి రాత్రి మురళీ గానానికి అనువుగా మ్రోగుతున్న అందెలసవ్వడికిమేల్కొని విగ్రహా నికి బదులు నాట్యం చేస్తున్న సుందరిని చూశాడు. మోహావేశంతో కాలాంతకుడు తటాలున వెళ్ళి ఆమె చేతులను తన మెడ చుట్టూ వేసుకొన్నాడు. మరుక్షణమే ఆమె యథా ప్రకారం శిలావిగ్రహం అయింది.\nవిగ్రహం బాహుబంధంలో మెడ బిగుసుకు పోయి గిలగిల తన్నుకొంటూ బొగ్గుగా మాడి పోయి దభీమని కిందపడిపోయాడు. విగ్రహం చేతులు విరిగిపోయాయి. కాలాంతకుడు చచ్చాడు. యవన రాజ్యంలో చేతుల్లేని మొండి మోహినీ విగ్రహం మిగిలిపోయింది.\nకాలాంతకుడి సేనలను కృష్ణుడు తరిమి తరిమి కొట్టాడు. అంతలో పెద్ద అగ్నిపర్వతం పగిలి యవనరాజ్యాన్ని ధ్వంసం చేసింది.\nపడమటి దిక్కున మ్లేచ్ఛ, యవనుల అలజడి తొలగిందంటే, ఇటు తూర్పున ప్రాగ్జ్యోతిషాన్ని పాలించే నరకాసురుడి విజృం భణ మరింత ఉపద్రవంగా తయారయింది.\nవరాహావతారం భూమిని ఉద్ధరించినప్పుడు భూదేవికి పుట్టిన నరకాసురుడు ప్రాగ్జ్యోతిష పురాన్ని రాజధానిగా చేసుకొని, అసురసేనలతో దేవలోకం మీద దాడి చేసి, దేవతలను పాదా క్రాంతులుగా చేసుకున్నాడు. దేవమాత అదితి కుండలాలను లాక్కొచ్చాడు. మునులను, సాధు సజ్జనులను హింసిస్తూ, భూమిని మరొక నరకం చేశాడు. పదహారువేల మంది కన్యలను చెరదెచ్చాడు.\nదేవతలు, మునులు నరకుడి పీడ తొలగించ మని కృష్ణుణ్ణి ప్రార్థించారు. కృష్ణుడు వారికి అభయమిచ్చి బయలుదేరాడు. కృష్ణుడి వెంట సత్యభామ కూడా బయలుదేరింది.\nతల్లి భూదేవివల్ల గాయపడితేనే తప్ప, నరకా సురసంహారం అసంభవమని వరం ఉంది.\nసత్యభామ భూదేవి అంశతో పుట్టినది.\nసత్యభామతో కృష్ణుడు గరుడవాహనా రూఢుడై ప్రాగ్జ్యోతిషం మీద దాడిచేసి, అసుర సేనలను రూపుమాపాడు.\nనరకాసురుడు మదగజాన్నెక్కి ఎదుర్కొ న్నాడు. యుద్ధం చేసి కృష్ణుడు విశ్రాంతి తీసు కుంటున్న సమయంలో, సత్యభామ నరకు డితో గొప్పగా యుద్ధం చేసింది.\nసత్యభామ ఆకర్ణాంతము నారిసారించి విడిచిన బాణం నరకుడి గుండెలో బలంగా నాటుకొంది. అమ్మా! అని నరకుడు నేలకొరిగి తుది సాహసంతో గదను ఎత్తి కృష్ణుడి పైకి లంఘించాడు. కృష్ణుడు చక్రాయుధంతో నర కుడి తల నరికాడు.\nతల తెగిపడుతూ కృష్ణుడిని విష్ణువుగా స్తుతించుతూ నరకాసురుడు, తన జ్ఞాపకార్థం లోకులు తన నిర్యాణాన్ని పండగ జరుపు కోవాలని వరం కోరుకున్నాడు.\nనరకాసుర సంహారం జరిగిన రోజు నరక చతుర్దశి, మర్నాడు నరకపాలన అంతరించిన దీపావళి పండుగలు ఏర్పడ్డాయి.\nనరకుడి కుమారుడు భగదత్తుడిని పట్టా భిషిక్తుణ్ణి చేసి, అదితి కుండలాల్ని పుచ్చు కొని, సత్యాకృష్ణులు ద్వారకకు చేరారు.\nఒకనాడు కృష్ణుడు రుక్మిణీదేవి మంది రంలో ఉండగా, నారదుడు వచ్చి పారిజాత పుష్పాన్ని ఇచ్చాడు. కృష్ణుడు దాన్ని రుక్మిణి కిచ్చాడు. అది తెలిసి సత్యభామాదేవి అలి గింది. పారిజాత వృక్షాన్నే ఆమె ఇంట నాటు తానని కృష్ణుడు బుజ్జగించాడు.\nఅదితి కుండలాల్ని ఇచ్చే పనిగా, సత్య\nభామతో కృష్ణుడు గరుత్మంతునిపై దేవలోకం వెళ్ళాడు. అదితి కుండలాల్ని అప్పగించి, సత్యతో నందనవనవిహారం చేస్తూ కృష్ణుడు పారిజాత వృక్షాన్ని పెకలించాడు.\nసత్యాకృష్ణులు పారిజాతాపహరణం చేసి వెళ్తూంటే, దేవేంద్రుడు యుద్ధానికి వచ్చాడు.\nఇంద్రుడు విసిరిన వజ్రాయుధం గరుత్మం తుడి రెక్కకు తాకగా ఒక ఈకను విదిలించి వదిలాడు. ఇంద్రుడు గర్వభంగం పొంది, కృష్ణుడున్నంతకాలం, పారిజాత వృక్షం భూమ్మీద ఉంటుందని చెప్పాడు.\nసత్యభామ అంతఃపురోద్యానవనంలో పారి జాత వృక్షం పూలతో వికసించింది.\nకృష్ణుడు పుత్రప్రాప్తి కోసం కైలాసానికి వెళ్ళి తపస్సు చేసి శివానుగ్రహం పొందాడు.\nఆ అదనులో సాల్వుడు, పౌండ్రకుడు ద్వారకా వాసులకు అలజడి కలిగించారు. కృష్ణుడు వారిని వధించాడు.\nదంతవక్త్రుడు చచ్చిన వారికి ఉత్తర క్రియలు జరిపి తిరిగి వస్తూండగా కృష్ణుడు ఎదుర య్యాడు. పట్టరాని ఆగ్రహంతో గదను ఎత్తి దంతవక్త్రుడు కృష్ణుడిపై లంఘించాడు.\nకృష్ణుడతడిని సంహరించగా వెలువడిన విజయుని అంశ జ్యోతిరూపంలో కృష్ణుడిలో చేరింది.\nకృష్ణుడికి ప్రద్యుమ్నుడు మొదలైన పెక్కు మంది కుమాళ్ళు కలిగారు. ప్రద్యుమ్నుడి కుమారుడైన అనిరుద్ధుణ్ణి కలలో బాణా సురుడి కుమార్తె ఉష చూసి మురిసింది.\nఆమె చెలికత్తె చిత్రలేఖ శాంబరీ మాయా ప్రభావంతో, అనిరుద్ధుడిని ఉష అంతఃపురా నికి తెచ్చింది. ఉష అతణ్ణి వరించింది.\nబాణాసురుడు అనిరుద్ధుణ్ణి నాగపాశంతో బంధించి చెరలో పెట్టాడు. మనవడి కోసం కృష్ణుడు యుద్ధానికి వచ్చాడు. శివుడు బాణుడి కోసం కృష్ణుడితో యుద్ధంచేసి చిత్తుగా ఓడి పోయాడు.\nకృష్ణుడు బాణాసురుడి వెయ్యి చేతులలో రెండు మిగిల్చి, మిగతా వాటిని నరికాడు.\nబాణాసురుడు శరణాగతుడై కృష్ణుడితో వియ్యమందాడు. ఉషానిరుద్ధుల కళ్యాణం జరిగింది. దక్షిణంలోని అసురులకూ, ఉత్తరం లోని రాజులకూ సంబంధ బాంధవ్యాలు ఏర్పడి సమైక్యత వర్థిల్లింది.\nకృష్ణుడు పాండవులకు అండగా నిల బడ్డాడు. బలరాముడికి సమ్మతం కాకపోయినా కృష్ణుడు చెల్లెలైన సుభద్రకు అర్జునుడితో వివాహం జరిగేలాగ సహాయం చేశాడు.\nబావమరదులైన కృష్ణార్జునులు ఖాండవ దహనం జరుగుతున్నప్పుడు ఆ వనంలో ఉన్న రాక్షస మహాశిల్పిమయుడిని కాపాడారు.\nమయుడు పాండవులకు గొప్ప సభను నిర్మించుతానన్నాడు.\nఅగ్నిదేవుడు కృష్ణుడికి సుదర్శనచక్రాన్నీ పాంచజన్య శంఖాన్నీ, అర్జునుడికి గాండీవ ధనుస్సునూ, అక్షయ తూణీరాల్నీ, దేవదత్త శంఖాన్నీ సమర్పించాడు.\nధర్మరాజు రాజసూయ యాగం తల పెట్టాడు. జరాసంధుణ్ణి అంతం చేయవలసిన సమయం వచ్చింది.\nకృష్ణుడు, భీమార్జునులు మారువేషాలతో గిరివ్రజపురం చేరి, అతిథులుగా జరాసంధుడి మందిరానికి వెళ్ళారు.\nజరాసంధుడు, బకాసురుడు, దుర్యోధ నుడు, కీచకుడు, భీముడు సమబలులు.\nవీరిలో ఒకడి చేతనే మిగిలిన నలుగురూ చంపబడతారనే సంగతి కృష్ణుడికి తెలుసు.\nఅదివరకే భీముడు బకాసురుణ్ణి చంపాడు కనుక, భీముడే జరాసంధుణ్ణి చంపాలి.\nజరాసంధుడు అస్త్రశస్త్రాలతో చావడు. అతని శరీరాన్ని రెండుగా చీల్చి చంపాలి.\nతాము భోజనానికి బదులు, తమలో ఏ ఒక్కరితోనైనా మల్లయుద్ధాన్ని కోరివచ్చామని కృష్ణుడు చెప్పాడు. జరాసంధుడు వాళ్ళెవరై నదీ గ్రహించాడు.\n“కృష్ణా! నీవు నాకు వెరచి ప్రవర్షణ గిరికి పారిపోయిన వాడివి. అర్జునుడు అర్భకుడు. భీముడే నాకు సరియైన జోడీ!\" అన్నాడు జరాసంధుడు.\nభీముడికీ, జరాసంధుడికీ ముష్టి యుధ్ధం, మల్లయుద్ధం ఘోరంగా జరిగింది. భీముడు కృష్ణుడి ఆదేశసంకేతం ప్రకారం జరాసంధుణ్ణి రెండు సమభాగాలుగా చీల్చి, అవి తిరిగి కలుసుకోకుండా వాటిని అపసవ్యంగా వేశాడు. ఆ విధంగా కృష్ణుడు భీముడిచేత జరాసంధుణ్ణి అంతమొందించాడు.\nభీష్ముడు చెప్పగా ధర్మరాజు రాజ సూయా నికి అగ్రపీఠాన్ని, అగ్రతాంబూలాన్ని కృష్ణు డికి ఇచ్చాడు.\nసభా మధ్యంనుంచి శిశుపాలుడు లేచి అధిక్షేపించాడు. కత్తిదూసి పాండవులనూ, కృష్ణుడినీ హతమారుస్తానన్నాడు. పెళ్ళి కూతుర్ని ఎత్తుకుపోయిన కృష్ణుడు దొంగ, కులహీనుడు అంటూ దూషించాడు.\nఅప్పటికే శిశుపాలుడి అపరాధాలు నూరిం టికి మించిపోయాయి.\nకృష్ణుడు చక్రంతో శిశుపాలుడి తల ఖండిం చాడు. శిశుపాలుడి నుంచి జయుడి అంశ జ్యోతిరూపంలో కృష్ణుడిలో ఐక్యమైంది. జయ విజయుల మూడవ జన్మ సమాప్తమై, వారి శాపం తొలగి విష్ణు ద్వారపాలకులుగా వైకుం ఠాన్ని చేరారు.\nదుర్యోధనుడు పాండవులకు మయుడు నిర్మించిన మయసభను చూసి అబ్బుర పడుతూ, అనేక భంగపాట్లు పడ్డాడు. రత్నకం\nబళము పరచి ఉన్నదనుకొని అడుగువేసి నీటిలో పడ్డాడు. అది చూసి ద్రౌపది నవ్వింది.\nదుర్యోధనుడు అవమానంతో కుమిలిపోయాడు.\nశకుని అతన్ని ఓదార్చి పాండవుల్నీ ద్రౌపదినీ దుర్యోధనుడికి బానిసలుగా చేస్తానన్నాడు.\nధర్మరాజును ఎలాగైనా వెంటనే జూదానికి రప్పించమన్నాడు.\nకుచేలుడు కృష్ణుడి బాల్యస్నేహితుడు.\nకృష్ణబలరాములు సాందీపుని దగ్గర విద్యా భ్యాసం చేశారు. కుచేలుడు సహవిద్యార్థి.\nఅధిక సంతానంతో, పేదరికంతో కృంగి పోతూన్న ఆ బ్రాహ్మణుడు భార్య సలహాతో కృష్ణుణ్ణి కలుసుకోడానికి బయలుదేరాడు.\nఅతని భార్య రుచికరంగా కొద్ది అటుకులను చేసి చిన్న మూటగట్టి ఇచ్చింది.\nఅష్టమహిషులు సేవిస్తూండగా సౌధోపరి భాగంలో తూగుటూయెల ఊగుతున్న కృష్ణుడు దూరాన వస్తూన్న కుచేలుడిని చూసి పాదచారిగా ఎదురేగివెళ్ళి, బాల్య మిత్రుణ్ణి గాఢాలింగనం చేసుకొని, మంది రానికి తోడ్కొనివచ్చి, తన సింహాసనం మీద కూర్చుండబెట్టాడు.\nకృష్ణుడి ఎనమండుగురు దేవేరులు కుచేలుడికి సమస్త మర్యాదలు చేశారు.\nకృష్ణుడి ఆదరానికి ఆనందపారవశ్యంలో మునిగిన కుచేలుడి చేతనున్న అటుకుల మూటను కృష్ణుడు తీసుకుని, మూట విప్పి పిడికిలి నిండుగాతీసి, ఆప్యాయంగా ఆరగిం చాడు. అష్టమహిషులు మిగిలిన వాటిని పంచుకొని తిన్నారు.\nకుచేలుడు తానెందుకు వచ్చాడో మరచి పోయిన ఆనందంతో, కృష్ణుడిని మనసులో మరీ మరీ తలంచుకొంటూ, తిరుగు ప్రయా ణమై ఇంటికొచ్చేసరికి గుర్తు పట్టలేకపోయాడు.\nఅతని చిన్న ఇంటికి మారుగా గొప్ప భవనం! ఆ భవనానికి వెండి బంగారాల జిలుగుల గోడలు, రత్నాలు పొదిగిన స్తంభాలు కనిపిం చాయి. అతని భార్య ఆభరణాలతో మెరిసి పోతున్నది. పిల్లలు పట్టుబట్టలతో వసంతంలో కుసుమాల్లాగ ఆనందంగా ఆడుకొంటున్నారు.\nఅష్టసిరులు అతని ఇంటి నిండుగా వెల్లి విరిశాయి. కుచేలుడూ, అతడి భార్యాపిల్లలూ కృష్ణుడి కృపావిశేషాన్ని కొనియాడుతూ భక్తి తత్పరులై సుఖించారు.",
            "book_page_end": 58,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_11",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "సుప్రసిద్ధం కాని సుందర ప్రదేశాలు: భవాని",
            "book_page_start": 59,
            "pdf_page_start": 58,
            "pdf_page_end": 58,
            "author": "చందమామ బృందం",
            "genre": "పర్యాటకం/భౌగోళికం",
            "moral": "సమాచారం ఇవ్వబడింది.",
            "keywords": [
                "భవాని దీవి",
                "కృష్ణానది",
                "ప్రకాశం బ్యారేజ్",
                "విజయవాడ",
                "లంకలు"
            ],
            "characters": [],
            "locations": [
                "భవాని దీవి",
                "కృష్ణానది",
                "విజయవాడ",
                "ఆంధ్రప్రదేశ్",
                "హైదరాబాదు"
            ],
            "content": "నాలుగు వైపులా నీళ్ళతో చుట్టబడిన భూభాగాన్ని దీవి అంటామన్న సంగతి మన కందరికీ తెలుసు.\nబంగాళాఖాతంలోనూ, అరేబియా సముద్రంలోనూ ఉన్న అండమాన్-నికోబార్ దీవులు, లక్షద్వీప్, మినీకాయ్ దీవుల గురించి భూగోళం పాఠంలో చదువుకున్నాం. సముద్ర మధ్యంలోనే కాకుండా మనదేశంలో కొన్ని నదుల మధ్యకూడా దీవులు ఉండడం విశేషం. ఆంధ్రప్రదేశ్ రాష్ట్రం కృష్ణానదిలో ఉన్న భవానీ దీవి అలాంటివాటిలో ప్రధానమైనది. ఈ అందాల దీవి విజయవాడకు నాలుగు కి.మీ. దూరంలో నదీ జలాల మట్టాన్ని ఒకే తీరుగా ఉంచే ప్రకాశం బ్యారేజ్కి సమీపంలో ఉన్నది.\nరోజూ బెర్హామ్ పార్క్ నుంచి వెళ్ళే పడవలలో ఈ సుందరమైన దీవిని చేరుకోవచ్చు. పడవ నదీ జలాలలో కొంతదూరం ముందుకు సాగి వేగం పుంజుకుంటున్నప్పుడే దీవి మన కంటబడడం ఆరంభమవు తుంది. నీళ్ళపై తేలుతూన్న స్వర్గంలాంటి ప్రశాంత సుందరమైన ఈ దీవి అందచందాలను దూరం నుంచి చూస్తున్నప్పుడే ముగ్ధులుకాక తప్పదు. మరీ పిల్లలకయితే నదీ ప్రయాణమే అద్భుతమైన అనుభవాన్నిస్తుంది. పడవ ప్రయాణం తరవాత దీవిలో అడుగు పెట్టగానే, ప్రకృతిమాత ఒడిలో ఉన్న అనుభూతిని పొందుతారు. ఇక్కడ భూగోళం విభిన్న పార్శ్వాలను అధ్యయనం చేయవచ్చు.\nకృష్ణా, గోదావరీ నదుల మధ్య చిన్న చిన్న దీవులు చాలా ఉన్నాయి. వాటిని లంకలు అనడం పరిపాటి. వీటన్నిటిలోకీ చాలా పెద్దదీ; అడవులతో, కొలనులతో, పచ్చికబయళ్ళతో నిండినదీ ఈ భవానీ దీవి. అందుకే ఇది ఒకరోజు వినోదయాత్రకు చాలా అనువైనది. భవానీ దీవి విలక్షణమైన జీవావరణ పర్యాటక కేంద్రంగా రూపొందడానికి ఇవన్నీ దోహదం చేస్తున్నాయి.\nప్రముఖ వ్యాపార కేంద్రంగా వెలుగొందుతూన్న విజయవాడ నగరానికి దేశంలోని అన్ని ప్రాంతాల నుంచీ రవాణా సౌకర్యాలున్నాయి.\nఆంధ్రప్రదేశ్ రాష్ట్ర రాజధాని హైదరాబాదుకు ఇది 275 కి.మీ. దూరంలో ఉన్నది.",
            "book_page_end": 59,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_12",
            "raw_genre_backup": "పర్యాటకం/భౌగోళికం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "సమయస్ఫూర్తి",
            "book_page_start": 60,
            "pdf_page_start": 59,
            "pdf_page_end": 61,
            "author": "చందమామ బృందం",
            "genre": "నీతి కథ/సాంఘిక కథ",
            "moral": "జ్ఞానానికి లౌక్యం తోడు కాకపోతే అర్థంలేని అహంకారం పెరుగుతుంది. సమయస్ఫూర్తితోనే విజయం సాధించగలం.",
            "keywords": [
                "హస్తసాముద్రికం",
                "భద్రయ్య",
                "రామశాస్త్రి",
                "సమయస్ఫూర్తి",
                "అహంకారం"
            ],
            "characters": [
                "భద్రయ్య",
                "రామశాస్త్రి",
                "పొరుగూరి మోతుబరి"
            ],
            "locations": [
                "గ్రామం",
                "గ్రామచావిడి"
            ],
            "content": "ఒక ఊళ్ళో భద్రయ్య అనేవాడు హస్త సాముద్రికంలో చాలా గట్టివాడు. ఆ చుట్టు పక్కల గ్రామాలలో భద్రయ్యకు చెయ్యి చూపించనివాడు లేడు. అతను చెయ్యి చూసి మనిషి మనస్తత్వం ఎటువంటిదైనదీ, ఆ మనిషికి లోగడ ఏమేమి జరిగినదీ, ముందు ఏమి జరగబోయేదీ చూసినట్టు చెప్పేవాడు.\nహస్తసాముద్రికం వృత్తిగా పెట్టుకున్న వాళ్ళు భద్రయ్య పేరు ప్రతిష్ఠలు విని, అత నికి వెరచి, అతనుండే గ్రామం చాయలకు వెళ్ళేవారు కారు. ఎవరన్నా పొరపాటున వస్తే భద్రయ్య వాళ్ళను పదిమందిలోనూ పరీక్షకు పెట్టి, మూడు చెరువుల నీళ్ళు తాగించి మరీ గ్రామం నుంచి బయిటికి పంపేవాడు.\nభద్రయ్య సంగతి తెలియక రామశాస్త్రి అనేవాడు చేతులు చూసి ప్రశ్నలు చెబుతా నంటూ ఆ గ్రామానికి వచ్చాడు. రామశాస్త్రి ఊళ్ళోకి వచ్చేసరికి గ్రామచావిడి వద్ద భద్రయ్య నలుగురితోపాటు చేరి లోకాభిరామాయణం మాట్లాడుతూ కాలక్షేపం చేస్తున్నాడు.\nరామశాస్త్రి కూడా చేతులు చూసేవాడని తెలియగానే భద్రయ్య, “ఏమయ్యా, నువ్వు ఏయే గ్రంథాలు చదివావు? నీ గురువు గారె వరు? హస్తసాముద్రికంలో ఏయే విభాగాలు నీకు తెలుసు? అసలు నీదేవూరు?” అని ప్రశ్నలు వేశాడు.\n\"అయ్యా, నేను హస్తసాముద్రిక శాస్త్రం చాలా కొద్దిగా చదివాను. నాకు తెలిసినది బహుకొద్ది. తెలిసినంతవరకే ప్రశ్నలు చెప్పి పొట్టపోసుకుంటున్నాను. ఇక ఊరా? పుట్టి పెరిగిన ఊరు ఏనాడో వదిలేశాను. ఎక్కడ పొట్టగడిస్తే, అదే నా ఊరు,” అన్నాడు రామ శాస్త్రి అణకువగా.\nఅతని అణకువ చూసి భద్రయ్య రెచ్చి పోయి, “నీ మిడిమిడి జ్ఞానం చూసి ఈ వూళ్ళోవాళ్ళు డబ్బులిచ్చేటంత వెర్రివాళ్ళు కారయ్యా! నా సంగతి నువ్వు వినలేదు కాబోలు. హస్తసాముద్రికంలో అందెవేసిన చెయ్యిని నేనుండగా నీకు ఈ ఊళ్ళో మంచి నీరు కూడా పుట్టదు. అందుచేత మరోవూరు చూసుకో!” అని నిష్ఠురంగా అన్నాడు.\nఅది విని రామశాస్త్రికి కోపం వచ్చింది. ఈ భద్రయ్య అహంకారాన్ని అణచకుండా వెళ్ళ గూడదనుకుని అతను, “అయ్యా, ఎవరంతటి వారు వారు! నేను మీ కన్న గొప్పవాణ్ణని ప్రగ ల్భాలు పలకలేదు. కాని మీరు ఏ ఆధారమూ లేకుండానే నన్ను తీసిపారేశారు. తరతమ భేదాలు నిర్ణయమయ్యేది పరీక్షలో గదా? మీకు నాకన్న ఎక్కువ తెలిసినట్టు ఏ ఆధారం మీద చెబుతున్నారు?” అని అడిగాడు.\nఅక్కడ చేరినవారు రామశాస్త్రి చెప్పినది సబబేననీ, ఇద్దరూ ఎరగని మనిషి చెయ్యి చూసి ఆ మనిషిని గురించి చెబితే, ఎవరు చెప్పినది సరిగా ఉన్నదీ తెలిసిపోతుందనీ అన్నారు.\nవాళ్ళు ఇలా మాట్లాడుకుంటూ ఉండ గానే అటుగా ఒక పొరుగూరి మోతుబరి వచ్చాడు. గ్రామచావడి వద్ద చేరినవాళ్ళు ఆయనను పిలిచి, \"అయ్యా, ఒక చిన్న పరీక్ష జరుగుతున్నది. మీరు ఒక్క క్షణం ఇలా వచ్చి, వీరిద్దరికీ మీ చెయ్యి చూపండి,” అన్నారు.\nపొరుగూరి మోతుబరి దగ్గరికి వచ్చి చెయ్యి చాచాడు. భద్రయ్య అతని చెయ్యి చూసి, \"అయ్యా, ఇది పరీక్ష కనక ఉన్న మాట చెప్పక తప్పదు. మీకు ధనం చాలా ఉన్నది గాని, అంతకు మించిన లోభితనం కూడా ఉన్నది. మీ భార్య ఎలా చెబితే అలా నడుచు కుంటారు,” అన్నాడు.\nమోతుబరి మండిపడి, “అబద్ధాల కూత లతో నన్ను అవమానించటానికేనా పిలిచారు?” అన్నాడు.\nరామశాస్త్రి అతనితో, “ఆగ్రహించకండి. కొందరు హస్తసాముద్రికమంతా తమకే తెలుసుననుకుంటారు. మీ చెయ్యి నన్ను కూడా చూడనివ్వండి..., ఈ చెయ్యి లక్ష్మీ పుత్రుడిది. ఈ రేఖలు గొప్ప ఉదారస్వభా వాన్ని సూచిస్తున్నాయి. ఎంతటివారైనా ఈ వ్యక్తి ముందు పిల్లుల్లాగా అయిపోతారు. పూర్వజన్మ సుకృతం వల్ల భార్య చాలా అను కూలవతి!” అన్నాడు.\nఈ మాటలకు మోతుబరి చెప్ప లేనం తగా పొంగిపోయి, “శబాష్! నా సంగతంతా దగ్గిరుండి చూసినట్టు చెప్పావు. చెయ్యి చూసి చెబితే అలా చెప్పాలి గాని, ఈ రెండో ఆయ నలా పుల్లవిరుపుగా మాట్టాడితే ఎలా,” అన్నాడు.\nరామశాస్త్రి ఆయన చేతిలోకి చూస్తూ, \"మీరు నా శాస్త్రజ్ఞానాన్ని మెచ్చుకుని నాకు ఉంగరం బహుమతి ఇవ్వాలనుకుంటున్నారు. మీ దాతృత్వం జగమెరిగినది గదా,” అన్నాడు.\nఈ మాటతో మోతుబరి కొయ్యబారి పోయాడు.\nరామశాస్త్రి అది చూసి, “కొంపతీసి తప్పు చెప్పానా ఏమిటి? ఎందుకు అలా చూస్తు న్నారు?” అని అడిగాడు.\nమోతుబరి తమాయించుకుని, “అబ్బే, మరేమీ లేదు. నా మనసులో మాట కూడా ఎలా తెలిసిందా అని ఆశ్చర్యం వేసింది,” అని తన వేలిన ఉన్న ఖరీదైన ఉంగరం తీసి రామశాస్త్రికి ఇచ్చి, తన దారిన తాను వెళ్ళి పోయాడు.\nఅందరూ రామశాస్త్రిని రకరకాలుగా పొగడి, అతను పరీక్షలో గెలిచినట్టు అంగీకరించారు.\nభద్రయ్య ముఖం ముడుచుకుపోయింది.\nరామశాస్త్రి వారితో, “నిజానికి ఈ భద్రయ్య గారు హస్తసాముద్రికంలో చాలా గట్టివాడే.\nకాని అదే వృత్తిగా గల నాబోటి వాడికి శాస్త్ర జ్ఞానం చాలదు. సమయస్ఫూర్తి కూడా ఉండాలి. జ్ఞానానికి లౌక్యం తోడు కాకపోతే అర్థంలేని అహంకారం పెరుగుతుంది. అహం కారం అవమానం తెచ్చి పెట్టుతుంది, ” అన్నాడు.",
            "book_page_end": 62,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_13",
            "raw_genre_backup": "నీతి కథ/సాంఘిక కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఆర్య - 23",
            "book_page_start": 63,
            "pdf_page_start": 62,
            "pdf_page_end": 65,
            "author": "చందమామ బృందం",
            "genre": "సాహసం/రాజ కథ",
            "moral": "కష్టకాలంలో నాయకుడి ఆజ్ఞ పాటించడం ముఖ్యమైన విషయం.",
            "keywords": [
                "ఆర్య",
                "సుకన్య",
                "వీరసింహుడు",
                "రక్షణ",
                "యువరాజు"
            ],
            "characters": [
                "సుఖదేవుడు",
                "సుకన్య",
                "గోవిందుడు",
                "అమరసింహుడు",
                "ఆర్య",
                "వసంతుడు",
                "జయానంద ముని"
            ],
            "locations": [
                "శాంతిపురి",
                "అమృతపురి",
                "కనకదుర్గ ఆలయం"
            ],
            "content": "కనకదుర్గ స్వర్ణ విగ్రహాన్ని రక్షించుకోవడానికి, సుఖదేవుడి కుమార్తె సుకన్య వీరసింహుణ్ణి వెళ్ళాడడానికి అంగీకరించి, సేనాధిపతి రుక్షణలో ఏనుగు మీద శాంతిపురికి బయలుదేరింది.\nమార్గ మధ్యంలో ఒక కోతి సేనాధిపతి మీదికి ఉరకడంతో రక్షకులు చెల్లా చెదరయ్యారు.\nసుకన్య జయనగరానికి తిరిగి వచ్చింది.\nసుఖదేవుడు భవనం ముందుకు వెళ్ళి కుమార్తెనూ, మునిశిష్యుడు గోవిందుణీ చూశాడు.\nనువ్వు పెద్ద ప్రమాదాన్ని ఎదురొడ్డి కాపావావు గోవిందా.\nతండ్రీ కూతుళ్ళు సంతోషంగా సాగనంపారు. ఒక పెద్ద కోతి హఠాత్తుగా సేనాధిపతి మీదికి ఉరికింది. సైనికులు హడలిపోయి పారిపోయారు. అతడే నన్నిక్కడికి తీసుకువచ్చాడు, నాన్నా!\nనేను ఆశ్రమానికి తిరిగి వెళ్ళడానికి సెలవా మరి!\nప్రభూ, మునిశిష్యుడొకడు ఆశ్రమం నుంచి వచ్చాడు.\nమొదట నువ్వు వెళ్ళి విశ్రాంతి తీసుకో, తల్లీ...\n... ఆ తరవాత అంతా వివరంగా చెబుదువుగాని. \nఅలాగే, నాన్నా!\nఆమె అంతఃపురంకేసి తిరగగానే......\nతమరా, ఆర్యా! రా...\nనమస్కారం!\nయువరాజు ఆర్యను చూడగానే సుకన్య మందహాసంతో పులకరించి పోయింది.\nఇంటికి వచ్చిన గొప్ప అతిథిని సత్కరించాలి కదా. వెళ్ళి ఫలాలు తీసుకురా. అలాగే నాన్నా. ఆమె క్షేమంగా తిరిగి రావడం నాకెంతో ఆనందంగా వుంది. అమరసింహుడు తీవ్రంగా గాయపడ్డాడు. అవునవును, ఆ సంగతే సుకన్య చెబుతోంది.\nఅడవిలో జరిగిన సంఘటన పర్యవసానాలను ఆర్య, సుఖదేవుడు చర్చించ సాగారు. మీరు చాలా జాగ్రత్తగా ఉండాలి. వీరసింహుడి తరవాతి ఎత్తుగడ ఏమై ఉంటుందా అని ఆలోచిస్తున్నాను.\nమిమ్మల్నీ, మీ కుమార్తెనూ ఓపట్టాన వదిలిపెట్టడనుకుంటాను. నాకూ అలాంటి అనుమానమే ఉంది. అతడు మళ్ళీ మామీద దాడి జరపవచ్చు. మీరు మరింత జాగరూకులై ఉండాలి. నేను ఈ చోటుకు కట్టుదిట్టమైన భద్రతా ఏర్పాట్లు చేస్తాను. నా మనుషులు...\nయువరాజుకు ఫలాలూ, పానీయాలు తీసుకొచ్చాను నాన్నా!\nనువ్వే తీసుకెళ్ళి ఇవ్వు, తల్లీ.\nఆ తరవాత ఆర్య, సుఖదేవుడి దగ్గర నెలవు తీసుకున్నాడు. ఆర్యా! మీ రక్షణపట్ల మీరూ చాలా జాగ్రత్తవహించాలి సుమా!\nగురువులతో చర్చించిన తరవాత, నా పథకాలేమిటో మీకు తెలియజేస్తాను.\nఅక్కడ శాంతిపురిలో వీరసింహుడు, తన ఆగ్రహాన్ని అదుపుచేయలేక పోయాడు. నువ్వు, కేవలం ఒక కోతికి లొంగిపోవడం అవమానకరం!\nప్రభువులు మన్నించాలి. ఆ కోతి వెనకనుంచి హఠాత్తుగా నా మీదికి ఉరికింది.\nనీ చేతకాని వివరణలన్నీ నేనిప్పుడు వినదలుచుకోలేదు!\nఅంతలో ఒక చిలుక వచ్చి వాళ్ళ తలల మీదుగా గుండ్రంగా తిరిగి ఒక బట్టముక్కను జారవిడిచింది. దాన్ని ఇలా తీసుకురా!\nఒక అంగరక్షకుడు వెళ్ళి దాన్ని తెచ్చి సేనాధిపతి చేతికిచ్చాడు.\nఇంకొక సందేశమా?\nఏ ముంది అందులో? చదువు!\nతనను తాను యువరాజునని చెప్పుకుంటూన్న వాడు!\nయువరాజు ఆర్య! ఎవడు వాడు?\nబహుశా వాడు మనం శాంతిపురి నుంచి వెళ్ళగొట్టిన తిరుగుబాటుదారుల నాయకుడై ఉంటాడు. వాళ్ళతణ్ణి యువరాజని పిలుస్తూండవచ్చు!\nవాడు ఏ రాజ్యానికి యువరాజు?\nనన్నే ఆజ్ఞాపించడానికి వాడికెన్ని గుండెలు?\nవాళ్ళందరూ పొరుగు రాజ్యమైన అమృతపురిలోనే ఉన్నారు. దానిపైకి దండెత్తుదామా?\nమంచి ఆలోచన! దాన్ని కూడా మనరాజ్యంలో కలుపుకుని. అక్కడి సంపద నంతా దోచుకుందాం!\nతిరుబాటుదారుల నాయకుడు వసంతుడు జయానంద ముని వద్దకు వెళ్ళాడు.\nగురువర్యులకు ప్రణామాలు! యువరాజు ఆర్య ఎక్కడ?\nవసంతుడు ఆర్యకు నమస్కరించాడు. దీర్ఘాయుష్మాన్భవ వసంతా! ఆర్య త్వరలోనే రాగలడు.\nకనకదుర్గ నూతన ఆలయంలో స్వర్ణవిగ్రహం ప్రతిష్ఠించబడింది. దాని రక్షణ బాధ్యతను ఆర్య స్వీకరించాడు. వసంతా! చూసి చాలా రోజులయింది!\nగురువర్యా! ఇప్పుడు మమ్మల్ని నడిపించవలసింది యువరాజు ఆర్య!\nగురువర్యులు ఇప్పుడే కనకదుర్గ ఆలయం గురించి చెబుతున్నారు. ఇప్పుడు నువ్వు ఆర్యసాయం పొందవచ్చు.\nవసంతా! కనకదుర్గమ్మ ఆశీస్సులు యువరాజుకు పరిపూర్ణంగా లభించాయి.\nజయానందముని కొంతసేపు మౌనం వహించాడు.\nనాకో అనుమానం ఉంది. వీరసింహుడు ఊరుకోడు. అమృతపురి మీదికి దండెత్తడానికి పథకాలు వేస్తూంటాడు.\nప్రజాసైన్యం అమృతపురిని రక్షించుకోగలదు.\nసమయం ఆసన్నమైనప్పుడు, ఆర్య మిమ్మల్ని కలుసుకుని ముందుండి నడిపించగలడు!\nమేము ఆయన ఆజ్ఞలను శిరసావహించగలం!\nత్వరలో వీరసింహుడి పతనం తప్పదు! -(ఇంకావుంది)",
            "book_page_end": 66,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_14",
            "raw_genre_backup": "సాహసం/రాజ కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "మానవ నిర్మిత మహాద్భుతాలు: కోణార్క సూర్యాలయం",
            "book_page_start": 67,
            "pdf_page_start": 66,
            "pdf_page_end": 66,
            "author": "చందమామ బృందం",
            "genre": "చరిత్ర/నిర్మాణం",
            "moral": "సమాచారం ఇవ్వబడింది.",
            "keywords": [
                "కోణార్క",
                "సూర్యాలయం",
                "ఒరిస్సా",
                "నరసింహ దేవుడు",
                "శిల్పకళ"
            ],
            "characters": [
                "ఓడ్రరాజు మొదటి నరసింహ దేవుడు"
            ],
            "locations": [
                "కోణార్క",
                "ఒరిస్సా",
                "పూరీ క్షేత్రం"
            ],
            "content": "ఒరిస్సా రాష్ట్రం కోణార్క వద్దగల సూర్యాలయం మనదేశంలోని మానవ నిర్మిత మహాద్భుతా లలో ముఖ్యమైనది.\nఈ ఆలయం పూరీ క్షేత్రానికి ఈశాన్యంగా 5 3 మైళ్ళ దూరంలో ఉంది. పూరీ నుంచి ఇక్క డికి చక్కని రోడ్డు మార్గం ఉంది. భువనేశ్వర్ నుంచి కూడా ఇక్కడికి రావచ్చు. ఈ దారి 4 3 మైళ్ళు మాత్రమే.\nపూరీ జగన్నాథ స్వామి ఆలయాన్ని తెల్ల ఆలయమనీ, కోణార్క సూర్యాలయాన్ని నల్ల ఆలయమనీ అంటారు.\nకోణార్క ఆలయాన్ని క్రీ.శ. 1238 - 12 6 4 మధ్య ఓడ్రరాజు మొదటి నరసింహ దేవుడు నిర్మింప జేశాడు. ఈ ఆలయం ఒక ప్పుడు బ్రహ్మాండమైన ప్రమాణం కలిగినదై ఉండాలి. ఎందుకంటే ఆలయమంతా శిథిలమైపోగా ఈనాడు మిగిలివున్న ముఖభాగమే ఎంతో పెద్దదిగా ఉండి, చుట్టుపక్కల ఎంతో దూరానికి కానవస్తున్నది!\nఈ ఆలయం మీద సహజ ప్రమాణంగల సింహాలూ, ఏనుగులూ, అనేక ప్రతిమలూ అద్భు తంగా చెక్కి ఉన్నాయి. హిందూ ఆలయాలు వేటిలోనూ ఇలాటి ప్రతిభగల కళా, శిల్పమూ, వాస్తు వైచిత్రి కనిపించదని ప్రవీణులు భావిస్తున్నారు.",
            "book_page_end": 67,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_15",
            "raw_genre_backup": "చరిత్ర/నిర్మాణం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "విజ్ఞానం ... వినోదం ... వికాసం ....",
            "book_page_start": 68,
            "pdf_page_start": 67,
            "pdf_page_end": 68,
            "author": "చందమామ బృందం",
            "genre": "విజ్ఞానం/వ్యాసం",
            "moral": "సమాచారం ఇవ్వబడింది.",
            "keywords": [
                "హ్యామ్ రేడియో",
                "టారంటూలా",
                "వైజ్ఞానికం",
                "రొట్టె",
                "పోర్చుగీసులు"
            ],
            "characters": [],
            "locations": [
                "దక్షిణ యూరప్",
                "ఈజిప్టు",
                "గోవా",
                "పాండిచ్చేరి"
            ],
            "content": "విజ్ఞాన వీచికలు :\nహ్యామ్ రేడియో\nవైజ్ఞానికంగా, సాంకేతికంగా మనం ఎంత అభివృద్ధి సాధించినప్పటికీ, ప్రకృతి విజృంభించినప్పుడు ఎదిరించ లేకపోతున్నాం. ప్రకృతి వైపరీత్యాలు ఏర్పడినప్పుడు జీవితాలు అతలాకుతలమై పోతున్నాయి. అందువల్ల అవి రావడానికి ముందే వాటిని పసిగట్టి, ఆ సంగతిని సంబంధిత ప్రాంతాలకు ముందుగానే హెచ్చరించడం ఒక్కటే తరుణోపాయంగా కనిపిస్తున్నది. తుపాను లాంటి సమయాలలో సైతం సమాచార పరికరాలు దెబ్బతింటున్నాయి. అలాంటి సమయాలలో ప్రపంచ వ్యాప్తంగా ఏ మారుమూల ప్రాంతానికైనా సరే సమాచా రాన్ని పంపడానికి తగిన పరిష్కారంగా హ్యామ్ రేడియో ఉంటుంది.\nహ్యామ్ రేడియో అంటే ఒకే సెట్లో రేడియో స్టేషన్తో పాటు రిసీవర్ కూడా అమర్చిన పరికరం. హ్యామ్ రేడియో సెటపనిచేస్తున్నప్పుడు, ఒక ఛానల్ ద్వారా అదే ఛానల్ ట్యూన్ చేసి ఉన్నవారికి ప్రపంచంలో ఎక్కడవున్నా రేడియో సమాచారాన్ని పంపడం, వారు పంపే సమాచారాన్ని అందుకోవడం చేయవచ్చు. అంటే ఇది దాదాపు ఆన్ లైన్ ఛాటింగ్ లాంటిదన్న మాట. అందులో కంప్యూటర్కు బదులు ఇందులో రేడియో సెట్ ద్వారా జరుగుతుంది.\nమన పరిసరాలు :\nటారంటూలా\nటొరంటెల్లా నాట్యం గురించి మీరెప్పుడైనా విన్నారా? మధ్య యుగాలలో ఆరంభమైన ఈ నాట్యం ఈనాడు ఇటాలియన్ జానపద సంగీతంలో భాగంగా ఉంటు న్నది. టారంటూలా అంటే ఒళ్ళంతా రోమాలతో చాలా భయంకరంగా కనిపించే అతి పెద్ద సాలెపురుగు. ప్రాణాంతకమైన ఈ విషకీటకం కాటుకు గురైనవాడు భరించరాని బాధతో వేసే గెంతుల్లా ఉంటాయట టారంటెల్లా నాట్యంలో వేసే తొలిఅడుగులు.\nదక్షిణ యూరపుకు చెందిన ఈ కీటకాలు చాలా విషపూరితమైనవని ఆ కాలంలో నమ్మేవారు. ఆ కీట కాల కాటుకు గురైన వ్యక్తి 'టారంటిజం' అనే రుగ్మతకు లోనయ్యేవాడు. కాటుకులోనైనరోగి అచేతనంగా పడి పోయేవాడు. అలాంటి వ్యక్తి దగ్గర, సంగీతం వాయించి అతడు లేచి బాగా అలిసిపోయేంత వరకు నాట్యం చేసేలా పురికొల్పేవారట. అదొక్కటే (అప్పట్లో) వారికి తెలిసిన వైద్యం!\nఅయినా, టారంటూలా కాటు కీటకాలకూ, చిన్న చిన్న జంతువులకూ ప్రాణాంతకమే తప్ప, మనుషులకు కాదని ఇవాళ అందరికీ తెలుసు.\nమీకు తెలుసా?\nరొట్టె ప్రాచీనత\nకొత్తరాతి యుగం నుంచే మానవుడు ఏదో ఒక రూపంలో రొట్టెను తింటున్నాడు. ఆశ్చర్యంగా ఉంది కదూ?\nతొలిరోజులలో ధాన్యాన్ని పిండి చేసి, నీళ్ళు కలిపి, నిప్పుల మీద కాల్చి రొట్టెలు తయారు చేసేవారు.\nఇవాల్టి రోజుల్లో మనం ఒక విధమైన మొక్కల ఫంగస్ అయిన ఈస్ట్ కలిపిన రొట్టెలను తయారు చేస్తున్నాం. ఇలాంటి రొట్టెలను ఈజిప్టులోనే మొట్టమొదట తయారు చేశారు. వారి నుంచి గ్రీకులు దీనిని నేర్చుకున్నారు. రోమ్లో క్రీ.పూ. 150 ప్రాంతంలో 'బేకర్స్ గిల్డులు' ఏర్పడ్డాయి.\nఈజిప్టులోని అతి ప్రాచీనమైన పిరమిడ్లలో క్రీ.పూ. 4000 నాటి రొట్టె కనుగొనబడింది.\nటహీటికికి చెందిన 'రొట్టె పండు' తాజా రొట్టెలాంటి వాసనా, రుచీ కలిగి ఉన్నది.\nమనదేశం గురించి తెలుసుకుందాం\nఈ నెల క్విజ్లో కొన్ని 'విదేశ’ అంశాలను చూద్దాం\n1. గోవా, డయ్యూ, దామన్తో పాటు మన దేశంలో ఏ ఏ భాగాలను ఒకప్పుడు పోర్చుగీసులు పాలించారు?\n2. తూర్పు తీరంలోనూ, పడమర తీరంలోనూ ఉన్న ఏకైక కేంద్ర పాలిత ప్రాంతం ఏది?\n3. పనాజీ ఏ రాష్ట్ర రాజధాని?\n4. ఆరబ్-భారత్ వంశాలకు చెందిన ముస్లిం ప్రజలు మన దేశంలో ఏ ప్రాంతంలో ఉంటున్నారు? వాళ్ళ పేరేమిటి?\n(సమాధానాలు 70వ పేజీలో)",
            "book_page_end": 69,
            "వర్మా, మర్కటుణ్ణించి, నా మంత్రదండాన్ని, మరెవరైనా మాంత్రికుడు దొంగిలించాడేమో అన్న అనుమానం కలుగుతున్నది,": null,
            "story_id": "2005_05_16",
            "raw_genre_backup": "విజ్ఞానం/వ్యాసం",
            "normalized_genre_te": "విజ్ఞాన వ్యాసం",
            "normalized_genre_code": "SCIENCE_ARTICLE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 16,
        "author_counts": {
            "శ్రీలలిత": 1,
            "చందమామ బృందం": 15
        },
        "genre_counts": {
            "నీతి కథ": 1,
            "సాంఘిక కథ": 1,
            "ఫాంటసీ/సాహసం": 1,
            "బేతాళ కథ": 1,
            "చరిత్ర/సంస్కృతి": 1,
            "విదేశ పూర్వగాథ": 1,
            "సైన్స్ ఫిక్షన్/సాహసం": 1,
            "సమాచార వ్యాసం": 1,
            "జానపద కథ": 1,
            "జాతక కథ": 1,
            "పౌరాణికం": 1,
            "పర్యాటకం/భౌగోళికం": 1,
            "నీతి కథ/సాంఘిక కథ": 1,
            "సాహసం/రాజ కథ": 1,
            "చరిత్ర/నిర్మాణం": 1,
            "విజ్ఞానం/వ్యాసం": 1
        }
    }
}