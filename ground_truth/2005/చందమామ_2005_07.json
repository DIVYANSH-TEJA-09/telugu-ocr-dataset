{
    "book_id": "చందమామ_2005_07",
    "stories": [
        {
            "title": "పిల్లల్ని పిల్లలుగా పెంచుదాం!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "సంపాదకీయం",
            "moral": "పిల్లలకు కేవలం పుస్తకజ్ఞానం కాకుండా లోకజ్ఞానం, సృజనాత్మకత, మానవతా విలువలు నేర్పాలి.",
            "keywords": [
                "పిల్లలు",
                "విద్య",
                "లోకజ్ఞానం",
                "మానవతా విలువలు",
                "ఆదర్శపౌరులు"
            ],
            "characters": [
                "సంపాదకుడు"
            ],
            "locations": [
                "భారతదేశం"
            ],
            "content": "కేంద్ర ప్రభుత్వం సంవత్సర కాలాన్ని పూర్తి చేసుకున్న సందర్భంగా, ఒక టీవీ ఛానల్ పిల్లల ప్రత్యేక కార్యక్రమం ఒకటి ఏర్పాటు చేసింది. ఆ కార్యక్రమంలో భాగంగా పిల్లల్ని, “భారతదేశ ప్రధాన మంత్రి ఎవరు?” అని అడిగారు. ఒక అబ్బాయి రాష్ట్రపతి పేరు చెప్పాడు. మరో అమ్మాయి కాంగ్రెస్ అధ్యక్షురాలి పేరు చెప్పింది. ఏ ఒక్కరూ సరైన సమాధానం చెప్పలేకపోయారు.\n\nసినీతారల, క్రీడాకారుల పేర్లను అడిగీ అడక్క ముందే ఠక్కున చెప్పే పిల్లలకు, దేశాన్ని పరిపాలించే ప్రధానమంత్రి పేరు తెలియకపోవడం శోచనీయం!\n\nఈ దుస్థితికి పిల్లల్ని తప్పు పట్టి ప్రయోజనం లేదు. తప్పంతా ఈనాటి మన విద్యా విధానంలోనే ఉంది. విద్యార్థులకు అవసరమైన దానికన్నా అదనంగానే ఎన్నెన్నో విషయాలను బోధిస్తున్నాం. ప్రధానమైన లోకజ్ఞానం, సృజనాత్మకత, మానవతా విలువలను పెంపొందించుకోవడానికి అవకాశం లేకుండా చేసేస్తున్నాం. ఇందువల్ల పిల్లలు మరబొమ్మల్లా తయారయ్యే అపాయం ఉంది.\n\nజూన్ నెల వచ్చేసింది. సెలవులు ముగిశాయి. పాఠశాలలు మళ్ళీ ఆరంభమవుతు న్నాయి. పిల్లలకు పాఠ్యాంశాలను బోధించడంతో పాటు ఇంత లోకజ్ఞానం కూడా అలవడేలా చేద్దాం. మానవతావిలువలు పెంపొందించుకుని పిల్లలు కేవలం యంత్రాల్లా కాకుండా మనుషుల్లా ఎదగడానికి తగ్గవాతావరణాన్ని కల్పిద్దాం. అదే భావి జీవితానికి పరిపూర్ణతనిస్తుంది. అప్పుడే పిల్లలు ఆదర్శపౌరులుగా పెరిగి దేశాన్ని అభ్యుదయ మార్గంలో నడిపించగలరు.",
            "book_page_end": 5,
            "story_id": "2005_07_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "ఉత్తమ వైద్యుడు",
            "book_page_start": 7,
            "pdf_page_start": 7,
            "pdf_page_end": 9,
            "author": "నందిరాజు పద్మలతా జయరాం",
            "genre": "నీతి కథ",
            "moral": "నిజమైన వైద్యుడు కేవలం రోగాన్ని మాత్రమే కాకుండా, రోగి పరిస్థితులను, కారణాలను కూడా అర్థం చేసుకోవాలి. అతడికి సానుభూతి, నిజాయితీ ఉండాలి.",
            "keywords": [
                "వైద్యుడు",
                "ధనాచారి",
                "శిష్యులు",
                "సానుభూతి",
                "వృత్తి ధర్మం"
            ],
            "characters": [
                "ధనాచారి",
                "తిరుమలాచారి",
                "రమణుడు",
                "రాఘవుడు",
                "భూస్వామి"
            ],
            "locations": [
                "వల్లభాపురం"
            ],
            "content": "వల్లభాపురంలో నివసించే ధనాచారి పేరున్న వైద్యుడు. చుట్టుపక్కల గ్రామాల్లో, ఆయనకు మించిన వైద్యుడు లేడని ప్రతీతి. ధనాచారికి పిల్లల్లేరు. ఎవరికైనా వైద్యవృత్తి నేర్పుదామని వున్నా ఏ విద్య అయినా స్వతహాగా కొంత ఆసక్తీ, అభిలాషా వుంటే తప్ప, కేవలం నేర్పితే రాదని ఆయన నమ్మకం.\n\nఇలావుండగా-ధనాచారికి దూరపు బంధు వైన తిరుమలాచారి, తన కొడుకు లిద్దరితో కలిసి వల్లభాపురానికి వైద్యం కోసం వచ్చాడు. అతడికి నగరంలో నగల వ్యాపారం వున్నది. కొంత కాలంగా అతడు నారిపుండు వ్యాధితో బాధపడుతున్నాడు. ఆయన కొడుకులు రమణుడు, రాఘవుడు ఇద్దరూ ధనాచారి చేస్తున్న వైద్యవృత్తి పట్ల ఆకర్షితులయ్యారు.\n\nధనాచారి వైద్యంతో రెండు వారాల్లో తిరు మలాచారి వ్యాధి బాగా తగ్గుముఖం పట్టింది. ఆయన తిరిగి నగరానికి ప్రయాణమవుతూ ధనాచారితో, “అన్నగారూ, తమరు అపర ధన్వంతరులు. అయితే, ఇంత విద్వత్తు, హస్తవాసి అన్నీ మీతోనే ఆగిపోవడం, నాకెం దుకో నచ్చడంలేదు,\" అన్నాడు.\n\nఅందుకు ధనాచారి, “నే చేయగలిగిం దేమీలేదు కదా! కొంతయినా ఈ విద్యపట్ల సహజంగా ఆసక్తి, అనురక్తి వుంటే తప్ప, ఇతరులకు నేర్పలేం,” అన్నాడు.\n\n“నా కొడుకులు రమణుడూ, రాఘవుడూ ఇద్దరికీ వైద్యం పట్ల ఆసక్తివుంది. వాళ్ళను మీ శిష్యులుగా చేసుకోండి,” అని కోరాడు తిరు మలాచారి.\n\nతగిన పరీక్ష పెట్టిన తర్వాతే వాళ్ళను శిష్యు లుగా స్వీకరిస్తానన్నాడు, ధనాచారి. ఆ జవా బుకు తృప్తిగా తలాడించి తిరుమలాచారి నగరానికి వెళ్ళిపోయాడు.\n\nఇద్దరిలో రమణుడు తెలివైనవాడు. తొంద రగా ఆకళింపు చేసుకునేవాడు. రాఘవుడు నెమ్మదస్థుడు. విషయాన్ని ఒకటి రెండు సార్లు విని నిర్ధారించుకునేవాడు. పది రోజుల పాటు ఇద్దరికీ పలురకాల ఆకులు, మూలికలు మొదలైనవాటిని పరిచయం చేశాడు, ధనా చారి. తను వైద్యం చేసే విధానాన్ని పరిశీలించ మని చెప్పేవాడు.\n\nఇలావుండగా, పక్క ఊరు భూస్వామి గారికి బొత్తిగా అన్నహితవు పోయిందనీ, కనిపించని రోగమేదో ఆయనను కృంగ దీస్తోందనీ, ధనాచారి వచ్చి వైద్యం చేయాలనీ కబురువచ్చింది. ధనాచారి కబురు తెచ్చిన వ్యక్తి దగ్గర మరికొంత సమాచారం రాబట్టాడు. భూస్వామిగారి అజీర్ణవ్యాధికి మందేం వాడాలో చెప్పి, రమణుణ్ణి పంపాడు.\n\nరమణుడు వారం రోజుల పాటు గురువు గారు చెప్పిన మూలికలూ, ఆకులూ నూరి గుళికలు చేసి భూస్వామికి ఇవ్వసాగాడు. ఆయనకు తగ్గినట్లే తగ్గి తిరిగి రోగం తిరగ బెట్టింది. రమణుడి కేమీ పాలుపోలేదు.\n\nఈసారి రాఘవుడు, భూస్వామి వద్దకు వెళ్ళి తాను వైద్యం చేస్తానన్నాడు. సరేనన్నాడు ధనాచారి. ముందుగా ఆయన ప్రతి రోజూ భుజించే ఆహారాన్ని తెప్పించి, పరీక్షించాడు రాఘవుడు. ఆయన భోజనంనిండా నెయ్యి, నూనెలు గుప్పించబడివున్నాయి. బలవర్థక మైన అనేక రకాల పదార్థాలు అవసరమైన వాటికన్నా అధికంగావున్నాయి. అసలు లోపం ఎక్కడుందో అర్థమైంది రాఘవుడికి.\n\n\"అయ్యా! మీరు సత్యం చేయవలసి వుంటుంది. పది రోజుల పాటు చింతపండు రసం, చిలికిన మజ్జిగతో కూడిన భోజనం మాత్రమే చేయాలి. అప్పుడేనేను, మా గురువు గారి ఆజ్ఞగా ఇచ్చే ద్రావకం తమకు ఉపకరి స్తుంది,\" అన్నాడు రాఘవుడు వినయంగా\n\nఅలాగేనన్నాడు భూస్వామి. వారం రోజు లలోపుననే, ఆయన అజీర్ణవ్యాధి తగ్గు ముఖం పట్టింది. భూస్వామి ఎంతో సంతోషించి రాఘవుడికి ఘనంగా సంభావనలు ఇచ్చి సాగనంపాడు.\n\nరాఘవుడు తిరిగి వచ్చిన సమయంలో ధనాచారి ఇంటలేదు. రమణుడు, అతణ్ణి అడిగి జరిగినదంతా తెలుసుకున్నాడు. సాయంత్రం ధనాచారి ఇంటికి రాగానే, రమణుడు ఆయ నతో, “గురుదేవా! రాఘవుడు, భూస్వామికి చేసిన వైద్యమేమిటో తెలుసుకున్నాను. శొంఠిపొడి, జీలకర్ర, కాస్త మిరియం, మరి కొంత బెల్లం కలిపి కాచిన కషాయం మాత్రమే! కానీ, నేను మాత్రం తమరు చెప్పిన వైద్యాన్నే చేశాను. అయినా ఫలితం కనిపించలేదెందు కని?” అని అడిగాడు.\n\n“అలాగా!” అంటూ ధనాచారి చిరునవ్వు నవ్వి, “రమణా! వైద్యుడు రోగిని మాత్రమే కాదు, రోగాన్ని కూడా పరీక్షించాలి. రోగానికి మూలకారణ మేమిటో తెలుసుకోగలగాలి. భూస్వామిగారికి అతిగా భోజనం చేయడం వల్ల వచ్చిన వ్యాధి. దానికి మందులకన్నా, లంఖణమే బాగా పనిచేస్తుంది. అందుకే రాఘవుడి వైద్యం ఫలించింది,\" అన్నాడు.\n\nమరునాడు మూలికల కోసం వనంలో తిరుగుతూండగా రమణుడు, రాఘవులకు ఒక వ్యక్తి స్పృహ లేకుండా పడివుండడం కనిపిం చింది. చిరిగిన దుస్తులతో బక్కచిక్కివున్న అతణ్ణి చూసి, “ఎవడో బిచ్చగాడు. తిండిలేక సొమ్మసిల్లి నట్టున్నాడు. పద, మనం వచ్చినపని చూద్దాం,\" అంటూ కదలబోయాడు రమణుడు.\n\n“వచ్చిన పని సరే! ఆపదలో వున్న ఇతణ్ణి ఇక్కడ ఎలా వదిలిపెట్టి పోగలం,” అంటూ రాఘవుడు అతడి ముఖం మీద నీరు చల్లి, స్పృహరాగానే, “రమణా! ఇతణ్ణి ఇంటికి తీసుకుపోయి భోజనం పెట్టిద్దాం. ఇలా పడివుండడానికి కారణం తిండిలేక పోవడంతో పాటు, మరేదైనా వ్యాధి కూడా వున్నదేమో గురువుగారి చేత పరీక్ష చేయిద్దాం,\" అని, ఆ వ్యక్తిని ధనాచారి వద్దకు తీసుకువచ్చాడు.\n\nజరిగింది విన్న ధనాచారి, రమణుడితో, \"నిస్సహాయ స్థితిలో వున్నవాళ్ళ పట్లా, రోగుల పట్లా వైద్యుడికి సానుభూతి వుండాలి. అతడి ఆర్థిక పరిస్థితుల్ని పరిశీలించి డబ్బు తీసుకో వాలి. వైద్యుడు, రోగికి మంచి మిత్రుడిగా, శ్రేయోభిలాషిగా మసలుకోగలిగితే, వృత్తిలో రాణించగలడు,” అన్నాడు.\n\nధనాచారి మాట ముగించగానే, రమణుడు వెల వెల పోతూ, \"క్షమించండి, గురుదేవా! వైద్య వృత్తి ద్వారా, వ్యాపారం కన్నా ఎక్కువ ఆర్జించే ఉద్దేశ్యంతో ఇక్కడికి వచ్చాను. మా తండ్రిగారి నగల దుకాణంలో ఒక నగ అమ్మితే వచ్చే లాభం, పదిమందికి వైద్యం చేసినా రానట్లు కనబడుతున్నది. ఈ వైద్య వృత్తి నా మనస్తత్వానికి సరిపోదు, క్షమించండి!” అని సెలవు తీసుకున్నాడు.\n\nరాఘవుడు, ధనాచారి అడుగుజాడల్లో నడిచి, కొంత కాలానికి ఉత్తమ వైద్యుడిగా, గురువును మించిన శిష్యుడుగా పేరు తెచ్చు కున్నాడు.",
            "book_page_end": 9,
            "story_id": "2005_07_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అత్యాశ!",
            "book_page_start": 11,
            "pdf_page_start": 10,
            "pdf_page_end": 12,
            "author": "జెన్ కథ ఆధారంగా",
            "genre": "నీతి కథ",
            "moral": "ధనం పట్ల మితిమీరిన కోరిక ఉన్నా, ఆ సంపాదన ఉన్నత లక్ష్యం కోసం అయినప్పుడు అది అత్యాశ కాదు. ఇతరుల ఉద్దేశాన్ని తప్పుగా అంచనా వేయకూడదు.",
            "keywords": [
                "అత్యాశ",
                "ముని",
                "సోమశేఖర ముని",
                "రాజనర్తకి",
                "ధ్యాన మందిరం"
            ],
            "characters": [
                "సోమశేఖర ముని",
                "శుభాంగి"
            ],
            "locations": [
                "కుముద్వతీ రాజ్యం",
                "కుముదినీ నది తీరం",
                "ఆశ్రమం"
            ],
            "content": "కుముద్వతీ రాజ్యం పొలిమేరలో ప్రవహించే కుముదినీ నదీ తీరంలో సుప్రసిద్ధమైన సోమ శేఖర ముని ఆశ్రమం ఉండేది. అక్కడ గురు కుల ఆశ్రమాన్ని నడిపే సోమశేఖర ముని శిష్యులకు వివిధ ధ్యాన పద్ధతులను బోధించ డంతోపాటు, చిత్రలేఖనంలో కూడా సిద్ధ హస్తుడు. మనుషులను చూసి యథాతథంగా చిత్రించడంలో అద్భుతమైన ప్రతిభ కనబర చేవాడు. అందువల్ల కళాభిరుచిగల సంప న్నులు, దూర ప్రాంతాల నుంచి వచ్చి ఆయన అడిగిన సొమ్ము చెల్లించి ఆయన చేత తమ చిత్రాలను గీయించుకుని వెళ్ళేవారు.\n\nముని తను గీసిన చిత్రాలకు ఎక్కువ మొత్తాలు వసూలు చేయడంలో చాలా జాగ్రత్త వహించేవాడు. ఇది పలువురికి ఆశ్చర్యం కలిగించేది. మరి కొందరయితే, “సర్వసంగ పరిత్యాగి అయిన మునికి ఇంత ధనాశ పనికిరాదు,” అని చాటుమాటుగా విమర్శించేవారు. ముని వీటన్నిటినీ పట్టించు కోకుండా చిత్రలేఖనం ద్వారా సొమ్మువసూలు చేయడంలోనే నిమగ్నుడై ఉండేవాడు!\n\nఇలా ఉండగా ఒకనాడు చక్కగా అలంక రించబడిన ఒక అందమైన గుర్రబ్బండిలో ఆశ్రమానికి వచ్చిన రాజనర్తకి శుభాంగి మునిని సందర్శించి, తనచిత్రపటం గీయించు కోవాలన్నది.\n\n“సంతోషం. క్షణాలలో చిత్రించి ఇస్తాను. అయితే కొంచెం ఎక్కువ మొత్తం చెల్లించాల్సి ఉంటుంది!\" అన్నాడు ముని.\n\n\"ఆ విచారమే వద్దు. తమరు ఎంత అడి గినా ఇస్తాను. అయినా, ముందుగానే అడుగు తున్నారు. ఎంత కావాలేమిటి?” అని అడి గింది రాజనర్తకి.\n\n“నీ స్థాయికి తగ్గట్టు ఎంత ఇవ్వగలవో నువ్వే చెప్పు,\" అన్నాడు ముని.\n\n\"వంద వరహాలు చాలా?\" అని అడిగింది నర్తకి, ముని పరమానందం చెందగలడన్న ఆశతో.\n\n“రెండు వందల వరహాలు,\" అన్నాడు ముని ఏమాత్రం తొణక్కుండా.\n\nఆ మాటవిని ఒక్క నిమిషం అవాక్కయి పోయిన నర్తకి, వెంటనే తేరుకుని, “మరీ ఎక్కువ మొత్తం. అయినా మునివర్యులకు అంతటి అత్యాశ పనికి రాదు!\" అన్నది నిష్ఠూరంగా.\n\n“ఇందులో బేరసారాలకు ఏమాత్రం తావు లేదు. మరో మాట మాట్లాడకుండా అడిగిన మొత్తం ముందు పెడితేనే చిత్రపటం. లేకుంటే వచ్చిన దారినే తిరిగి వెళ్ళవచ్చు,” అన్నాడు ముని నిష్కర్షగా.\n\nవచ్చిన పని పూర్తి చేసుకోకుండా తిరిగి వెళ్ళడానికి నర్తకి అహం అడ్డుపడి, ముని అడిగిన రెండు వందల వరహాలు తీసి ఆయన ముందుంచి, \"సరే, ఆ పొన్నచెట్టు కింద నిలబడతాను. చిత్రించు,” అంటూ వెళ్ళి ఎదురుగా ఉన్న చెట్టు కింద నృత్యభంగి మలో నిలబడింది.\n\nముని తదేకంగా ఆమెవంక కొంతసేపు చూసి, కుంచెనందుకుని చకచకా చిత్రపటం చిత్రించి ఆమె చేతికిచ్చాడు.\n\nదానిని చూసిన ఆమె, “చిత్రపటం అద్భు తంగా ఉంది. అందులో సందేహం లేదు. అయితే దానిని గీసినందుకు మీరు పుచ్చు కున్న మొత్తం మాత్రం చాలా ఎక్కువ. ఇలా ధనం కూడబెట్టి వెళ్ళేప్పుడు పట్టుకు పోతారా?” అంటూ విసురుగా వెళ్ళి, గుర్ర బ్బండిలో కూర్చుని నగరానికి తిరుగు ప్రయాణ మయింది.\n\nమరికొన్ని నెలల పాటు ముని దీక్షగా చిత్రాలు గీస్తూ, అలాగే ధన సంపాదన కొనసాగించాడు. అయితే, ఆ తరవాత హఠాత్తుగా చిత్రాలు గీయడం మాని శిష్యులకు జ్ఞానబోధ చేస్తూ, ధ్యాన పద్ధతులు నేర్పడం ప్రారంభించాడు. ఆ సంగతి తెలిసి, ఆయ నలో హఠాత్తుగా వచ్చిన ఈ మార్పుకు కారణం ఏమిటో తెలుసుకోవాలన్న కుతూహలం కొద్దీ రాజనర్తకి ఒకనాడు ఆశ్రమానికి బయలు దేరింది.\n\nకిందటిసారి వచ్చినప్పుడు రాయిరప్పలతో ఎత్తు పల్లాలుగా ఉన్న ఆశ్రమానికి వెళ్ళే బాట ఇప్పుడు చదును చేయబడి ఉండడంతో ఆమె ప్రయాణం హాయిగా సాగింది. ఆరోజు వైశాఖ పౌర్ణమి.\n\nఆశ్రమ ప్రాంగణంలో పెద్ద మంటపం ఉండడం చూసి ఆమె ఆశ్చర్యం చెందింది. మంటపంలోపల శిష్యులనూ, భక్తులనూ ఉద్దేశించి సోమశేఖర ముని ప్రధాన శిష్యుడు ఉపన్యసిస్తున్నాడు:\n\n“ధ్యాన మందిరం నిర్మించాలని ఎంతగానో ప్రయత్నించి, అది నెరవేరకుండానే తన గురువు భానుప్రకాశానంద స్వాములు పరమపదించడంతో, ధ్యాన మందిర నిర్మా ణాన్ని తనలక్ష్యంగా పెట్టుకుని, మన గురు వర్యులు సోమశేఖర ముని నిర్విరామంగా కృషి చేశారు. స్వార్థపరుడనీ, దురాశాపరు డనీ తనను లోకులు కాకులై కూసినా బాధ పడలేదు. తనకు తెలిసిన చిత్రలేఖనం ద్వారా స్వయంగా ధనార్జన చేసి గురువు కోరికను నెరవేర్చారు. భావితరాలకు మహోపకారం చేసి, తపస్సు చేసుకోవడానికి అరణ్యానికి వెళ్ళిన మహానుభావుడాయన. ఆయన కారణంగానే ఆశ్రమానికి ఈరోజు చక్కని బాట ఏర్పడింది. మన మందరం ఆయన కెంతో రుణపడి ఉన్నాం!”\n\nఆ మాటలు వినగానే రాజనర్తకి కళ్ళల్లో నీళ్ళు తిరిగాయి. మునివర్యులను అపార్థం చేసుకున్నందుకు నొచ్చుకుని, మనసులోనే క్షమాపణలు చెప్పుకున్నది. ఆ తరవాత తన కంఠహారాన్నీ, చేతులకు పెట్టుకున్న బంగారు మురుగులనూ తీసి, ధ్యానమందిరానికి కానుకగా సమర్పించి, ప్రశాంత చిత్తంతో నగరానికి తిరుగు ప్రయాణమయింది.",
            "book_page_end": 13,
            "story_id": "2005_07_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు - 21",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక/ఫాంటసీ",
            "moral": "సంక్షోభ సమయాల్లో స్వార్థం, పగ విడిచి రాజధర్మాన్ని పాటించాలి.",
            "keywords": [
                "భల్లూక మాంత్రికుడు",
                "మంత్రదండం",
                "కాళీవర్మ",
                "జితకేతుడు",
                "రాక్షసులు"
            ],
            "characters": [
                "కాళీవర్మ",
                "జితకేతుడు",
                "గురుబైరాగి",
                "మాయామర్కటుడు",
                "సూర్యభూపతి",
                "రాజుదుర్ముఖుడు",
                "ఉగ్రదండుడు",
                "భల్లూకపాదుడు",
                "మిథ్యామిశ్రుడు",
                "తలారిభల్లూకుడు"
            ],
            "locations": [
                "చంద్రశిలా నగరం",
                "భల్లూక పాదపర్వతాలు"
            ],
            "content": "[కాళీవర్మ సొరంగ మార్గాన పోయి, బైరాగుల నుంచి మంత్రదండాన్ని తీసుకున్నాడు. తరవాత అందరూ సొరంగ మార్గం గుండా వెళ్ళి అడ్డుగా వున్న పలకను తొలగించి జితకేతరాజుగారి ఉద్యానవనంలో ప్రవే శించారు. ఆ సమయంలో అక్కడికి రాజూ, మాయామర్కటులు వచ్చారు. రాజు, బైరాగులను అక్కడికెందు కొచ్చారని ప్రశ్నించగా, గురుబైరాగి మంత్రదండం, సుబ్బిశెట్టి, అంటూ అరవసాగాడు. -తరవాత]\n\nగురుబైరాగి చెప్పదలిచిందేమిటో అర్థంకాక రాజు జితకేతుడు కోపంగా, “ఒరే, సన్యాసి వెధవా, నీ వాగుడేమిటి? మంత్రదండం ఎక్కడ? సుబ్బిశెట్టి ఎవరు?\" అని అడిగాడు.\n\nగురుబైరాగి కొంచెం స్థిమితపడి, “మహా రాజా, బైరాగినైన నన్ను, సన్యాసి అని అవ మాన పరచకండి,” అన్నాడు.\n\nరాజు ఆ జవాబుకు చిరాకుపడుతూ ఏదో అనబోయేంతలో, మాయామర్కటుడు కోపంగా పళ్ళు కొరికి, “ఒరే, దొంగ బైరాగీ! ఆట్టే మాటలు పెంచక, సంగతేమిటో చెప్పు, నా నుంచి ఎవరో దొంగిలించిన మంత్రదండాన్ని నువ్వెక్కడైనా చూశావా?\" అని అడిగాడు.\n\nగురుబైరాగి, తన శిష్యుల కేసి తల తిప్పి, “ఒరే, శిష్యోపశిష్యుల్లారా! ఇతగాడేనా కొత్తగా చంద్రశిలా నగరానికి అమాత్యుడైన మర్క టుడు?” అన్నాడు.\n\n“అవును గురో, అవును! ఈయనే మర్కటా మాత్యుడు!\" అన్నారు శిష్యబైరాగులిద్దరూ.\n\nమాయామర్కటుడు బైరాగిని కత్తితో కొట్టబోయిన వాడల్లా తమాయించుకుని, తోకతో ఛెళ్ళుమంటూ కొట్టి, “ఒరే, వెంటనే నువ్వు చూసిందేదో చెప్పకపోయావో, ఈసారి కత్తితో నీ తల నరికేస్తాను,” అన్నాడు.\n\nమర్కటుడి తోక దెబ్బకు గురుబైరాగి కింద పడిలేచి, ఒళ్ళు దులుపుకుంటూ తన శిష్యుల కేసి చూశాడు. పెద్ద శిష్యుడు విచారంగా ముఖం పెట్టి, “గురో, నిజం చెప్పెయ్యండి, నగర ఉత్తరపుద్వారం దగ్గరున్న ధర్మసత్రం ఎదటి, మూడంతస్తుల భవంతి యజమాని సుబ్బిశెట్టి దగ్గిర గదా, మనం ఆ మంత్ర దండాన్ని చూసింది,” అన్నాడు.\n\nగురుబైరాగి మాట్లాడ బోతున్నంతలో మాయామర్కటుడు కిచ కిచ మంటూ నవ్వి, “ఒరే, మతిమాలినవెధవా, ఇంకా మీ గురువు చెప్పే దేమిటి, సంగతంతా నువ్వే చెప్పావు గదా? రాజా! వెంటనే భటులను ఆ శెట్టి ఇంటికి పంపి, ఆ మంత్రదండాన్ని తెప్పించు, అన్నాడు.\n\nఈసారి రాజు చప్పట్లు చరచగానే భటు డొకడు అక్కడికి వచ్చాడు. రాజు వాడికి బైరా గులను చూపుతూ, “ఒరే, వీళ్ళవెంట మరి కొందరు భటులతో పోయి, మన నగరం వాడైన సుబ్బిశెట్టితో పాటు మంత్రదండాన్ని కూడా లాక్కురండి,” అన్నాడు.\n\nభటులు, బైరాగులను అదిలించి అక్కడి నుంచి తీసుకుపోతున్నంతలో, ఈసారి కోట గోడల అవతలి నుంచి శంఖనాదం చెవులు దిబ్బిళ్లుపడేలా వినిపించింది. వెంటనే మాయా మర్కటుడు ఒక గెంతు గెంత్తి జితకేత రాజుతో, “ఆహా, రాజా! ఆ శంఖనాదం చేసే మహాను భావుడు నా గురువైన మిథ్యామిశ్రుడు! ఆయన మన శత్రువులైన భల్లూక మాంత్రికు డితోపాటు, రాజుదుర్ముఖుణ్ణి, కాళీవర్మ, ఉగ్రదండ రాక్షసులనూ హతమార్చుతాడు. నువ్వు క్షణాలమీద చక్రవర్తివి కాబోతున్నావు,” అంటూ కోటగోడ కేసి బయలుదేరాడు.\n\nరాజు జితకేతుడు మర్కటుడి భుజం పట్టుకు ఆపి, “నా సైనికులూ, సామంతు సూర్యభూపతీ; ఆ ఉగ్రదండ రాక్షసుడూ, భల్లూక మాంత్రికుల నుంచి కోటను ఎంత సేపు కాపాడగలరు! నువ్వు కూడా వెంట లేక పోతే నాకు సలహాయివ్వగల వాళ్ళు ఎవరూ లేరుగదా? మంత్రి జీవగుప్తుణ్ణి అవమానించి పంపటం పొరబాటుగా తోస్తున్నది,” అన్నాడు.\n\n“రాజా, నీ కొచ్చిన ప్రాణభయం ఏమీ లేదు, చింతించకు,” అంటూ మాయామర్క టుడు, కోటగోడ మీదికి పరిగెత్తాడు.\n\nపూలపొదల చాటున దాగివుండి, అప్పటి వరకూ అంతా గమనిస్తున్న కాళీవర్మ, ఇదే మంచి అదను అనుకుంటూ రాజు కేసి బయలుదేరబోతున్నంతలో అక్కడికి సామంతు సూర్యభూపతి ఆయాసపడుతూ పరుగు పరుగున వచ్చి, “మహారాజా, నేనిప్పుడే బయలుదేరి, నా సొంత కోటకు పోతున్నాను. ఒక రాక్షసుడూ, శంఖం ఊదుతూ తన శిష్యు డితో వచ్చిన ఒక మాంత్రికుడూ, కోట ద్వారాలు పగలకొట్టి లోపల ప్రవేశించాలని చూస్తున్నా రట! లోపల నా భార్యా, కుమార్తే, కొద్దిమంది సేవకులూ తప్ప, మరెవరూలేరు,” అన్నాడు.\n\nరాజు జితకేతడు ఆశ్చర్యపోతూ, “ఒక రాక్షసుడూ, మాంత్రికుడైన భల్లూకుడూ నా కోట మీద దాడికి వచ్చారు. మరొక మాంత్రి కుడూ, రాక్షసుడూ ఏమిటి?” అన్నాడు.\n\nఆ ప్రశ్నకు ఏమని జవాబివ్వాలో తోచక సామంతు సూర్యభూపతి దిక్కులు చూస్తూం డగా, పూలపొదల చాటునుంచి కాళీవర్మ బయటికి వస్తూ, “మహారాజా, ఈ క్షణంలో నేను మీకు శత్రువును కాదు, కత్తి దూయ కండి. మీరెంత నిస్సహాయ స్థితిలో వున్నారో, మీకన్న నా కెక్కువ తెలుసు. మీ మాయా మర్కటుడు కోట గోడ దూకి బయటికి పోవటం, తమరు గమనించినట్టు లేదు,\" అన్నాడు.\n\nరాజు జితకేతుడు నివ్వెరపోయి, “నీవు కాళీవర్మవు కాదా? లోగడ నీకేగదా నేను శిరశ్ఛేద శిక్ష విధించింది?” అన్నాడు.\n\nఆ ప్రశ్నకు కాళీవర్మ నవ్వి, “అది ఏనాటి మాట! అప్పుడు మీరు రాజునన్న అహంలో వున్నారు, ఇప్పుడు తీరని చిక్కుల్లో తలమున కలై కొట్టుమిట్టాడుతున్నారు,” అన్నాడు.\n\nరాజు జితకేతుడు, సామంతు సూర్య భూపతి కేసి చూస్తూ, “కాళీవర్మా! ఈ సూర్య భూపతి మరెవరో రాక్షసుడూ, మాంత్రికుడూ అంటూ చెపుతున్నాడు.ఈ గందరగోళమంతా ఏమిటి? ఇద్దరు మాంత్రికులూ, ఇద్దరు రాక్షసులూ?” అన్నాడు.\n\n“మహారాజా, ఈ గొడవలన్నిటికీ కారణం ఇద్దరు మాంత్రికుల మధ్య చెలరేగిన పగా, వైరం. వాళ్ళు బ్రహ్మపుత్రానది జన్మస్థానానికి దాపులనున్న, ఒక పురాతన ఆలయంలోని భల్లూకేశ్వరికి భక్తులు. ఒకడి పేరు భల్లూక పాదుడు. వాడి శిష్యుడైన భల్లూక మాంత్రి కుడే మన ప్రాంతాలకు వచ్చినవాడు. రెండవ వాడు మిథ్యామిశ్రుడనే తాంత్రికుడు. వాడి శిష్యుడే తమ మాయామర్కటుడు.\n\nఇక రాక్షసు లిద్దరూ అన్నదమ్ములు. ఉగ్రదండుడనేవాడు మాతో వున్నాడు. వాడి అన్న అయిన కాలదండుణ్ణి, ఆ తాంత్రిక మిథ్యామిశ్రుడు బందీగా పట్టుకున్నాడు. అదీ సంగతి!” అన్నాడు కాళీవర్మ.\n\nఅంతలో సామంతు సూర్యభూపతి, “మహా రాజా, ఆ తాంత్రికుడే తన బందీ అయిన రాక్షసుణ్ణి వెంట బెట్టుకుని, నా కోట మీద దాడికి వచ్చి వుంటాడు. సెలవు, మళ్ళీ తమ దర్శనం చేసుకుంటాను,” అంటూ అక్కణ్ణించి వేగంగా వెళ్ళిపోయాడు.\n\nరాజు జితకేతుడు దిగాలుపడిపోతూ, కాళీవర్మతో, “కాళీవర్మా! ఇప్పుడు నువ్వేం చేయబోతున్నావు? ఓహో, ఒక చేతిలో మంత్ర దండం వున్నది; రెండవ చేత్తో ఒర నుంచి కత్తి దూయగలవు! ఇంతకూ నువ్వు నామీద దేన్ని ప్రయోగించ బోతున్నావు?” అన్నాడు.\n\nకాళీవర్మ మంత్రదండాన్నీ, ఒర నుంచి కత్తినీ లాగి దాన్ని, కిందపడవేస్తూ, “మహా రాజా, నేను ఈ రెండింటిలో దేన్నీ తమ మీద ప్రయోగించబోవటం లేదు. ఇప్పటి పరి స్థితుల్లో రాజ్యాన్ని మాంత్రికుల నుంచీ, రాక్షసుల నుంచీ కాపాడవలసిన బాధ్యత నా మీద కూడా వున్నది,” అన్నాడు.\n\nరాజు జితకేతుడు ఆ మాటలకు చాలా సంతోషించి, కింద పడివున్న కాళీవర్మ కత్తిని స్వయంగా చేతికి తీసుకుని, కాళీవర్మకు ఇవ్వబోతున్నంతలో దాపుల నున్న సొరంగ మార్గం నుంచి ముందు రాజుదుర్ముఖుడూ, వెనకగా భల్లూక మాంత్రికుడూ పైకి వచ్చారు.\n\nదుర్ముఖుడు భీకరంగా ఒక కేక పెట్టి, కత్తి దూసి, “కాళీవర్మా, నీకేమైనా హాని జరిగి వుంటుందేమో అనుకున్నాము. సరే, ఈ రాజు జితకేతుణ్ణి ఇంకా ప్రాణాలతో వుండనిచ్చావేం? ఇదుగో, నా కత్తికి బలిచేయ బేతున్నాను,” అంటూ జితకేతుడికేసి దూకాడు.\n\nకాళీవర్మ చప్పున దుర్ముఖుడి కత్తికి తన కత్తిని అడ్డు పెట్టి, \"రాజా దుర్ముఖా! తొందర పడకు. ఈ జితకేత రాజుగారి వంశానికి సేవ చేస్తూ, యుద్ధంలో నా తండ్రి మరణించాడు. ఆ సంగతి మరిచి, ఇప్పుడీ మహారాజును చంపటం పాపకారణం అవుతుంది,” అన్నాడు.\n\nదుర్ముఖుడు కోపంగా ఏదో, అనబోయేం తలో భల్లూక మాంత్రికుడు చప్పున వంగి కిందపడివున్న మంత్ర దండాన్ని చేతికి తీసు కుంటూ, “కాళీవర్మా, బాగా చెప్పావు. నా గురువైన భల్లూకపాదుడి ప్రబలవిరోధి తాంత్రిక మిథ్యామిశ్రుడు, రాక్షసుడు కాల దండుణ్ణి, తన సేవకుడైన జంబుకేశ్వరుణ్ణి వెంటపెట్టుకుని, ఈ ప్రాంతాలకు వచ్చాడు. అంటే, వాడేదో నాగురువుకు హాని కలిగించే వచ్చి వుంటాడని నా అనుమానం. మనం భల్లూక పాదపర్వతాలకు వెళ్ళాలి,” అన్నాడు.\n\nమనం అటు వెళితే, ఇక్కడ ఆ తాంత్రి కుడి ఆగడాలు ఆపటం ఎట్లా? వాడు సామంతు సూర్యభూపతి కోటమీద దాడికి వెళ్ళినట్టు తెలిసింది. కోటలో పెద్ద సైన్యం అంటూ ఏమీలేదు,” అన్నాడు కాళీవర్మ.\n\nభల్లూక మాంత్రికుడు విసుక్కుంటూ, “ఆ సంగతులన్నీ సొరంగ మార్గంలో ప్రవే శించే ముందు, తన కోట కేసి పోతున్న సూర్య భూపతి చెప్పగా విన్నాను. మనం ఈ రాజులా, సామంతులా గొడవల్లో ఎందుకు తల దూర్చాలి?” అన్నాడు.\n\nకాళీవర్మ కోపంగా మాంత్రికుడి కేసి చూస్తూ, “ఈ రాజ్యంలో పుట్టి పెరిగిన వాణ్ణి, ముందు ఈ రాజ్యం, దాని పాలకులా క్షేమం చూడకుండా, ఎక్కడో కొండల్లోవున్న ఒంటరి మాంత్రికుల సహాయానికి పోవటం, ఏ మాత్రం ధర్మం అనిపించుకోదు,\" అన్నాడు.\n\nఆ జవాబుకు భల్లూకమాంత్రికుడు వెల వెలపోతూ, “శిష్యా కాళీ, నువ్వు క్షణాల మీద చాలా మారిపోయావు. మంత్రదండం తెచ్చిన వాళ్ళకు అర్ధ రాజ్యం, తన దత్తు కుమార్తెనూ ఇస్తానన్న ఈ జితకేతురాజు మాటలు నమ్మి మోసపోకు,” అన్నాడు.\n\n“ఇందులో అర్ధరాజ్యం, రాజకుమార్తెతో వివాహం అన్న ప్రసక్తేలేదు. మంత్రదండం ఇచ్చింది మహారాజుగారికి కాదు; నీకు గదా?” అంటూ కాళీవర్మ రాజు జితకేతుడి కేసి చూశాడు.\n\nరాజు జితకేతుడు ఒకసారి తలవూపి, \"ఇక్కడవున్న రాజు దుర్ముఖుడూ వాళ్ళ సమక్షంలో...” అంటున్నంతలో రాక్షసుడు ఉగ్రదండుడు రాతిగద పైకెత్తి భీకరంగా అరుస్తూ సొరంగం నుంచి బయటికి వచ్చి, “రాజు దుర్ముఖుడే కాదు, నేనూ వున్నాను. అదుగో, తలారి భల్లూకుడు కూడా వస్తు న్నాడు. రాజా, ఆ చెప్పబోయేదేదో మా అందరి సమక్షంలోనూ చెప్పు!\" అన్నాడు.\n\nరాజు జితకేతుడు, ఉగ్రదండుణ్ణి చూసి, \"నాకు సంతానం లేదు, నా తరవాత రాజ్యా నికి ఎవర్ని వారసుడుగా పెట్టి పోదామా అని ఆలోచిస్తున్నాను. అనుకోకుండా ఇప్పుడు మంచి అవకాశం లభ్యమైంది. సామంతు సూర్యభూపతి కుమార్తె నా దత్తురాలు. ఆమెను కాళీవర్మకిచ్చి వివాహం చేస్తాను. నా తరవాత ఈ చంద్రశిలానగరం రాజ్యానికి అతడే రాజు!” అన్నాడు.\n\nభల్లూకమాంత్రికుడు, “జై, భల్లూక పాదగురో!” అంటూ పెద్దగా ఒక కేక పెట్టి, “సాధ్యాసాధ్యాలు వదిస్తున్నారు. ఆ దుర్మా ర్గుడు తాంత్రికమిశ్రుడు ఈసరికి సూర్య భూపతి ఏకైక పుత్రికను చెరపట్టి, తన స్థావరం అయిన కొండ ప్రాంతాలకు బయలు దేరి వుంటాడు. వాడికి ఎంతోకాలంగా భల్లూకే శ్వరికి ఒక పూజారిణిని సంపాయించాలని ఆశగా వున్నది,” అన్నాడు.\n\n“అది నేను జీవించివుండగా ఆ తాంత్రి కుడికి సాధ్యంకాదు!” అంటూ కాళీవర్మకత్తి దూశాడు.\n\n“నేనూ, అదే ప్రతిజ్ఞ చేస్తున్నాను, కాళీ!\" అంటూ రాక్షసుడు ఉగ్రదండుడు రాతిగద పైకెత్తాడు.\n\nభల్లూక మాంత్రికుడు చిన్నగా నవ్వి, “మీ ప్రతిజ్ఞలు నెరవేరాలనే నేనూ కోరు కుంటున్నాను. ఉగ్రదండా! పనిలో పనిగా ఆ తాంత్రిక మిథ్యామిశ్రుణ్ణించి, నీ అన్న కాల దండుణ్ణి కూడా రక్షించుకో. అతడికేవోమందు మాకులతో మతిపోగొట్టి ఆ తాంత్రికుడు నమ్మిన బంటులా ఉపయోగించుకుంటు న్నాడు. సరే, ఇక వస్తాను!\" అంటూ సొరంగ మార్గం కేసి బయలుదేరాడు.\n\nభల్లూక మాంత్రికుడు సొరంగ మార్గాన్ని చేరబోతున్నంతలో, ఒక పొద చాటు నుంచి తలారిభల్లూకుడు, “దిరిసెనవన భైరవా!” అంటూ గండ్రగొడ్డలి ఎత్తి, అతడి ముందు దూకి, “మాంత్రిక భల్లూకా! నీ మంత్ర దండం కారణంగా సగం భల్లూకంగా మారిన, ఈ నగర తలారి మాటేమిటి? నువ్వూ, నేనూ, నీ గురువూ అందరం భల్లూక నామాలతో పెద్ద గందరగోళానికి కారణం అయ్యాం. నన్ను తిరిగి మనిషిగా మారుస్తావా లేక ఈ క్షణమే ఈ గండ్ర గొడ్డలితో తలనరకమంటావా?” అన్నాడు.\n\nభల్లూక మాంత్రికుడు గడగడ లాడి పోతూ, “నువ్వు తలారి భల్లూకుడివి కాదు; ఈ నగర ప్రధాన తలారివి! పోయి, దిరిసెన వనంలో శిక్షపడిన వాళ్ళ తలలు నరుకు!” అంటూ మంత్రదండంతో తలారిభల్లూకుడి తల మీద మెల్లగా మూడుసార్లు కొట్టి, మెరుపు వేగంతో అక్కడి సొరంగంలోకి దిగి పోయాడు. -(ముగింపు వచ్చే సంచికలో)",
            "book_page_end": 18,
            "story_id": "2005_07_04",
            "raw_genre_backup": "ధారావాహిక/ఫాంటసీ",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "యువరాజు నిర్ణయం",
            "book_page_start": 19,
            "pdf_page_start": 19,
            "pdf_page_end": 24,
            "author": "రాఘవరాజు పట్టాభిరామరాజు రచన",
            "genre": "బేతాళ కథ",
            "moral": "జీవితంలో ప్రమాదాలు, కష్టాలు అనివార్యమని తెలిసినప్పుడు, ధైర్యంతో, హేతుబద్ధమైన ఆలోచనతో నిర్ణయాలు తీసుకోవాలి. మొహావేశం కాకుండా పరిపక్వతతో వ్యవహరించాలి.",
            "keywords": [
                "యువరాజు నిర్ణయం",
                "దినకరవర్మ",
                "మధూలిక",
                "సర్పగండం",
                "బేతాళుడు"
            ],
            "characters": [
                "విక్రమార్కుడు",
                "బేతాళుడు",
                "దినకరవర్మ",
                "కమలభద్రుడు",
                "రంజితశర్మ",
                "మధూలిక",
                "రాగిణి",
                "మోహిని"
            ],
            "locations": [
                "శ్మశానం",
                "సంజీవినీ రాజ్యం",
                "ఉషాపురి"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, నీ కనుసన్నలతో అందరినీ శాసించగల చక్రవర్తివై ఉండి కూడా, ఈ శ్మశానంలో, అర్ధరాత్రి సమ యంలో సేవకుడిలా నన్నుమోస్తూఎందు కిలా శ్రమపడుతున్నావో అర్థం కావడం లేదు. అహంకారులైన రాజులు కొందరు మోహావేశానికిలోనై, విజ్ఞుల హతవాక్యాలను పెడచెవిని బెట్టి, ఉచితానుచితాలు విస్మరించి, ఉన్మా దుల్లా ప్రవర్తిస్తూ ఉంటారు. నువ్వూ ఆ కోవకు చెందినవాడి వేమో అన్న అనుమానం కలుగు తున్నది. నీకు తగు హెచ్చరి కగా ఉండేందుకు, ఒకానొక రాకుమారి సౌంద ర్యాన్ని చూసి మైమరచి, శ్రేయోభిలాషులూ, విజ్ఞులూ అయిన పెద్దలు వారిస్తున్నా విన కుండా, తన ప్రాణాన్నే పణంగా పెట్టి, ఆమెను వివాహమాడడానికి సిద్ధపడిన దినకరవర్మ అనే యువరాజు కథ చెబుతాను, శ్రమ తెలియ కుండా, విను,” అంటూ ఇలా చెప్పసాగాడు:\n\nసంజీవినీ రాజ్యాన్ని పాలించే కమల భద్రుడి ఏకైక సంతానం దినకరవర్మ. క్షత్రి యోచితమైన యుద్ధవిద్యలతో పాటు, ఇతర శాస్త్రాలను అభ్యసించి, ఇరవైయేళ్ళ ప్రాయా నికే అతడు తండ్రిని మించిన తనయుడిగా పెద్దల ప్రశంసలు పొందాడు. త్వరలో కుమారు డికి పట్టాభిషేకం చేసి, రాజ్యపాలనాభారం నుంచి విశ్రాంతి తీసుకోవాలని ఆలోచించ సాగాడు మహారాజు.\n\nఆ సమయంలో ఒకనాడు ఉషాపురి రాజ్యం నుంచి రంజితశర్మ అనే దూత రాజ దర్శనానికి వచ్చాడు. కొలువుదీరివున్న రాజు పక్కనే ఠీవిగా కూర్చుని వున్న యువరాజును చూసి పరమానందం చెందిన, రంజితశర్మ రాజుతో, “మహారాజా, యువరాజు దినకర వర్మకు తన కుమార్తె మధూలిక నిచ్చి వివాహం చేయడానికి ఉషాపురి మహారాజు అభిలషిస్తు న్నారు. ఆ విషయాన్ని తమతో మనవి చేయ మన్నారు. మా రాకుమారి చిత్రపటాన్ని వీక్షిం చండి,\" అంటూ సంచీలో నుంచి మధూలిక చిత్రపటాన్నీ, జాతక చక్రాన్నీ తీసి మహా రాజుకు అందించాడు.\n\nమహారాజు చిత్రపటంలోని మధూలిక అద్భుత సౌందర్యాన్ని చూసి అబ్బురపడ్డాడు. చెంపకు చారడేసి కళ్ళతో, సంపంగి నాశికతో, చిరుదరహాసంతో బంగారు బొమ్మలా వుంది మధూలిక. ఆయన చిత్రపటాన్ని కొంతసేపు పరిశీలనగా చూసి, కుమారుడికి అందిం చాడు. ఆ తరవాత జాతక చక్రాన్ని పరిశీలించ మని ఆస్థాన జ్యోతిష్కుడికి ఇచ్చి, మధూలిక చిత్రపటాన్ని రెప్పవేయకుండా చూస్తూన్న తన కుమారుడి కేసి మందహాసంతో చూడ సాగాడు.\n\nమధూలిక జాతక చక్రాన్ని కొంతసేపు జాగ్రత్తగా పరిశీలించిన ఆస్థాన జ్యోతిష్కుడు దీర్ఘంగా నిట్టూర్చి, \"క్షమించండి, మహా రాజా! మన యువరాజు మధూలికను వివాహ మాడితే, వివాహమైన నెలరోజుల్లో ఆయన సర్పగండంతో మరణించక తప్పదు,” అన్నాడు విచారంగా.\n\nఆ మాట విని యువరాజు ఒక్క క్షణం దిగ్భ్రాంతి చెందాడు. వెంటనే తేరుకుని, “మరణం అనివార్యమైనప్పుడు అది ఏదో రూపంలో రాకతప్పదు. జాతకం నెపంతో అద్భుత సౌందర్యరాశిని వదులుకోవడం వివేకం కాదు,” అన్నాడు చిరాగ్గా.\n\nమధూలిక అందం యువరాజును బాగా ఆకట్టుకున్నదని గ్రహించాడు మహారాజు. దూత రంజిత శర్మకు ఏమిచేయాలో పాలు పోక, \"త్వరలో ఏ నిర్ణయమూ తెలియ జేయండి, ప్రభూ,\" అని చెప్పి రాజుకు నమస్కరించి అక్కడినుంచి వెళ్ళిపోయాడు.\n\nకొన్ని రోజులు గడిచాయి. ఒకనాడు దినకర వర్మవేటకు అడవికి వెళ్ళాడు. మధ్యాహ్నం వరకు వేటాడి అలిసిపోయిన యువరాజు, ఒక కొలను ఒడ్డున పరివారంతో సహా భోజ నాదికాలు ముగించి, పక్కనే వున్న ఒక పెద్ద మర్రిచెట్టు కింద విశ్రాంతి తీసుకోసాగాడు. యువరాజు కనురెప్పలు నిద్రాభారంతో మూతలు పడుతూండగా, ఆ మర్రిచెట్టు కొమ్మపైన ఆహారం కోసం పొంచివున్న పెద్ద కొండచిలువ, హఠాత్తుగా యువరాజు మీదికి దూకి, క్షణంలో శరీరాన్ని చుట్టేసింది. ఆ భీకర దృశ్యాన్ని చూసి భటులు భీతితో హాహా కారాలు చేశారు. చిలువను చంపి యువ రాజును ఎలా రక్షించుకోవాలో తెలియలేదు. చిలువపై గురిపెట్టే కత్తి దెబ్బ, పొరబాటున యువరాజు శరీరానికి తగిలితే ఏం చెయ్యాలో తెలియక కొట్టుమిట్టాడ సాగారు.\n\nఅంతలో ఎక్కడినుంచో ఒకదాని వెనక మరొకటిగా దూసుకు వచ్చిన ఐదు బాణాలు కొండ చిలువ శరీరాన్ని ఛిద్రం చేశాయి. చిలువ యువరాజును వదిలిపెట్టి కాస్సేపు గిలగిలా కొట్టుకుని ప్రాణం విడిచింది. యువ రాజుకు ప్రాణగండం తప్పినందుకు భటులు పరమానందం చెందారు.\n\nకొంతసేపటికి ఒక అందమైన రథం అక్కడికి వచ్చి ఆగింది. చేతిలో విల్లంబులతో వీరనారిలావున్న ఒక సౌందర్యరాశి రథం నుంచి దిగింది. కొంతమంది యువతులు ఆమెవెంట అక్కడికి వచ్చారు.\n\nతను మృత్యుముఖం నుంచి బయటపడ డానికి ఆ యువతి ధనుర్విద్యాకౌశలమే కారణం అని గ్రహించిన యువరాజు, ఆమె కేసి కృతజ్ఞతగా చూశాడు. కొన్నాళ్ళ క్రితం చిత్రపటంలో చూసిన మధూలిక పోలికలు ఆ యువతిలో కనిపించాయి.\n\n“నేను ఉషాపురి యువరాణి మధూలి కను. చెలికత్తెలతో వనవిహారానికి వచ్చిన నాకు, అనుకోకుండా మిమ్మల్ని సర్పం నుంచి రక్షించే అవకాశం లభించింది. ఇంతకూ తమరు,” అంటూ అర్థోక్తిలో ఆపింది ఆ యువతి.\n\n“నేను సంజీవినీపురం యువరాజు దిన కరవర్మను. చిలువ బారినుంచి రక్షించి నందుకు కృతజ్ఞతలు!\" అన్నాడు యువరాజు మందహాసం చేస్తూ.\n\nవెంటనే మధూలిక సిగ్గుతో తలదించుకు న్నది. తరవాత ఇరువురూ కొంతసేపు ఒకరి నొకరు చూసుకుని, మౌనంగా తమ తమ రాజ్యాలవైపు తిరుగు ప్రయాణమయ్యారు.\n\nచిలువబారిన పడ్డ తన కుమారుడు అదృష్ట వశాత్తు బయట పడినప్పటికీ, యువరాజు మధూలికను వివాహమాడితే సర్పగండం తప్పదన్న ఆస్థాన జ్యోతిష్కుడి హెచ్చరిక గుర్తుకు రావడంతో మహారాజు ఆందోళనకు గురయ్యాడు.\n\nవారం రోజులు గడిచాక, ఒక నాటి సాయం కాలం వేళ దినకరవర్మ విదూషకుడితో కలిసి ఉద్యానవనంలో విహరించ సాగాడు. సూర్యా స్తమయ సౌందర్యాన్ని తిలకిస్తూ ముందుకు వెళ్ళిన యువరాజు, అశోకవృక్షం కింది ఎండు టాకుల మధ్య దాగివున్న తాచుపామును గమనించకుండా, దాని తోక మీద కాలు వేశాడు. తాచు బుస్సున పడగెత్తి, యువ రాజు పాదంపై కాటువేసి జరజరా వెళ తూంటే, ఖడ్గంతో దాని తలను తెగనరికాడు యువరాజు.\n\nవిదూషకుడు పెట్టిన కేకలకు భటులు పరిగెత్తుకు వచ్చారు. సంగతి తెలిసిన ఆస్థాన వైద్యుడు హుటాహుటిగా వచ్చి, యువ రాజుకు విషం హరించే గుళికలు ఇచ్చి, ప్రాణాపాయం నుంచి కాపాడాడు.\n\nఈ సంఘటనతో మహారాజుకు ఆస్థాన జ్యోతిష్కుడి హెచ్చరిక గుర్తుకు రావడంతో, మధూలికను వివాహమాడితే యువరాజుకు సర్పగండం తప్పదేమో అన్న భయం పట్టు కున్నది.\n\nమరోపక్షం రోజులు గడిచాక, ఒకనాటి రాత్రి యువరాజు భోజనం ముగించి నిద్రకు ఉపక్రమిస్తూ, పరిచారిక తెచ్చి పెట్టిన క్షీర పాత్రను అందుకోబోతూ, అది జారికింద పడ డంతో పాలు కాస్త నేలపాలయ్యాయి. పక్కనే వున్న పెంపుడు పిల్లి ఒక్క గెంతున వెళ్ళి, ఆ పాలను తాగి మరుక్షణమే గిలగిలా తన్ను కుంటూ ప్రాణాలు విడిచింది. ఆస్థాన వైద్యుడు పాలను పరీక్షించి, అందులో అతి భయంకరమైన తాచుపాము విషం కలుప బడిందని నిర్థారించాడు.\n\nక్షీరపాత్రను తెచ్చిపెట్టిన పరిచారికను ఆరా తీయగా, ఆమె శత్రుదేశపు గూఢచారిణి అనీ, యువరాజును అంతం చేయడానికి అంతఃపురంలో ఇటీవలే పరిచారికగా ప్రవే శించిందనీ తెలియవచ్చింది. ఆమెను కారా గారంలో బంధించారు.\n\nఇది జరిగిన కొన్నాళ్ళకు ఉషాపురి నుంచి రంజితశర్మ వచ్చి, కొలువుదీరి వున్న మహా రాజును దర్శించి, యువరాజు మధూలిక వివాహ ప్రసక్తి తెచ్చాడు.\n\nఆ మాటవినగానే మహారాజు మండిపడి, “యువరాజు మధూలికను వివాహమాడే ప్రసక్తే లేదు. ఏ ముహూర్తాన మధూలికతో వివాహ ప్రసక్తి తెచ్చావో ఏమో, ఆ నాటి నుంచి యువరాజుకు వరసగా మూడు సర్పగండాలు దాపురించాయి. ఏదో దైవానుగ్రహం వల్ల ప్రాణాలతో బయట పడ్డాడు. ఇక ఆ మహాతల్లి మా చిరంజీవిని వివాహమాడి కోటలో అడుగు పెడితే అతడి గతి ఏమవుతుందో ఏమో, ఊహించడానికే భయంగా ఉంది. దయచేసి ఇక వారి వివాహ విషయం ప్రస్తావించకండి,\" అన్నాడు.\n\nవెంటనే పక్కనే ఉన్న జ్యోతిష్కుడు, “అవును, ప్రభూ! వివాహ పూర్వమే వధువు జాతక ప్రభావం ఇంత తీవ్రంగా ఉంటే, మధూలికతో యువరాజు వివాహం జరిపిస్తే, యువరాజు మనకు దక్కడు. శాస్త్రం పొల్లు పోదు,” అన్నాడు గంభీరంగా.\n\nదూత రంజితవర్మ గాఢంగా నిట్టూర్చి, తమ అభిప్రాయం కూడా ఇదేనా అన్నట్టు యువరాజుకేసి చూశాడు.\n\nయువరాజు కొంతసేపు మౌనంగా ఆలో చించి తల పంకిస్తూ, “నేను మధూలికను వివాహమాడాలని నిర్ణయించుకున్నాను,” అన్నాడు దృఢంగా.\n\nబేతాళుడు ఈ కథ చెప్పి, “రాజా, యువ రాజు దినకరవర్మ మూడుసార్లు సర్పగండానికి గురైకూడా జ్యోతిషం మీద ఆయనకు గురి కుదరక పోవడానికి కారణం ఏమిటి? అను భవజ్ఞుడైన కన్న తండ్రి, విజ్ఞుడైన ఆస్థాన జ్యోతిష్కుడు వారించినప్పటికీ చెవిని పెట్ట కుండా మూర్ఖంగా మధూలికను వివాహ మాడాలని నిర్ణయించడం మోహావేశజనిత ఉన్మాదం కాక మరేమిటి? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపోతుంది,” అన్నాడు.\n\nదానికి విక్రమార్కుడు, \"యువరాజు దినకరవర్మ మధూలిక చిత్రపటం చూసి ఆమె సౌందర్యానికి ముగ్ధుడయ్యాడు. ఆ తరవాత అరణ్యంలో, ఆమెను ప్రత్యక్షంగా చూసి ప్రేమించాడు. ఇక, పాలకుడైన రాజుకు యుద్ధరూపంలో, అసూయాపరులైన శత్రు వుల రూపంలో ఎప్పుడూ ప్రమాదం నీడలా పొంచివుంటుందని ఆయనకు తెలుసు. అందుకే మధూలికను వివాహమాడితే, సర్ప గండం తప్పదని జ్యోతిష్కుడు చెప్పినప్పుడు యువరాజు భయపడలేదు. ఇది జ్యోతిషాన్ని కించ పరచడం కాదు. వాస్తవాన్ని గుర్తించి ఎరుకగా ప్రవర్తించడమే అవుతుంది. అయితే, భవిష్యత్తులో కానున్న రాజుగా పెద్దల మాటకు ఎరురాడకూడదన్న విజ్ఞత, వినయం కారణం గానే మొదట జ్యోతిష్కుడి మాటను వ్యతిరే కించి వివాహవిషయంలో తొందరపడలేదు. ఇక మధూలికతో వివాహమైన నెలరోజులకు సర్పగండం తప్పదని మొదట చెప్పిన జ్యోతి ష్కుడు, కాకతాళీయంగా జరిగిన మూడు ప్రమాదాలను మధూలిక జాతక ప్రభావంగా, వివాహానికి పూర్వమే వచ్చిన గండాలుగా చెబుతూ తన వాదాన్ని నిరూపించడానికి చేసిన ప్రయత్నం- హేతుబద్ధంగా ఆలోచించ గల యువరాజుకు అసంబద్ధంగా, డొల్ల తనంగా కనిపించడంలో ఆశ్చర్యం లేదు. కొండచిలువ బారి నుంచి కాపాడి తనకు ప్రాణదానం చేసిన యువతి, వివాహానంతరం జాతక రీత్యా తనకు ప్రాణహాని కలిగిస్తుందని అనుమానించడంలో ఔచిత్యం లేదని యువ రాజు భావించడం కూడా సమంజసమే అవు తుంది. ఈ కారణాలవల్ల యువరాజు దిన కరవర్మ నిర్ణయంలో హేతుబద్ధమైన ఆలోచన, ధైర్యం, పరిపక్వత తప్ప మోహావేశజనిత ఉన్మాదం ఏమాత్రం లేదని స్పష్టమవు తున్నది,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 24,
            "story_id": "2005_07_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "చారిత్రక వ్యాసం",
            "moral": "N/A",
            "keywords": [
                "గుహాలయాలు",
                "శిల్పం",
                "ఎల్లోరా",
                "అజంతా",
                "కార్లే గుహాలయం"
            ],
            "characters": [],
            "locations": [
                "ఎల్లోరా",
                "అజంతా",
                "ముంబై",
                "కార్లే గుహాలయం"
            ],
            "content": "ఎల్లోరా, అజంతా అనగానే అక్కడి గుహాలయాల్లోని కుడ్యచిత్రాలు మన మనోనేత్రాల ముందు కదలాడుతాయి. సరే, కఠినమైన శిలలనుంచి ఈ గుహాలయాలను ఎలా నిర్మించారా అని మీరెప్పు డైనా ఆలోచించారా?\n\nమీలో చాలామంది సముద్ర తీరాలకు వెళ్ళి ఉంటారు. అలా వెళ్ళినప్పుడు సముద్ర కెరటాలను తాకేలా పాదాలను ఉంచడం; ఉవ్వెత్తున అలలు వచ్చేప్పుడు తీరం కేసి పరిగెత్తడం; ఇసుకలో ఆటలాడు కోవడం; తడి తడిగా వున్న ఇసుకతో ఇళ్ళు, గోపురాలు కట్టడం మొదలైనవి పిల్లలకు ఉత్సాహం కలిగించే విషయాలు. అలా ఇళ్ళు కట్టేప్పుడు ఇసుకను గోపురంగా చేర్చి, లోపల కాలిని గాని, చేతిని గాని లేదా ఏ వస్తువునోగాని ఉంచి వాటిని మెల్లగా వెనక్కు తీసి, అక్కడి ఇసుకను తొలగించి ద్వార మార్గాలు ఏర్పాటు చేయడం మనకందరికీ తెలిసిన విషయమే. సరిగ్గా అలాగే కొండలను తొలిచి మన శిల్పులు గుహాలయాలను నిర్మించారు. మన దేశంలో శిలలను తొలిచే విధానం దాదాపు 2000 సంవత్సరాలకు పూర్వమే ఆరంభ మయింది.\n\nమొదట కొండల నుంచి ఏ భాగాన్ని ఏ ఆకారంలో తొలగించాలో గుర్తుగా గీతలు గీసుకునే వారు. ఆ తరవాత తొలచడం ప్రారంభించేవారు. మొదట పైకప్పు భాగం నుంచి తొలుచుకుంటూ కింది భాగా నికి వచ్చేవారు. ముంబై సమీపంలోని కార్లే గుహా లయం 1,900 సంవత్సరాలకు పూర్వమే నిర్మించ బడింది. ఇరువైపులా ఒకే సరళరేఖపై వున్న స్తంభాలకు అది ప్రసిద్ధిగాంచింది.\n\nదానిని నిర్మించిన శిల్పుల నైపుణ్యం అనన్య సామాన్యమైనది; ప్రతిభ పరిపూర్ణమైనది. ఎల్లోరా గుహలో కైలాస మందిరాన్ని రూపొందించిన శిల్పి, అలాంటి అద్భుతమైన కళాసృష్టి తన ఆధ్వర్యంలో జరిగిందని తనే విశ్వసించలేకపోయాడట!",
            "book_page_end": 25,
            "story_id": "2005_07_06",
            "raw_genre_backup": "చారిత్రక వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "గాడిద... గాడిదే! రాజస్థాన్ జానపద కథ",
            "book_page_start": 26,
            "pdf_page_start": 26,
            "pdf_page_end": 29,
            "author": "చందమామ బృందం",
            "genre": "జానపద కథ",
            "moral": "తెలివి లేని దానికి తెలివి తేటలు ఆపాదించలేం. అలాగే, అమాయకత్వంతో ఇతరుల మాటలు నమ్మి మోసపోకూడదు.",
            "keywords": [
                "గాడిద",
                "జీవన్సింగ్",
                "ముల్లా",
                "ఫకీరు",
                "అమాయకత్వం"
            ],
            "characters": [
                "జీవన్సింగ్",
                "ముల్లా",
                "గ్రామాధికారి",
                "ఫకీరు"
            ],
            "locations": [
                "రాజస్థాన్"
            ],
            "content": "జీవన్సింగ్ అనే వ్యాపారి తన దుకాణానికి కావలసిన సరుకులను కొనడానికి తరచూ దాపులనున్న పట్టణానికి వెళ్ళేవాడు. అలా వెళ్ళేప్పుడు తన గాడిదను వెంటబెట్టుకుని వెళ్ళేవాడు. ఒకనాడలా వెళ్ళి, పట్టణంలో సరుకులు కొనుక్కుని తిరుగు ప్రయాణ మయ్యేసరికి బాగా అలిసిపోవడంతో, విశ్రాంతి తీసుకుందామని ఒక చెట్టు నీడలో నడుం వాల్చాడు. కొంతసేపటికి అలాగే మగత నిద్రలోకి జారుకున్నాడు.\n\nఉన్నట్టుండి చిన్న పిల్లలు ముక్తకంఠంతో పాఠాలు వల్లెవేయడం చెవిని పడడంతో జీవన్ సింగ్ ఉలిక్కిపడి కళ్ళు తెరిచి, చుట్టుపక్కల కలయచూశాడు. పక్కనే ఉన్న ఇంట్లో ముల్లా పిల్లలకు పాఠాలు బోధిస్తున్నాడని గ్రహించాడు. \"నేనెందుకిలా గొంతుచించు కుని అరుస్తున్నానో తెలుసా? మీరందరూ గాడిదలు. మిమ్మల్ని మనుషులుగా తీర్చి దిద్దాలని ప్రయత్నిస్తున్నాను. మీరేమో నా మాటలేవీ పట్టించుకోకూడదని శపథం చేసిన వాళ్ళలా కూర్చున్నారు!” అని ముల్లా కేకలు పెట్టడం ఆయన విన్నాడు.\n\nఆ తరవాత పిల్లలు మౌనంగా ఇంటినుంచి వెళ్ళిపోవడం జీవన్సింగ్ గమనించాడు. అప్పుడాయనకు తన బాల్యం ఒకసారి కళ్ళ ముందు కదలాడింది. తనెప్పుడూ బడికి వెళ్ళిన పాపాన పోలేదు. తండ్రి దుకాణమే అతని బడి. మాట్లాడడం, చదవడం, రాయడం లెక్కలు వేయడం నేర్చుకున్నదంతా అక్కడే. అన్నిటికీ మించి దుకాణానికి వచ్చేవారితో ఎలా మాట్లాడాలి, ఎలా నడుచుకోవాలి అన్న విషయాలను తండ్రి ప్రత్యక్షంగా అక్కడే నేర్పాడు. ముల్లా మాటలు వినగానే, “ఆహా, గాడిదలను మనుషులుగా మార్చడానికి ప్రయత్నించే మహానుభావుడు ఇక్కడ 'ఉన్నాడు. ఈ విషయం తనకు తెలియక పోయిందే!” అని భావించాడు. బరువులు మోయడానికి తప్ప మరిదేనికీ పనికిరాని గాడిద తన దగ్గర ఉన్నది. ఆ పని చేయడానికి గాడిదకు ఎలాంటి తెలివితేటలూ అవసరం లేదు కదా మరి.\n\nజీవన్సింగ్ లేచి గాడిదను వెంటబెట్టుకుని వెళ్ళి, ముల్లాకు సలాం చేసి, తన గాడిదను మనిషిగా మార్చమని వేడుకున్నాడు. ముల్లా అతని కేసి ఆశ్చర్యంగా చూశాడు. చెట్టుకింద పడుకుని తాను విన్నదంతా వివరించిన జీవన్ సింగ్ మాటలు విని ముల్లా గట్టిగా నవ్వాడు. ఆ తరవాత అతనికి ఆశాభంగం కలిగించడం దేనికని, “సరే, నీ గాడిదను ఇక్కడే వదిలి, దానిని మూడు నెలల పాటు మేపడానికి అయ్యే ఖర్చును కూడా ఇచ్చి వెళ్ళు. ఆ తర వాత వచ్చి చూడు,\" అన్నాడు.\n\nజీవన్సింగ్ చాలా సంతోషించాడు. సరు కులు కొనగా మిగిలివున్న డబ్బును ముల్లాకు ఇచ్చాడు. గాడిద మీద వేసిన సరుకులను తీసి భుజానికి తగిలించుకున్నాడు. గాడిదను ముల్లాకు అప్పగించి కృతజ్ఞతలు చెప్పుకుని తిరుగు ప్రయాణమయ్యాడు. మూడునెలల పాటు ఉచితంగా బరువులు మోయించ డానికి చక్కటి గాడిద వెతుక్కుంటూ వచ్చి నందుకు ముల్లా సంతోషించాడు. పైగా దాని మేతకు తను దమ్మిడీ ఖర్చుపెట్టనవసరం లేదు.\n\nమూడు నెలలు ఇట్టే గడిచిపోయాయి. తన గాడిద బలమైన యువకుడి రూపంలో కాచుకుని వుంటుందన్న గంపెడాశతో జీవన్ సింగ్ ముల్లా దగ్గిరికి వచ్చాడు. అతన్ని చూడగానే ముల్లా నవ్వుతూ “రండి, రండి. నేను అనుకున్న దానికన్నా గాడిద చాలా తెలివైనది. ఒక నీతిగ్రంథంలో రెండు గీతాలు వల్లించడం ఆరంభించగానే మెల్ల మెల్లగా అందమైన యువకుడిగా మారిపోయింది. సరిగ్గా ఆ సమయంలోనే పక్క ఊరి అధికారి మరణించాడు. ఆ ఊరి పెద్దలు సమర్థుడైన అధికారి కోసం వెతుకుతూ సలహా కోసం నా దగ్గరికి వచ్చారు. నేను యువకుడిగా మారిన గాడిదను చూపాను. గ్రామపెద్దలు నాకు కృత జ్ఞతలు చెప్పి, ఆ యువకుణ్ణి వెంటబెట్టు కునివెళ్ళారు,” అన్నాడు.\n\nఆ మాటవిని జీవన్సింగ్ మొదట పరమా నందం చెందాడు. వెంటనే తనకు గాడిద లేక పోవడం గుర్తుకురావడంతో కాస్త బాధపడ్డాడు.\n\nఅయినా, అంతటి తెలివైన యువకుడు తనతో వుంటే వ్యాపారంలో తనకు ఎంతో సహాయకారిగా ఉండగలడని ఆలోచించాడు. ఆ యువకుణ్ణి కలుసుకోవాలని నిర్ణయిం చాడు. అప్పటికప్పుడే బయలుదేరి ఆ గ్రామానికి వెళ్ళి అధికారి ఇంటిని సమీ పించాడు.\n\nఅప్పుడు అధికారి గ్రామ పెద్దలతో ఏదో చర్చలు జరుపుతున్నాడు. ముల్లా చెప్పినట్టు అధికారి అందంగానూ లేడు; యువకుడు కూడా కాడు. అయితే, సమస్యలను పరిష్క రించడంలో అతని నేర్పును చూస్తే చాలా తెలివైనవాడిలాగే కనిపించాడతనికి. సమా వేశం ముగిశాక జీవన్సింగ్ వెళ్ళి అధికారిని పలకరించి, “నేను గుర్తులేనా? నీ యజమా నిని. జ్ఞాని అయిన ముల్లా దగ్గర నిన్ను మూడు నెలల క్రితం వదిలి వెళ్ళాను,” అన్నాడు.\n\nఅదృష్టవశాత్తు, జీవన్సింగ్మాట తీరుకు అధికారి ఆగ్రహం చెందకుండా, \"అయ్యా నేనీ గ్రామాధికారిని. నువ్వేం చెబుతున్నావో నాకు అర్థం కావడం లేదు. నువ్వెలా నాకు యజమాని విగా ఉండేవాడివో తెలియడం లేదు,” అన్నాడు నెమ్మదిగా.\n\nజీవన్సింగ్ మూడు నెలల క్రితం జరిగిన దానినీ, ఈ ఉదయం ముల్లాను చూసిన విషయమూ పూస గుచ్చినట్టు వివరించాడు. తనను అతని గాడిదగా భావిస్తూన్న వ్యాపారి వెర్రి బాగుల మనస్తత్వాన్ని చూసి గ్రామాధి కారి మనసులోనే నవ్వుకుని, అతన్ని మరింత ఆటపట్టించాలని, అతని చేతులు పట్టుకుంటూ, \"మిత్రమా, ముల్లా నీ గాడి దను ఇక్కడికి అధికారిగా పంపాడని పొర బాటున చెప్పాడు. నిజానికి అది ఇప్పుడు వివిధ మతాల ముఠాలకు నాయకత్వం వహిస్తూన్న ఫకీరుగా ఉంటోంది. నువ్వెళ్ళి ఆయనను చూడవచ్చు,” అన్నాడు.\n\nజీవన్సింగ్ ఫకీరును వెతుక్కుంటూ బయలుదేరాడు. ఫకీరు నదీ తీరంలో ప్రార్థన చేస్తున్నాడు. ప్రార్థన పూర్తికాగానే జీవన్సింగ్ ఆయన్ను సమీపించి, “పక్క పట్టణంలో వున్న ముల్లా నీకు జ్ఞాపకం లేడా? ఆయనే నీకు నీతిగ్రంథం నుంచి పద్యాలు బోధించి నిన్ను మనిషిగా మార్చాడు. అంతకు పూర్వం నువ్వు నా గాడిదవు. నేను నీ యజమానిని,” అన్నాడు.\n\n“నేను గాడిదనా? ఏం చెబుతున్నావు?” అని నిరసనగా చూసిన ఫకీరు, “ముల్లా ఎవర్నీ నేను ఎరుగను. మదరసా నుంచి నీతిగ్రంథం పద్యాలు నేర్చుకున్నాను. నువ్వేదో మతిచెడి భ్రమలో ఉన్నావనుకుంటున్నాను. దాన్ని మాయామంత్రాలతో పోగొట్ట గలను. అయితే, అంతకు ముందు నువ్వు నీ గాడిదను గురించి వివరంగా చెప్పాలి,” అన్నాడు.\n\nజీవన్సింగ్ తన గాడిదను గురించిన వివరా లను పొల్లు పోకుండా వివరించాడు. ఫకీరు చెబుతూన్న మాయామంత్రాలు తన మీద పని చేయవనీ, ఆఖరికి ఫకీరే తన పాత గాడిదగా మారిపోగలడనీ, గాడిద తనను యజమానిగా గుర్తించగలదనీ జీవన్సింగ్ లోలోపల ఆశతో ఊహించుకోసాగాడు.\n\nఅంతా విన్న ఫకీరు ప్రశాంతంగా కూర్చుని కళ్ళు మూసుకున్నాడు. జీవన్సింగ్ కూడా ఏం జరుగుతుందో అన్న ఆతృతతో ఊపిరి బిగపట్టుకుని ఆయనకు ఎదురుగా కూర్చు న్నాడు. ఫకీరు కొంతసేపయ్యాక మెల్లగా కళ్ళు తెరిచి, “నాయనా, మనలో ఎవరైనా ధైర్యసాహసాలు ప్రదర్శిస్తే వారిని సింహం అంటాం. కుతంత్రంతో కూడిన తెలివి తేటలు గలవాణ్ణి నక్క అంటాం. అయితే, ధైర్యశాలి సింహం కాదనీ, జిత్తులమారి వాడు నక్క కాదనీ మనకు తెలుసు. అయితే, మన భావాలను అలా ప్రక టిస్తాం. ఎదుటి వారికి అది సులభంగా అర్థమవుతుంది. అదే విధంగా తను బోధించే పాఠాలను పిల్లలు, శ్రద్ధగా వినడం లేదని ముల్లా వారిని గాడిదలని మందలించాడు. ఆ ‘పిల్ల గాడిదల్ని' తెలివి తేటలు గల మనుషులుగా మారుస్తానని చెప్పాడు. అందులో ముల్లా తప్పేమీ లేదు. నీ గాడిదను మనిషిగా మార్చమని నువ్వు అడగడం నీ అమాయకత్వం. ముల్లా దగ్గరికి వెళ్ళి చూడు. అతని పెరట్లో నీ గాడిద కనిపి స్తుంది,” అన్నాడు.\n\n\"చాలా కృతజ్ఞతలు, స్వామీ,” అంటూ లేచి నిలబడిన జీవన్సింగ్, \"నా జీవితంలో తొలిసారిగా కొన్ని పాఠాలు నేర్చుకున్నాను. నా కళ్ళు తెరిపించారు. ఇప్పుడే ముల్లా దగ్గిరికి వెళ్ళి నా గాడిదను వెనక్కు తీసేసుకుంటాను,” అని చెప్పి అక్కడి నుంచి బయలుదేరాడు.\n\nఫకీరు చెప్పినట్టే, ముల్లా ఇంటి వెనక పెరట్లో గాడిద కనిపించింది. ముల్లా జాడ లేదు. గుంజకు కట్టివున్న తన గాడిదను విడిపించుకుని, జీవన్సింగ్ గ్రామంకేసి తిరుగు ప్రయాణమయ్యాడు.",
            "book_page_end": 29,
            "story_id": "2005_07_07",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చందమామ కబుర్లు (ఇద్దరు 'పొడగరులు’)",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "వాస్తవాలు/సమాచారం",
            "moral": "N/A",
            "keywords": [
                "గట్టయ్య",
                "హెరాల్డ్ ఎంగ్లింగ్",
                "ఎత్తు",
                "పొడగరులు",
                "వైద్యం"
            ],
            "characters": [
                "గట్టయ్య",
                "రాజనరసు",
                "నరసమ్మ",
                "హెరాల్డ్ ఎంగ్లింగ్",
                "షెరీన్"
            ],
            "locations": [
                "కరీంనగర్",
                "రామగుండం",
                "ఆంధ్రప్రదేశ్",
                "జర్మనీ",
                "కేరళ",
                "కాలికట్"
            ],
            "content": "పొట్టిగా వుండే కొందరు తమ ఎత్తు పెంచుకోడానికి నానా తంటాలు పడుతూ ఉంటారు.\nఅయితే మితిమించిన తన ఎత్తును తలుచుకుని చాలా బాధ పడిపోతున్నాడు ఇరవై తొమ్మిదేళ్ళ గట్టయ్య. ఆంధ్రప్రదేశ్ కరీంనగర్ జిల్లా రామగుండానికి చెందిన రాజనరసు, నరసమ్మల కొడుకైన గట్టయ్య ఎత్తు 7 అడుగులా 6 అంగుళాలు. తల్లి తండ్రులకు కలిగిన ఆరుగురు సంతానంలో ఒకడైన గట్టయ్య పదకొండేళ్ళ వరకు అందరిలాగే మామూలుగానే ఉండేవాడు. ఒకసారి అతడు తీవ్రమైన జ్వరానికి లోనయ్యాడు. మందులతో జ్వరమయితే నయమయింది గానీ, ఆ తరవాత ఎనిమిదేళ్ళ పాటు అతడు వేగంగా పెరగసాగాడు.\n\nదాన్ని చూసిన డాక్టర్లు ఆందోళన చెందారు. అలాగే వదిలి పెడితే అతడు అనూహ్యంగా పెరగగలడనీ, అది అతడి మెదడును దెబ్బ తీయగలదనీ భావించారు. 1996వ సం.లో శస్త్రచికిత్స చేసి పెరుగుదలను ఆపారు. అతడు వాలీబాల్, బాస్కెట్ బాల్ ఆడడానికి పనికి వస్తాడని కొన్ని పాఠశాలలు అతన్ని చేర్చు కోవడానికి ముందుకు వచ్చాయి. అయితే, తరగతిలో పిల్లల అల్లరి మధ్య అతడు ప్రశాంతంగా కూర్చోలేక పోయాడు. ఆ తరవాత ఉద్యోగాల కోసం ప్రయత్నించాడు గాని, ప్రయోజనం లేక పోయింది. స్తంభా లకు లైట్లు తగిలించడానికీ, ఎత్తయిన భవ నాలకు వెల్లవేయడానికీ మామూలుగా అతన్ని వినియోగించుకుంటున్నారు.\n\nజర్మనీకి చెందిన ముప్ఫై ఎనిమిదేళ్ళ హెరాల్డ్ ఎంగ్లింగ్ కథ దీనికి పూర్తిగా భిన్నమైనది. 7 అడుగులా ఒక అంగుళం ఎత్తున్న అతనికి అలాంటి సమస్యలేవీ ఎదురుకాలేదు. కేరళరాష్ట్రం కాలికట్కు చెందిన షెరీన్ అనే యువతిని హాయిగా పెళ్ళి చేసుకున్నాడు. వారికి ముగ్గురు పిల్లలు. హెరాల్డ్ను మొట్టమొదట కలుసుకున్నప్పుడు షెరీన్ ముంబైలోని ఒక టెక్స్టైల్ కంపెనీలో ఫ్యాషన్ డిజైనర్గా పనిచేస్తున్నది. హెరాల్డ్ కూడా అప్పుడు వస్త్రవ్యాపారంలోనే ఉండేవాడు.\n\nవాళ్ళ పెళ్ళిని రెండు వైపుల వాళ్ళూ తీవ్రంగా వ్యతిరేకించారు. అయినా ఇద్దరూ 1993 సం. చెన్నయ్ పెళ్ళి చేసుకున్నారు. హెరాల్డ్ ప్రస్తుతం ఒక ఎలక్ట్రానిక్ కంపెనీ నడుపుతున్నాడు.",
            "book_page_end": 30,
            "story_id": "2005_07_08",
            "raw_genre_backup": "వాస్తవాలు/సమాచారం",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "ఆండ్రోమేనియా - కథ : పాతాళలోకం-భాగం 2",
            "book_page_start": 31,
            "pdf_page_start": 31,
            "pdf_page_end": 42,
            "author": "చందమామ బృందం",
            "genre": "సైన్స్ ఫిక్షన్/సాహసం",
            "moral": "శత్రువును ఎదుర్కోవడానికి మనుగడలో ఉన్న ప్రతి శక్తిని ఉపయోగించుకోవాలి.",
            "keywords": [
                "జి-మ్యాన్",
                "టెర్రోలీన్",
                "పాతాళలోకం",
                "దివ్యదృష్టి",
                "సమాంతర విశ్వం"
            ],
            "characters": [
                "జి-మ్యాన్",
                "టెర్రోలీన్",
                "సమాంతర విశ్వం జి-మ్యాన్"
            ],
            "locations": [
                "శిధిలావస్థలో ఉన్న నగరం",
                "టెర్రోలీన్ ముఖ్యస్థావరం"
            ],
            "content": "ఒక సమాంతర విశ్వంలో జి-మ్యాన్, ఆ ప్రపంచానికి చెందిన జి-మ్యాన్ని వెతుకుతూ వుంటాడు. అతని లక్ష్యమల్లా, ఆ జి-మ్యాన్ని వెతికి తీసుకొచ్చి, టెర్రోలీన్ని ఎదుర్కోవడం.\n\nజి-మ్యాన్ తన శక్తినంతా కేంద్రీకరించి తన సమ ఉజ్జీఐన ఆ వ్యక్తిని వెతుకుతూ వుంటాడు\n\nనా దివ్యదృష్టి శక్తులు\nనాకు తెలుసు\nఅతను ఇంకా ఎక్కడైనా బతికే కనక ఉంటే.. అతను తప్పకుండా ప్రతిస్పందిస్తాడు..\n\nఎన్నో గంటల తర్వాత\nతెల్లవారు జామున\nనాకు సాయం చేయు!!!\nఅతని కృషి ఫలిస్తుంది\nHELP ME!\nదానితోపాటు విపరీతమైన నొప్పికూడా కలుగుతుంది.\n*మనలాంటివే అయిన వేరే ప్రపంచాలు.\n\nకొన్ని గంటల విశ్రాంతి తర్వాత, జి-మ్యాన్ వాళ్ళకి వీడ్కోలు చెప్పి, ద్వని వినిపిస్తున్న దిశలో ప్రయాణం చేస్తాడు.\nగుర్తు తెలియకుండా వుండేందుకు జి-మ్యాన్ వాళ్ళ దుస్తులనే ధరిస్తాడు.\nఅతని దివ్యదృష్టి శక్తి అతన్ని శిధిలావస్థలో ఉన్న ఒక నగరానికి తీసుకొస్తుంది.\n\nనగరపు ద్వారాల వద్ద ఉన్న రక్షక భటులని తప్పించుకుని లోపలికి పోవడం ఓ చిన్న సమస్య..\n\nపెద్ద సమస్య ఏమిటంటే, టెర్రోలీన్ ముఖ్యస్థావరం వద్ద ఉన్న రక్షక భటుల్ని తప్పించుకుని పోవడం.\nకాకపోతే, జి-మ్యాన్కి ఒక ప్రయోజనం ఉంది...\n\nఆశ్చర్య చకితులని చేయడం.\nHOH !!!\n\nజి-మ్యాన్ తన దివ్యదృష్టి జ్ఞానాన్నే అనుసరిస్తూ పోతాడు...\nఅది, అతన్ని. ఆ టవర్ అంతర్భాగంలోనికి చొచ్చుకుపోయి, ఒక గది లోనికి తీసుకుపోతుంది.\nనేననుకున్నట్లే అయ్యింది. జి-మ్యాన్ ఈ గదిలో బందీ అయ్యాడు. అక్కడ సూర్యకిరణం ఒక్కటి కూడా చొరలేదు..\nHELPP MEEE!!!\n\nఆఁ.. వచ్చావా.. ఇదుగో నేనూ వచ్చాను\nమీరు లేవనక్కర్లేదు. నా అంతట నేనే బయటికి వెళ్ళిపోగలను.\n\n.. ఇది నా కథ. మనం ఓ ఒప్పందానికి వద్దామా? నువ్వు లేచి తిరగగల శక్తిని పుంజుకున్న తర్వాత, నువ్వు నా ప్రపంచంలో నాకు తోడ్పడాలి. దానికి బదులుగా. నేను నీతో ఇక్కడికి తిరిగి వచ్చి, నీ సమస్యలను ఎదుర్కోవడంలో తోడ్పడతాను.\nనన్ను కాపాడినందుకు ఎంతైనా ఋణపడివున్నాను జి-మ్యాన్... నీ సహాయం ఎప్పటికీ మరువలేము.. ఎప్పటికీ నీ మాటే, నా మాట.. ఆఁ. ఇదే మన ఒప్పందం...\nఇంకా ఉంది...",
            "book_page_end": 42,
            "story_id": "2005_07_09",
            "raw_genre_backup": "సైన్స్ ఫిక్షన్/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "విదురయ్య కోడళ్ళు",
            "book_page_start": 43,
            "pdf_page_start": 43,
            "pdf_page_end": 46,
            "author": "డా.జొన్నలగడ్డ మార్కండేయులు",
            "genre": "కుటుంబ కథ",
            "moral": "మానవతా విలువలకు, మంచి మనస్సుకు ప్రాధాన్యత ఇవ్వడం ద్వారా సుఖవంతమైన జీవితాన్ని పొందవచ్చు. ఆస్తుల కంటే అనుబంధాలే ముఖ్యం.",
            "keywords": [
                "కోడళ్లు",
                "విదురయ్య",
                "ధర్మయ్య",
                "రాగిణి",
                "మోహిని",
                "మంచి గుణం"
            ],
            "characters": [
                "విదురయ్య",
                "ధర్మయ్య",
                "గోపన్న",
                "సోమన్న",
                "విశ్వేశ్వరయ్య",
                "రాగిణి",
                "మోహిని"
            ],
            "locations": [
                "ఊబలంక",
                "నారదకుండం"
            ],
            "content": "ఊబలంక అనే గ్రామంలో విదురయ్య, ధర్మయ్య అనే ఇద్దరు స్నేహితులుండేవారు. ఇద్దరూ మధ్యతరగతి వ్యవసాయదారులు. విదురయ్యకు గోపన్న, సోమన్న అని ఇద్దరు కొడుకులు. ధర్మయ్యకు పిల్లలులేరు.\n\nధర్మయ్య ఒక రోజున విదురయ్యతో, “విదురయ్యా! నువ్వు గమనించావో లేదో, మనిద్దరం యాభైయవ సంవత్సరంలోకి ప్రవేశిస్తున్నాము. నీ కొడుకులిద్దరూ ప్రయో జకులయ్యారు. పెళ్ళిళ్ళు చేసేశావంటే, మనవలూ, మనవరాళ్ళూ పుట్టుకొస్తారు. నీ వార్థక్య జీవితంలో సుఖంగా వుంటావు. నేనూ, నా భార్యా పిల్లాజెల్లాలేని ఒంటరి వాళ్ళం. ఏ పిల్లవాడినైనా పెంపుడు తెచ్చు కుందామని ప్రయత్నిస్తే, వాళ్ళ తల్లిదండ్రులు ముందు నా ఆస్తిపాస్తుల గురించిన ఆరాలు అడుగుతున్నారు, \" అన్నాడు బాధగా.\n\nవిదురయ్య, ధర్మయ్య భుజం మీద చేయివేసి, “మనిషికి తప్ప ఏ ఇతర ప్రాణి లోనూ ముసలితనంలో ఆదుకునేందుకు వారసులంటూ వుండరు. ఇప్పటి వరకూ నేనూ, నా భార్యా సుఖంగానే వున్నాం. కోడళ్ళు వచ్చాక ఏమౌతుందో చెప్పలేం. ఒక సంగతి గుర్తుపెట్టుకో, ఏది ఎలా జరిగినా మనం అన్నదమ్ముల్లా కలిసివుందాం,” అన్నాడు.\n\n“ఏదో మాటవరసకన్నాను. నీ కొడుకులు బంగారంలాంటి వాళ్ళు. వాళ్ళకు అంత బుద్ధిమంతులైన భార్యలు వస్తారని, నా నమ్మకం,” అన్నాడు ధర్మయ్య.\n\nగోపన్న, సోమన్న చెవులలో తండ్రీ, ఆయన స్నేహితుడు ధర్మయ్యా మాట్లాడు కున్న మాటలు పడ్డాయి. వాళ్ళిద్దరూ కూడ బలుక్కుని, వాళ్ళున్న చోటుకు వచ్చారు. గోపన్న, ధర్మయ్యతో, \"బాబాయ్! నేనూ, తమ్ముడూ, మిమ్మల్ని ఎప్పుడూ మానాన్నకు తమ్ముడుగా భావించి, చిన్నాన్నగా అభిమానం పెంచుకున్నాం. మమ్మల్ని మీ కొడుకులుగా భావించండి,” అన్నాడు.\n\nధర్మయ్య ఆనందబాష్పాలు రాలుస్తూ, “మీ ఇద్దరి గుణం నాకు తెలుసు. మీ నాన్నకు మంచికోడళ్ళు దొరికితే, నేనూ, మీ పిన్నీ మీ నీడలో హాయిగా బ్రతికేస్తాం!\" అన్నాడు.\n\nసోమన్న తృప్తిగా తలాడించి, \"కోడళ్ళ మంచితనం గురించి బాగా గుర్తు చేశావు, బాబాయ్! నేనూ, తమ్ముడూ మా భార్యలు అక్కచెల్లెళ్ళయితే కలుపుగోలుగా వుంటా రనుకుంటున్నాం,” అన్నాడు.\n\nకొడుకు మాటలకు విదురయ్య చిన్నగా నవ్వి, “ఒరే, మనం మంచి మాట్లాడుకుంటు న్నప్పుడు, పైన తథాస్తు పలికే దేవతలుంటా రని పెద్దలు చెప్పే మాట నిజం. మీకు చెప్ప లేదు - ఆ మధ్య నారదకుండం గ్రామం నుంచి అలాంటిదే ఒక సంబంధం వచ్చింది. ఆ గ్రామ మునసబువిశ్వేశ్వరయ్యకు ఇద్దరూ కూతుళ్ళే. ఆయనతో మనకు కొంచెం దూరపు బంధుత్వం కూడా వుంది. ఆ అమ్మాయిల్ని మంచి రోజు చూసి చూడ్డానికి వెళ్ళండి. నచ్చితే, నాకభ్యంతరం లేదు. అంతా మీకే వదిలేస్తున్నాను,” అన్నాడు.\n\n“వాళ్ళను చూడడానికి మనం అందరం కలిసే వెళదాం,” అన్నారు సోమన్న, గోపన్నలు.\n\nఒక మంచి రోజున, తను కుటుంబంతో, పిల్లలను చూసేందుకు వస్తున్నట్టు విదు రయ్య, నారదకుండం గ్రామ మునసబు విశ్వేశ్వరయ్యకు కబురు పంపాడు. తమతో పాటు రావలసిందిగా ధర్మయ్య కుటుంబాన్ని కూడా ఒప్పించాడు.\n\nఅనుకున్న రోజున అందరూ ఒక బాడుగ బండిలో బయల్దేరారు. బండి తీరా విశ్వేశ్వ రయ్య ఇంటి దాపులకు వచ్చేసమయంలో, విదురయ్యకు గుండెనొప్పి వచ్చింది. విశ్వేశ్వ రయ్య వెంటనే అతణ్ణి ఇంటిలోపలికి తీసుకు పోయి మంచం మీద పడుకోబెట్టి వైద్యుడి కోసం మనిషిని పంపాడు.\n\nవైద్యుడు హుటాహుటిన వచ్చి విదుర య్యను పరీక్షించి, “ఇదే మంత తీవ్రమైన గుండెపోటులా కనిపించడం లేదు. ఏమైనా చిన్న పామునైనా పెద్ద కర్రతో కొట్టమన్నారు. నేనిచ్చే మందులు వాడుతూ, కదలకుండా వారం రోజులు మంచంమీద వుండాలి,” అని చెప్పాడు.\n\nఅప్పుడు ధర్మయ్య, విశ్వేశ్వరయ్యతో, \"ఇలా జరుగుతుందనుకోలేదు. మీరు గ్రామంలో ఏదైనా కాస్త మంచి ఇల్లు చూసి బాడుగకు ఇప్పించండి. అవసరం అయితే పది రోజులు కాదు, ఇరవై రోజులైనా అక్కడ వుండి విదురయ్య వైద్యం చేయించుకుం టాడు,” అన్నాడు.\n\nవిశ్వేశ్వరయ్య ఏదో చెప్పబోయేంతలో, ఆయన కూతుళ్ళిద్దరూ సైగ చేసి ఆయన్ను పక్కగదిలోకి పిలిచారు. ఇద్దరిలో పెద్దదైన రాగిణి, తండ్రితో, “నాన్నా! వాళ్ళు మన ఇంటికి పెళ్ళిచూపులకు వచ్చిన వాళ్ళు. విదురయ్యగారికి వైద్య సహాయం అవసరం అయినన్నాళ్ళూ, మన ఇంటిలోనే వుంచు కోవడం ధర్మం,\" అన్నది.\n\nచిన్న కూతురు మోహిని, అక్కమాటలకు తలవూపి, తండ్రితో, \"అక్క చెప్పినట్టు చెయ్యి, నాన్నా! పెళ్ళిచూపులకు ముందే, మామగారు అనారోగ్యం పాలయ్యారనే అప వాదు మాకు రాకూడదు. సంబంధం కలిసినా కలవక పోయినా, వాళ్ళు సంతృప్తిగా మన ఇంటి నుంచి వీడ్కోలు తీసుకోవాలి. విదు రయ్యగారు మన ఇంట్లోనే వుండి వైద్యం చేయించుకోవడం అన్ని విధాలామంచిది,” అన్నది.\n\nకూతుళ్ళు చెప్పినదంతా విన్న విశ్వేశ్వ రయ్య, పక్కనే నిలబడి మౌనంగా చూస్తున్న భార్యకేసి తలతిప్పాడు. ఆమె, కూతుళ్ళ కేసి మెచ్చుకోలుగా చూసి, “అమ్మాయిలు చెప్పి నట్టేచేయండి. వచ్చిన బంధువులందర్నీ వేరే ఇంట్లో వుంచడం మర్యాద అనిపించుకోదు. తర్వాత మీ ఇష్టం,” అన్నది.\n\nఈ సంభాషణ అంతా పక్కగదిలోని మంచం మీద కళ్ళు మూసుకుని పడుకుని వున్న విదురయ్యకు కాస్త స్పష్టాస్పష్టంగా వినబడుతూనే వున్నది. ప్రయాణ బడలిక వల్ల కలిగిన కొద్దిపాటి అనారోగ్యం తను, విశ్వేశ్వరయ్య కుటుంబీకుల స్వభావాలను తెలుసుకునేందుకు చక్కగా ఉపయోగిం చిందని, ఆయన చాలా సంతోషించాడు.\n\nవిశ్వేశ్వరయ్య, తన భార్య, కూతుళ్ళు చెప్పినదాన్ని గురించి బాగా ఆలోచించి- చివరకు విదురయ్య, ధర్మయ్య కుటుం బాలకు, గ్రామంలో మంచి సదుపాయాలు గల ఒక ఇంటిలో వసతి ఏర్పాటు చేశాడు.\n\nఆ ఇంట ధర్మయ్య కుటుంబానికీ, విదు రయ్య కుటుంబానికీ పది రోజులు హాయిగా గడిచి పోయినై. ఇంత త్వరలో కోలుకున్నం దుకు విదురయ్యను, వైద్యుడు తెగమెచ్చు కున్నాడు. ఇక అక్కడి నుంచి బయల్దేరదా మనుకుంటుండగా ధర్మయ్య, విదురయ్యతో, “మనం విశ్వేశ్వరయ్యకు కృతజ్ఞతలు చెప్పు కుని వెళ్ళిపోదాం. నువ్వు విన్న దాన్ని బట్టే- భార్య, కూతుళ్ళు చెప్పినా విశ్వేశ్వరయ్య నిన్ను వేరే ఇంటికి మార్చాడు,\" అన్నాడు చిరుకోపంగా.\n\nఆమాటలకు విదురయ్య నవ్వి, “ధర్మయ్యా, విశ్వేశ్వరయ్య భార్యా, కూతుళ్ళు జాలి గుణంతో పాటు మంచీ మర్యాదా ఎరిగిన వాళ్ళు. ఇక విశ్వేశ్వరయ్య అంటావు; ఆయన వాటితో పాటు మంచి వ్యవహార జ్ఞానం కలవాడు. నన్నాయన వాళ్ళ ఇంట్లో వుంచు కుంటే, ఆడ పిల్లలనంటగట్టడానికి పన్నాగం పన్నాడంటారు! అందుకే ఆయన నన్ను వేరే ఇంట్లో వుంచి అవసరమైన వైద్యం చేయిం చాడు. ఆయన అంగీకరిస్తే రాగిణి, మోహి నిలు, నా కోడళ్ళవుతారు. గోపన్న, సోమన్న లకు వాళ్ళిద్దరూ అన్ని విధాలా నచ్చారు, అన్నాడు.\n\nఆ మర్నాడు లాంఛనంగా పెళ్ళిచూపులు జరిగినై. తల్లిదండ్రులతో పాటు, విశ్వేశ్వ రయ్య కూతుళ్ళూ, విదురయ్య కొడుకులూ ఇష్టపడడంతో నిశ్చితార్థం, ఆ తర్వాత నెల రోజులు గడవ కుండానే వాళ్ళ వివాహాలూ జరిగిపోయినై. కాలక్రమంలో విదురయ్య, ధర్మయ్య ఆశించినట్టు, కోడళ్ళిద్దరూ వాళ్ళ పట్ల ఎంతో గౌరవాదరాలతో ప్రవర్తించి, వాళ్ళకు ఎంతో సంతోషం కలిగించారు.",
            "book_page_end": 46,
            "story_id": "2005_07_10",
            "raw_genre_backup": "కుటుంబ కథ",
            "normalized_genre_te": "కుటుంబ కథ",
            "normalized_genre_code": "FAMILY_STORY",
            "content_type": "STORY",
            "language": "TELUGU"
        },
        {
            "title": "మంత్రపటిమ",
            "book_page_start": 50,
            "pdf_page_start": 50,
            "pdf_page_end": 52,
            "author": "జాతక కథ",
            "genre": "జాతక కథ/నీతి కథ",
            "moral": "గురువు ఆజ్ఞను ధిక్కరించిన లేదా రహస్యాన్ని బయటపెట్టిన విద్య, అది ఎంత గొప్పదైనా సరే, తన శక్తిని కోల్పోతుంది. అత్యాశ పనికిరాదు.",
            "keywords": [
                "మంత్రపటిమ",
                "బోధిసత్వుడు",
                "సునందుడు",
                "మామిడిపళ్ళు",
                "గురు ఆజ్ఞ"
            ],
            "characters": [
                "బ్రహ్మదత్తుడు",
                "బోధిసత్వుడు",
                "సునందుడు",
                "కాశీరాజు"
            ],
            "locations": [
                "కాశీరాజ్యం",
                "అడవి"
            ],
            "content": "బ్రహ్మదత్తుడు కాశీరాజ్యాన్ని పాలించే కాలంలో, ఒకప్పుడు బోధిసత్వుడు, ఒక గ్రామంలో చర్మకారుడుగా జన్మించాడు. ఆయన తన వృత్తిధర్మం నిర్వహించుకుం టూనే, ఒక సిద్ధుణ్ణి ఆశ్రయించి, ఒక అపూర్వ మైన మంత్రం నేర్చుకున్నాడు.\n\nఆ మంత్రశక్తితో చర్మకారుడైన బోధి సత్వుడు అకాలంలో మామిడి పళ్ళు చెట్లకు కాయించేవాడు. ఆయన రోజూ ఉదయానే ఒక కొంకి కర్ర భూజాన వేసుకుని, అడవిలో వున్న ఒక మామిడిచెట్టు వద్దకు వెళ్ళేవాడు. అక్కడ చెట్టుకు ఏడడుగుల దూరాన నిలబడి మంత్రం పఠించేవాడు. తరవాత కొమ్మల మీద మంత్రజలం చల్లేవాడు. ఆ వెంటనే, మామిడి కొమ్మలు కొత్త ఆకులు తొడిగి పూతపూసి, కాయలు కాసేవి.\n\nఒకరోజున ఆయన మామిడి చెట్టుకు ఇలా కాయలు కాయిస్తూండగా, దర్భలకై అడివికి వచ్చిన సునందుడు అనే ఒక బ్రాహ్మణ కుర్రవాడు చూశాడు. అతనికి చదువు సంధ్య లేమీ అబ్బలేదు. కాని, ఏ దేవి కృపవల్లో క్షణాల మీద పండితుడైపోవాలనీ; వెండీ, బంగారాలతో తులతూగాలనీ కలలు కంటూండేవాడు.\n\nబోధిసత్వుడు అడవి నుంచి ఇంటికి రాగానే, సునందుడు ఆయన కొంకికర్రా, మామిడిపళ్ళ మూటా అంది పుచ్చుకుని, తరవాత, ఆయనతో తాను ఫలానా అని చెప్పుకుని, ఆనాటి నుంచీ ఇంటి పనులన్నీ శ్రద్ధాభక్తులతో చేయసాగాడు.\n\nఇలా కొంతకాలం జరిగింది. ఒకనాడు బోధిసత్వుడు భార్యతో, “ఈ కుర్రవాడు మనలను ఎందుకు ఆశ్రయించాడో తెలుసా? వాడికి అకాలంలో మామిడి పళ్ళు సృష్టించే మంత్రం నేర్చుకోవాలని ఆశగా వున్నది. వాడు చాలా దురాశాపరుడు. నేను దయతలచి మంత్రం నేర్పినా, వాడికి అది ఎంతోకాలం మేలు కలిగించదు,\" అన్నాడు.\n\nసునందుడు ఇంట్లో అంటి పెట్టుకొని వుంటూ, తలలో నాలుకలా మసులు కోవడం చేత, బోధిసత్వుడి భార్యకు అతడంటే జాలి కలిగింది. ఆమె భర్తతో, “ఈ పిల్లవాడు మన ఇంట అడ్డమైన పనులూ చేస్తూ, కన్న కొడుకు కంటె ఎక్కువ అణుకువగా వుంటున్నాడు. మంత్రం వాడికి ఉపయోగించకుండా ఎందుకు పోతుంది? ఒకవేళ అలా జరిగితే దోషం వాడిదే అవుతుంది! మీరు మాత్రం వాడికి మంత్రం ఉపదేశించక తప్పదు,” అన్నది.\n\nబోధిసత్వుడు కొంచెం ఆలోచించి, భార్య మాటల్లోని ఇంగితాన్ని గుర్తించి, సునందు డికి మంత్రం ఉపదేశిస్తానన్నాడు.\n\nఆ మర్నాడు ఆయన సునందుణ్ణి పిలిచి, “నాయనా, ఇది చాలా న్యాయమార్గాన ఉప యోగించుకున్నావంటే ధనమూ, కీర్తీ రెండూ లభిస్తాయి. కాని, ఒక సంగతి గుర్తుంచుకో! దీనిని ఎవరి దగ్గర నేర్చుకున్నావు? అన్న ప్రశ్న ఎవరైనా అడిగినప్పుడు మాత్రం, రహస్యం వెల్లడించకూడదు. రహస్యం వెల్లడించావో, ఆ క్షణం నుంచీ మంత్రపటిమ అంతరించి పోతుంది,” అని చెప్పి, మంత్రం ఉపదే శించాడు.\n\nసునందుడు మంత్రం నేర్చుకుని ఇల్లు చేరి, అకాలపు మామిడిపళ్లు సృష్టిస్తూ, వాటిని విక్రయించి ధనం సంపాయించ సాగాడు.\n\nసునందుడు సృష్టించే ఈ అకాలపు మామిడి పళ్ళలో ఒకటి, కాశీరాజుకు చేరింది. ఆయన ఆశ్చర్యపడి, వాటిని సృష్టిస్తున్న వాళ్ళు ఎవరా అని విచారించి, సునందుడని తెలియగానే, అతణ్ణి పిలిపించాడు.\n\n\"ఋతువు కాని ఋతువులో, ఈ మామిడి పళ్ళు నువ్వెక్కడి నుంచి తెస్తున్నావు? ఇవి దైవసృష్టా? మానవసృష్టా? అసలు విషయం ఏమిటో దాచకుండా నిజం చెప్పు,” అని రాజు సునందుణ్ణి అడిగాడు.\n\nసునందుడు, రాజుతో మహానందంగా, \"మహారాజా! నేను విక్రయించే ఈ మామిడి పళ్లు, నేను సృష్టిస్తున్నవి. నా కొక మహా మంత్రం తెలుసు! దాని మహిమ వల్లనే, నేను అకాలంలో మామిడి చెట్లకు కాయలు కాయి స్తూంటాను,” అన్నాడు.\n\nఈ జవాబుకు రాజు మరింతగా ఆశ్చర్య పోతూ, “అలాగా! ఆ మంత్ర పటిమ ఎలాం టిదో స్వయంగా చూడాలని కోర్కెగా వున్నది. నా ఉద్యానవనంలోని చెట్లకు, నీ మంత్ర మహిమతో కాయలు కాయించగలవా?” అన్నాడు.\n\nసునందుడు సంతోషంగా ఇందుకు ఒప్పు కున్నాడు. మర్నాడు రాజూ, పరివారం వెంట రాగా ఉద్యానవనంలోకి వెళ్లాడు. అక్కడ ఒక చెట్టుకు ఏడడుగుల దూరంలో నిలబడి మంత్రం పఠించి, కమండలంలో నుంచి దాని కొమ్మల మీద మంత్రజలం చల్లాడు. వెంటనే చెట్టు నుంచి వందల సంఖ్యలో మామిడి పళ్ళు కింద రాలినై.\n\nఈ అద్భుతం చూసి రాజూ, ఆయన పరివారం అమిత ఆశ్చర్యం పోందారు. వాళ్ళు పళ్ళను ఏరి తెచ్చుకుని తిని చూశారు. అద్భుతమైన రుచి. రాజు, సునం దుణ్ణి ఘనంగా సన్మానించి, “ఇంత గొప్ప శక్తిగల మంత్రాన్ని, నీకు ఉపదేశించిన మహాజ్ఞాని ఎవరు?” అని ప్రశ్నించాడు.\n\nసునందుడికి ఏమి చెప్పడానికీ పాలు పోలేదు. నిజం వెల్లడిస్తే, మంత్రపటిమ పోతుందని చెప్పిన గురువు మాటలు అతడికి జ్ఞాపకం వున్నవి. ఐనా, కంఠతా వచ్చిన మంత్రానికి పటిమ పోవడం ఏమిటి? ఇవన్నీ గురువుగారి భేషజపు పలుకులు అనుకుని, రాజుకు తాను మంత్రం ఎక్కడ నేర్చుకున్నదీ చెప్పేశాడు. రాజు హేళన చేస్తూ నవ్వి, “ఇంత పటిమగల గొప్ప మంత్రాన్ని నువ్వు నేర్చుకు న్నది చర్మకార వృత్తిలో బతికేవాడి దగ్గరా? బ్రాహ్మడివై వుండీ, ఇహలోక సౌఖ్యాలుకోరి, స్వధర్మాన్ని మంటగలిపావు. ఇది చాలా నీచమైన పని,” అన్నాడు.\n\nరాజు ఇలా అనేసరికిసునందుడు మాట్లాడ కుండా తల వంచుకుని ఇంటికి వెళ్ళాడు.\n\nకొంతకాలం గడిచింది.\n\nఒకనాడు కాశీరాజుకు మామిడిపళ్ళు తినా లన్న కోర్కె కలిగింది. ఆయన సునందుణ్ణి పిలిపించి, సంగతి చెప్పాడు. అందరూ కలిసి తోటలోకి వెళ్ళారు.\n\nసునందుడు ఎప్పటిలా చెట్టుకు ఏడడు గుల దూరంలో నిలబడి మంత్రం పఠించ బోయాడు. కాని, ఎంతకూ అది స్ఫురణకు రాలేదు. తరవాత ఎంత ప్రయత్నించినా మంత్రం జ్ఞాపకం రాకపోయేసరికి, తను గురువాజ్ఞ తప్పడంవల్ల, మంత్రం పూర్తిగా మర్చిపోవడం జరిగిందని తెలుసుకున్నాడు.\n\nఆశ్చర్యపోయి చూస్తున్న రాజుతో, సునం దుడు తాను గురువాజ్ఞను ధిక్కరించడంవల్ల మంత్ర పటిమ పోగొట్టుకున్నానని చెప్పి, విచారంగా ఇంటికి వెళ్ళిపోయాడు.",
            "book_page_end": 52,
            "story_id": "2005_07_11",
            "raw_genre_backup": "జాతక కథ/నీతి కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "విష్ణు కథ - 19",
            "book_page_start": 53,
            "pdf_page_start": 53,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "కర్మ సిద్ధాంతం తప్పదు. కర్తవ్య నిర్వహణకు మించిన ధర్మం లేదు. భగవద్గీత ద్వారా జ్ఞానం చిరస్థాయిగా నిలిచింది.",
            "keywords": [
                "కృష్ణుడు",
                "అర్జునుడు",
                "మహాభారతం",
                "భగవద్గీత",
                "కర్మ సిద్ధాంతం"
            ],
            "characters": [
                "కృష్ణుడు",
                "అర్జునుడు",
                "భీష్ముడు",
                "ధర్మరాజు",
                "గాంధారి",
                "ధృతరాష్ట్రుడు",
                "ఉత్తర",
                "పరీక్షితుడు",
                "దారుకుడు",
                "దుర్వాసు"
            ],
            "locations": [
                "రణరంగం",
                "హస్తినాపురం",
                "ద్వారక",
                "యమునా తీరం"
            ],
            "content": "కృష్ణుడు రథాన్ని రణరంగం మధ్యలో నిలి పాడు.\n\nఅర్జునుడు యుద్ధసన్నద్ధులైన తాతలను, తండ్రులను, గురువులను, బంధు మిత్రు లను చూసి చింతాక్రాంతుడై రథం దిగి, ధనుస్సును, తూణీరాలను నేలను పడవేసి చతికిలబడుతూ, “రాజ్యమూ వద్దు, యుద్ధమూ వద్దు, ఎవ్వరినీ ఎదుర్కోలేను, ఎవ్వరి చావునూ చూడలేను!\" అన్నాడు.\n\nఅప్పుడు కృష్ణుడు చిరుదరహాసం చేసి, అతని ముందుకు వచ్చి, \"అర్జునా! యుద్ధ రంగానికి వచ్చి, అవివేకంలోపడి ఇలా అస్త్రస న్యాసం చేయడం నీకు ఉచితమైనది కాదు. కర్తవ్యాన్ని కాలం ఎప్పుడూ ప్రబోధిస్తూనే ఉంటుంది. కర్తవ్యనిర్వహణకు మించిన ధర్మం గాని, యోగం గాని లేదు.\n\nనరుడు నిమిత్తమాత్రుడు, నడిపించే వాడు నారాయణుడు. నరుడూ, నారాయణుడూ ఒకటే!\n\nఅధర్మాన్ని ఎదుర్కొని న్యాయం కోసం పోరాటం సాగించి మంచికి విజయాన్ని సాధించి, చెడును నిర్మూలించడానికి నరుడు నారాయణుడి సాధనం.\n\nఈ విశ్వమంతా నిత్యసంఘర్షణతో పరిణా మాన్ని పొందుతూ సాధురక్షణ, దుష్టశిక్షణ, ధర్మసంస్థాపన జరుగుతూంటుంది. అందు కోసమే భగవంతుడు యుగయుగమూ అవ తరిస్తుంటాడు. ఆ భగవదవతారంగా నన్ను గుర్తుంచుకొని నేను చెప్పింది చెయ్యి! ఫలాన్ని నాకు వదులు! నీ విధిని నువ్వు చెయ్యి! లే! ఆయుధాలు తీసుకో! కర్మవీరుడవై స్వధర్మ పాలన చెయ్యి!” అని చెపుతూ, విశ్వవిరాట్ స్వరూపాన్ని చూపించాడు. సృష్టి, స్థితి, లయాలు చక్రభ్రమణంగా చంపేది, చచ్చేది, కర్తకర్మక్రియలు ఒకటిగా కనిపించాయి. కాలం విరాట్ స్వరూపుడైన భగవంతుడి ఉనికిగా అర్థమైంది.\n\nఅర్జునుడికి సందేహనివృత్తి అయి, విచారం తొలగింది. కృష్ణుడు నన్ను నడిపిస్తున్నాడు అని తప్ప వేరు భావన లేకుండా గాండీవాన్ని ఎత్తి తూణీరాల్ని ధరించి బాణం తీశాడు.\n\nమహాసంగ్రామం జరిగింది. పాండవులు గెలిచారు. నాడు రాయబారంలో కృష్ణుడు పలికినదంతా నిజమైంది. భీముడి ప్రతిజ్ఞలు తీరాయి. ద్రౌపది కొప్పుముడి వేసుకొంది.\n\nఅభిమన్యుడిగా కాలనేమి వీరస్వర్గం అలంకరించాడు. కర్ణుడి సహస్రకవచుడి అంశ శివుణ్ణి చేరింది. నరనారాయణులు కృష్ణార్జునులైన పని నెరవేరింది. కృష్ణుడిగా అవతరించి భూభారం తగ్గిస్తానని భూదేవికి విష్ణువు మాటిచ్చినట్టే జరిగింది.\n\nఅశ్వత్థామ అపాండవం చేయాలని విడి చిన అస్త్రప్రభావం వల్ల ఉత్తర ఊపిరి లేని పిల్లవాణ్ణి ప్రసవించింది. కృష్ణుడు తన పాదంతో శిశువును నొక్కి పరీక్షించి శ్వాస ఆడించాడు. పరీక్షితుడు అనే పేరున అతడు పాండవ వంశాంకురంగా దక్కాడు.\n\nధృతరాష్ట్రుడు భీముణ్ణి శ్లాఘిస్తూ కౌగ లించుకుంటానన్నాడు. కృష్ణుడు భీముడి బదులుగా ఉక్కు విగ్రహాన్ని పెట్టించాడు. ధృతరాష్ట్రుడి గాఢాలింగనంలో అది ముక్క ముక్కలైపోయింది.\n\nగాంధారి కృష్ణుడితో, “కౌరవుల్లాగే, నీ యాదవకులం అంతరిస్తుంది!” అని పుత్ర శోకంతో శపిస్తున్నట్టుగా అన్నది.\n\nకృష్ణుడు నవ్వి, “గాంధారీ మహాసాధ్వీ! అలాగే జరుగుతుంది. విధినిర్ణయం ముందుగా నీ నోట వచ్చింది. అంతే!” అన్నాడు.\n\nపాండవులకూ, ద్రౌపదికీ పుట్టిన కుమారు లైన ఉపపాండవు లైదుగుర్నీ నిద్రిస్తున్న వారిని నరికి చంపిన అశ్వత్థామను కృష్ణా ర్జునులు రథానికి కట్టి తెచ్చి ద్రౌపది ముందు పెట్టారు.\n\n\"హేయమైన బతుకు బతుకుతూ ఉండు! నీకదే శిక్ష!” అని ద్రౌపది అన్నది.\n\nఅశ్వత్థామ శిరోమణిని ఊడలాగించి వదిలి పెట్టించాడు కృష్ణుడు. శిరోమణి పోగానే అశ్వ త్థామ మహారోగగ్రస్తుడై ఎవరికీ కనపడకుండా ఎటో పోయాడు.\n\nఅంపశయ్యపై ఉత్తరాయణానికి నిరీక్షి స్తున్న భీష్ముడు ధర్మరాజుకు రాజధర్మాలను, ధర్మసూక్ష్మాలను వివరించి, కృష్ణుడిని అనేక విధాలుగా స్తుతించి ఉత్తరాయణకాలం రాగానే ఇచ్ఛామరణంగా పరమపదించి వసువు లను చేరుకున్నాడు. భీష్ముడు దివంగతుడైన ఏకాదశి భీష్మ ఏకాదశిగా పేరుపొందింది.\n\nధర్మరాజుకు పట్టాభిషేకం జరిగింది. కృష్ణుడు హస్తినాపురం నుంచి ద్వారకకు పయనమయ్యాడు.\n\nధర్మరాజు అశ్వమేధయాగ సన్నాహాలు ప్రారంభించాడు.\n\nఅక్కడ ద్వారకలో యాదవులు అదు పాజ్ఞలులేని పామరత్వంతో ఎవరికివారే నాయకులయ్యారు.\n\nభారతయుద్ధం ప్రారంభం కాకముందే బలరాముడు తీర్థయాత్రలకని ద్వారకను విడిచి వెళ్ళాడు.\n\nకృష్ణుడూ, యాదవ వీరప్రముఖులూ కురుక్షేత్ర యుద్ధరంగంలో ఉండగా, కృష్ణు డంతటివాడు మావాడు అనే అతిశయంతో ద్వారకలోని యాదవులు వెర్రితలలు వేశారు.\n\nసాంబుడికి గర్భవతి వేషం వేయించి, “ఈ బొట్టెకు కొడుకు పుడతాడు!\" అని ఒక డంటే, మరొకడు, \"ఆడపడుచు పుడుతుం దిరా!” అని అంటూంటే, “కొడుకే పుడ తాడు!” “కూతురే పుడుతుంది!\" అని అంతా గోలచేస్తూ ఆ దారినే వస్తూన్న విశ్వా మిత్రుడు, కణ్వుడు మొదలైన మహర్షులకు అడ్డునిలిచి, “స్వాములూ! ఈ అమ్మికి ఏం బిడ్డపుడుతుందో సెలవీయండి!\" అన్నారు.\n\nమహర్షులకు కోపం వచ్చింది, “మంద మతుల్లారా, వెర్రి యాదవుల్లారా! మీ యాద వుల్ని నిర్మూలించే ముసలం పుడుతుంది!” అని, వారిదారిని వారు వెళ్ళారు.\n\nఆ మాటలకు యాదవులు నిర్లక్ష్యంగా వికవికా పకపకా నవ్వుతూ మరింత హేళన చేశారు. తర్వాత సాంబుడి వేషం విప్పేసరికి వజ్రతుల్యమైన చిన్న రోకలి వంటి ముసలం ఖంగున పడ్డది. యాదవులు తెల్లముఖాలు వేశారు. దిగులుపట్టుకుంది.\n\nకృష్ణుడు ద్వారకకు రాగనే జరిగిందంతా చెప్పి ముసలాన్ని చూపించారు.\n\nకృష్ణుడు ఆ ముసలాన్ని చూర్ణంగా అరగ దీసి రూపుమాపమన్నాడు.\n\nయూదవులు సముద్రతీరాన ముసలాన్ని అరగదీసి, అరగదీసి చివరకు మిగిలిన చిన్న ముక్కను సముద్రంలోకి విసరి వేశారు. దాన్ని ఒక చేప మింగింది. చేపను ఒక వేటగాడు పట్టాడు. చేపను కోయగా కనిపించిన మొన దేరిన ముసలం ముక్కను తీసి బాణానికి తగిలించాడు.\n\nముసలాన్ని అరగదీసిన చూర్ణం కొన్నా ళ్ళకు ఇసుకదిబ్బలపై వాడికత్తుల వంటి రెల్లుగడ్డిగా మొలిచి పొడవుగా లేచింది.\n\nఒకనాడు ద్వారకలోని యాదవులందరూ సముద్రతీరం చేరి విలాస వినోదాలతో తప్ప తాగి ఒకరినొకరు ఎత్తి పొడుపులతో, దూషణ లతో మూక ఉమ్మడిగా కలహించారు. యాదవవీరులం, వీరత్వమే మా సొమ్ము- అంటూ కైపెక్కి వాగుతూ ఎందుకు నరకాలో తెలీకుండా ఆవేశప్రధానులై, రెల్లుపొదలు పెరికి ఎవరు ఎవరో గుర్తులేకుండా ఒకరి నొకరు నరుక్కొని, ఒక్కరు మిగలకుండా అంతా చచ్చారు.\n\nసముద్రతీర జలాలు యాదవుల రక్తంతో ఎర్రబారి పోయాయి.\n\nకృష్ణావతార తత్వాన్ని గ్రహించి, పరమ పురుషుడైన నారాయణుడే కృష్ణుడని ఎరిగి, సంసారబంధంలో పడకుండా భాగవతోత్త ముడై సౌమ్యజీవనం గడుపుతున్న కృష్ణుడి తమ్ములందరిలో పిన్నవాడైన ఉద్ధవుడు మాత్రం మిగిలాడు.\n\nబలరాముడు జరిగిన దారుణానికి వగచి విరక్తుడై అరణ్యంపట్టి, యోగమార్గంగా శరీ రాన్ని విడిచి శేషుడై వైకుంఠాన్ని చేరాడు.\n\nద్వారకానగరంలోని స్త్రీ బాల వృద్ధులం దర్నీ తరలించుకు వెళ్ళమని కృష్ణుడు అర్జును డికి కబురు పంపాడు. ఏడు రోజుల్లో సము ద్రుడిచ్చిన చోటును తిరిగి అప్పగించవలసి ఉన్నది, సముద్రుడు ద్వారకను ఆక్రమించు కుంటాడు.\n\nకృష్ణుడు ఉద్ధవుడికి అనేక పరమార్థాలూ, విశ్వప్రకృతితత్వాన్నీ, వేదాంత విషయాలనూ ఉపదేశించి తన విష్ణు స్వరూపాన్ని చూపి, తన అనంతరం ఉద్ధవుడు చేయవలసినది చెప్పాడు.\n\nయాదవుల అంతంతో కృష్ణుడు అవత రించిన పని పూర్తి అయింది. భూభారం పూర్తిగా తగ్గింది.\n\nకృష్ణుడు బయలుదేరి యమునా తీరం లోని వనం చేరి, దివ్యమైన మురళీగానం చేశాడు. మురళీస్వరాలు పలికే హిందోళ, యమునా కళ్యాణి, దేవగాంధార రాగాలతో ప్రకృతి పరవశించింది. యమున గంభీరంగా నిలిచింది.\n\nతరువాత కృష్ణుడు ఒక చెట్టుచాటుగా ఆనుకొని కాలిపై కాలు ఉంచి పాదాన్ని ఆడిస్తూ విశ్రమించాడు.\n\nముసలపుమొన బాణానికి తగిలించిన వేటగాడు ఆవలి ఒడ్డు నుంచి, చెట్టుచాటున ఆడుతూన్న కృష్ణుడి పాదాన్ని ఏదో లేడి అని తలచి విల్లెక్కు పెట్టి ముసలపు మొన బాణాన్ని గురిచూసి దాని మీదకు వేగంగా వదిలాడు.\n\nకృష్ణుని పాదానికి ముసలపు మొనలో తుగా నాటుకొని రక్తం బొటబాటా కారింది.\n\nదుర్వాసు డొకప్పుడు పాయసాన్ని తన వంటినిండా పూయమని కృష్ణుడిని ఆదేశిం చాడు. దుర్వాసుడి శరీరానికంతకూ పాయ సాన్ని పూసి, కృష్ణుడు పాదానికి పూయడం మరిచాడు.\n\nదుర్వాసుడు, \"కృష్ణా! పాదం నుండి మాత్రమే నీకు హాని జరుగుతుంది సుమా!” అని చెప్పాడు.\n\nవేటగాడు తాను కొట్టినదాన్ని ఎత్తుకు పోయేందుకువచ్చాడు. గాయంతో ఆయాస పడుతున్న కృష్ణుణ్ణి చూసి వలవలా ఏడు స్తూంటే కృష్ణుడు, “నాయనా! నువ్వు చింతిం చకు! రామావతారంలో నువ్వు అంగదుడివి. నీ తండ్రి వాలిని నేను చెట్టు చాటునుండి కొట్టిన దానికి పరిహారంగా ఇప్పుడు దెబ్బ తిన్నాను. కర్మానుబంధం తప్పరానిది!” అని చెప్పి రాముడుగా కనిపించాడు.\n\nవేటగాడికి పూర్వస్మృతి కలిగి భక్తితో కన్నులుమూసి అలాగే మైమరిచి రాముణ్ణి తలుస్తూ శరీరాన్ని విడిచి విష్ణుసాయుజ్యాన్ని పొందాడు.\n\nకృష్ణుని సారథి దారుకుడు వెతుక్కుంటూ వచ్చి ఆయాసపడుతున్న కృష్ణుణ్ణి చూసి బావురుమన్నాడు. కృష్ణుడు దారుకుణ్ణి ఓదార్చి, “ద్వారకకు వెళ్ళి అందరికీ ద్వారకను విడిచి పెట్టమని చెప్పు. ఉద్దవుడికీ, అక్రూరు డికీ నా అనుగ్రహాశీర్వాదాలు చెప్పు, అర్జును డికీ చెప్పు. అతడికి మనవాళ్ళందర్నీ తరలిం చుకు వెళ్ళమని తెలియచెయ్యి. శీఘ్రంగా వెళ్ళు!” అని ఆజ్ఞాపించాడు.\n\nదారుకుడు వెళ్ళలేక వెళ్ళలేక, కన్నీరు కారుస్తూ నడిచాడు. కృష్ణుడు మురళితీసి ఆనందంగా మధురాతిమధురంగా వాయిం చాడు. అది రాగం కాని రాగం, మధురాతి మధుర రాగం, మధురాతిమధురం. మురళీ నాదం ప్రణవనాదం ధ్వనించింది.\n\nకృష్ణుడు లీలామానుష విగ్రహాన్ని విడిచి విష్ణువుగా శేషతల్పాన్ని చేరుకున్నాడు.\n\nయమునానదికి దుఃఖం పొంగిపొర్లుకు వచ్చింది. దాపునవున్న ఆ వనమంతా జలంతో నిండిపోయింది. నిర్యాణం పొందిన కృష్ణు డిని యమున తనలో దాచుకుంది.\n\nకృష్ణుడు నిర్యాణం చెందిన మరుక్షణం లోనే కలియుగం ప్రవేశించింది, కలిప్రభావం ప్రారంభమైంది.\n\nఉద్దవుడు కృష్ణతత్వాన్నీ, భక్తినీ ప్రబోధం చేశాడు. కృష్ణుడు ఉద్దవుడికి ఉపదేశించిన విషయాలన్నీ భగవద్గీతలో చేరాయి.\n\nకృష్ణుడు లీలామానుషమూర్తి, తనలోని విష్ణుదైవాంశను ఎరిగి, అవతరించిన ప్రయో జనం నెరవేరడానికి ఎటువంటి మార్గాలు అవసరమో తెలిసిన సర్వజ్ఞుడు, కార్యవాది. ఆదర్శాలకంటే దుష్టశిక్షణ, శిష్టరక్షణ జరిగే కార్యాచరణ, ముఖ్యంగా రాజ్యతంత్రం నెరపిన అవతారమూర్తి. లీలామాత్రంగా మనుష్యుడిగా కనిపించడమే తప్ప, మానవ సహజమైన కోరికలకు, అనుబంధాలకు అంట కుండా రాగ ద్వేషాలకు అతీతుడై, తన్ను తాను ఎరిగిన వాడు గనకనే లీలామానుష విగ్రహుడనిపించుకున్నాడు. కృష్ణావతార మహాఫలంగా భగవద్గీత చిరస్థాయిగా, గొప్ప ప్రమాణగ్రంథంగా నిలిచింది- అని సూతుడు కృష్ణావతార చరిత్ర ముగించాడు.",
            "book_page_end": 58,
            "story_id": "2005_07_12",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "దయ్యం వదిలింది",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "హాస్యం/సామాజికం",
            "moral": "భార్యాభర్తల మధ్య అన్యోన్యత లేకపోవడం మూలంగానే కుటుంబ సమస్యలు వస్తాయి. వాటిని సరిదిద్దడానికి ప్రయత్నించాలి.",
            "keywords": [
                "దయ్యం",
                "మురారి",
                "వాణీ",
                "వర్మ",
                "చంద్రమతి",
                "అన్యోన్యత"
            ],
            "characters": [
                "వాణీ",
                "వర్మ",
                "చంద్రమతి",
                "మురారి",
                "చంద్రమతి భర్త"
            ],
            "locations": [
                "ఊరు"
            ],
            "content": "వాణీ, వర్మలకు సంతానం లేదు. వాళ్లు చాలా మంచివాళ్లు. ఎదుటివాళ్ళకు సాయపడ డంలో ఆనందం పొందేవారు. ఆ ఊళ్లో వాళ్ళ మంచితనాన్ని గురించి చెప్పుకోనివారు లేరు.\n\nఒక రోజురాత్రి పెద్దవర్షం పడుతున్నది. వర్మా, వాణీ భోజనానికి కూర్చోబోతుండగా ఎవరో దడదడా తలుపులు తట్టారు. తలుపు తీసి చూస్తే, వర్షంలో తడిసి ముద్ద అయి ఉన్న యువదంపతులు కనిపించారు.\n\n“పట్నానికని బయలుదేరి, వర్షంలో చిక్కుపడ్డాం. ఈ రాత్రికి మీ ఇంట ఉండని స్తారా?\" అని వాళ్లు అడిగారు.\n\n“లోపలికి రండి,” అంటూ వాణి వాళ్ళను ఆహ్వానించి, భోజనం పెట్టి, పడకలు ఏర్పాటు చేసింది.\n\nవాళ్ళుతిన్నాక అన్నం కొద్దిగామిగిలింది. దాన్ని వాణి తన భర్తను తినమన్నది. మళ్ళీ వండడానికి పుల్లలు లేవు. ముద్దగా తడిసి పోయాయి.\n\n“ఇద్దరమూ చెరిసగమూ తిందాం,” అని వర్మపట్టుబట్టాడు.\n\nఇద్దరూ ఏవేవో కబుర్లు చెప్పుకుంటూ చెరికాస్త తిని, పడుకున్నారు.\n\nతెల్లవారి ఎవరో ఏడుస్తున్నట్టయి వాళ్లు ఉలిక్కిపడి లేచారు. వీధి తలుపు తీసి ఉన్నది. గుమ్మంలో రాత్రి వచ్చిన ఆడమనిషి కూర్చుని, వెక్కివెక్కి ఏడుస్తున్నది. వాణీ వర్మలు నిర్ఘాంత పోయి, ఆమె ఏడుపుకు కారణం ఏమిటని అడిగారు.\n\n“నా కాపరం గంగపాలయింది! రాత్రి ఈ ఇంటికి రాకపోయినా బాగుండేది. రాత్రి నా భర్త మీ ఆలూమగల అన్యోన్యం చూసి, 'నువ్వు ఎన్నడైనా నన్ను ఈ ఇంటి ఇల్లాలి లాగా ప్రేమించావా? ఎప్పుడైనా ప్రియంగా నాలుగు మాటలు మాట్లాడావా? భర్తను ప్రేమించలేని భార్య నాకు దేనికి?' అని, ఎంత చెబుతున్నా వినిపించుకోకుండా వెళ్ళి పోయాడు. మొండిమనిషి! మళ్లీ తిరిగి రాడు. ఇక నా బతుకేంగాను? ఏం చేయను? ఎక్కడి కని వెళ్ళను?” అన్నది బెక్కుతూ.\n\nఆమె పేరు చంద్రమతి.\n\nవర్మ ఆమె భర్తకోసం ఆత్రంగా ఊరంతా వెతికాడు. ఎక్కడా అతని జాడ లేదు.\n\n“నాకు తెలుసు, ఆయన రాడు. నా కింకెవరూ లేరు. లోతయిన బావి చూసి దూకే స్తాను,” అంటూ చంద్రమతి మళ్లీ దీనంగా ఏడ్చింది.\n\nఆమె స్థితి చూసి భార్యాభర్తల మనసు కరిగిపోయింది. మగవాడి మంచితనం మీదనే ఆడదాని సుఖం ఆధారపడి ఉన్నది.\n\n“నువ్వు ఏమీ బాధపడకు. నీ భర్త మనసు మారి తిరిగి వచ్చేదాకా నువ్వు మా ఇంటనే ఉండు,” అన్నారు వాళ్ళు.\n\nఅది మొదలు చంద్రమతి వాళ్లింట్లో మనిషిగానే ఉండిపోయింది. ఆమె చాలా మెత్తని మనిషిగా కనబడింది. రాత్రి వంట ఆమె చేసేది.\n\nనెల రోజులు గడిచాయి. వర్మకు చిన్ననాటి స్నేహితుడు మురారి, నాలుగు రోజులు ఉండి పోవటానికి వచ్చాడు. అతడు రెండు, మూడు నెలల కొకసారి అలా వస్తూంటాడు. కిందటి సారి వచ్చినప్పుడు చంద్రమతి లేదు. అతడు ఆమె విషయమంతా వర్మ నుంచి తెలుసుకు న్నాడు. ఆ రాత్రి అందరికి చంద్రమతే వడ్డిం చింది. భోజనం అయ్యాక మురారి వసారాలో మంచం వేసుకుని పడుకున్నాడు.\n\nకాని అతనికి చాలా సేపటిదాకా నిద్రపట్ట లేదు. అర్ధరాత్రి వేళ నిద్రపట్టుతూండగా ఏదో అలికిడి అయి, మెలుకువ వచ్చింది. చంద్ర మతి చేతిలో దీపం పట్టుకుని, చిన్నగా వంటింటి తలుపు తీస్తున్నది! వంటింటి అవ తలి కిటికీని ఎవరో మెల్లగా తట్టినట్టు విని పించింది.\n\nమురారికి చంద్రమతి ప్రవర్తనా, కిటికీ చప్పుడూ అనుమానం కలిగించాయి. ఆమె వంట గదిలోకి వెళ్ళగానే అతను చప్పున లేఏ, చిన్న కిటికీలో నుంచి వంటగదిలోకి చూశాడు. చంద్రమతి ఒక గిన్నెలో అన్నమూ, కూరా, పులుసూ, పెరుగూ అమర్చి, కిటికీలో నుంచి లోపలికి వచ్చిన చేతులకు జాగ్రత్తగా అందిం చింది.\n\n“ఇంకా ఎన్నాళ్లు ఈ అర్ధరాత్రి భోజనాలు? ఎలాగో ఇనప్పెట్టెలో డబ్బు చిక్కించుకుని త్వరగా వచ్చెయ్యి,” అన్నాడు అవతలి మనిషి.\n\nచీకటిలో ఉన్న కారణంచేత ఆ మనిషి మురా రికి కనిపించలేదు.\n\n“ఇప్పుడిప్పుడే వీళ్ళకు నా మీద నమ్మకం కలుగుతున్నది. త్వరలోనే ఇనప్పెట్టె తాళాలు నాకు అందుబాటులోకి వస్తాయి. కాస్త ఓపిక పట్టు,” అన్నది చంద్రమతి.\n\n\"అమ్మ దొంగముండా! పైకి అమాయ కంగా కనిపిస్తూ, మావాళ్ళ మంచితనాన్ని ఆసరాచేసుకుని, మొగుడితో కలిసి ఆడుతున్న నాటకం ఇదా? ఉండు, నీ ఆట కట్టిస్తాను!” అంటూ మురారి తనలో అనుకున్నాడు. అతను వెంటనే వెళ్ళి పడుకుని, చంద్రమతి గురించి వాణీ, వర్మలకు చెప్పి వాళ్ళ మనసు నొప్పించకుండా, వాళ్ళ ఇంటికి పట్టిన దయ్యాన్ని వదలగొట్టాలని నిశ్చయించుకున్నాడు.\n\nమర్నాడు తెల్లవారుతూనే అతను చంద్ర మతికి వినిపించేలా వర్మతో, \"బాబోయ్, రాత్రి నేను కన్నుమూస్తే ఒట్టు. ఈ ఇంట్లో దయ్యం చేరినట్టున్నది. రాత్రంతా గజ్జెల చప్పుడు! నేను తూర్పుగా వేసుకున్న మంచం పడమటివైపుకు ఈడ్చుకు పోయింది. కిటి కీలో పెట్టిన మంచినీళ్ళ చెంబు మంచం కింద ఉన్నది. నేను కాబట్టి బతికి బయట పడ్డాను. మరొకరైతే, హరీ అనేవాళ్ళు,” అన్నాడు.\n\nవాణీ, వర్మా ఈ మాట విని హడలి పోయి, “అయితే భూతవైద్యుణ్ణి పిలుద్దాం,\" అన్నారు.\n\n“మీరేమీ కంగారుపడకండి, ఎటువంటి దయ్యాన్ని అయినా నేను వదలగొట్టగలను,\" అని మురారి వాళ్ళకు ధైర్యం చెప్పాడు.\n\nమర్నాడు రాత్రి అతను బజారులో కొన్న గజ్జెలు పక్కన పెట్టుకొని, అప్పుడప్పుడు చప్పుడు చేయసాగాడు. తరవాత అతను తలగడను మంచంమీద నిలువుగా అమర్చి, వాటిమీద దుప్పటి కప్పి, పెరటివైపు వెళ్ళి, వంటింటి కిటికీ చప్పుడు చేశాడు.\n\nచాలా సేపటికి ఎలాగో ధైర్యం చేసుకుని, చంద్రమతి వచ్చి, గిన్నెలో అన్నీ సర్ది, మురారి చేతులకు గిన్నెను అందించింది. మురారి చప్పున ఇంట్లోకి వచ్చి, ఆ గిన్నెను చంద్రమతి మంచం మీద పెట్టి, మంచాన్ని ఇంకో పక్కకు ఈడ్చేసి, ఏమీ ఎరగనట్టు తన మంచం మీద పడుకున్నాడు.\n\nచంద్రమతి గిన్నె కోసం కొంతసేపు చూసి, కిటికీని సమీపించి, బయట తన భర్త జాడ కనబడక, వంటగది తలుపు మూసి, తన గదిలోకి వెళ్ళి, కెవ్వున కేక పెట్టింది. ఆ కేకకు వర్మా, వాణీ ఉలిక్కిపడి లేచి, చంద్రమతి దగ్గరకు పరుగెత్తుకుంటూ వచ్చారు. అప్పుడే లేచినట్టుగా మురారి కూడా వచ్చాడు.\n\nచంద్రమతి భయంతో, \"దయ్యం ఉన్న మాట నిజమే! నాకూ గజ్జెల చప్పుడు వినిపిం చింది. ఆ వైపున ఉన్న మంచం ఈ వైపుకు వచ్చింది. వంటింటిలో ఉన్న ఈ గిన్నె నా మంచం మీదికి వచ్చింది,” అన్నది.\n\n“భయపడకండి. త్వరలోనే ఈ దయ్యం భరతం పట్టుతాను,” అన్నాడు మురారి.\n\nరెండు రోజులపాటు అతను రాత్రిళ్ళు గజ్జెల చప్పుడు చేస్తూనే ఉన్నాడు. అందుకే, తన భర్త వంటింటి కిటికీ చప్పుడు చేస్తున్నా చంద్రమతి గది విడిచి బయటికి రావటానికి భయపడింది.\n\nమూడోరోజు రాత్రి మురారి బయటనే పొంచి వుండి, చంద్రమతి భర్త పెరటి దోవన రాబోతుండగా, తాను అదే దారిన వెళ్ళబోతున్న వాడిలాగా అతనికి ఎదురు నడుస్తూ, “నా చెల్లెలికి ఇంత ద్రోహం చేస్తాడా? నేను చూస్తాను!” అని తనలో తాను అనుకుంటున్న ట్టుగా అన్నాడు.\n\nచంద్రమతి భర్త బయటే నిలబడి, “ఏం జరిగిందండి?” అని అనుమానంగా అడిగాడు.\n\n“ఇంకా ఏం జరగాలండీ? ఈ ఇంటా యన మా బావగారు, మా చెల్లెలికి పిల్లలు లేరు. ఈ ఇంట్లో ఎవరో మొగుడు వదిలేసిన మనిషి ఎలాగో చేరింది. ఇప్పుడు మా బావ ఆవిణ్ణి చేసుకుంటాడట! ఆవిడ కూడా అందుకు సిద్దంగానే వున్నది!” అంటూ విసురుగా వెళ్ళిపోయినట్టు వెళ్ళిపోయి, వీధితోవన లోపలికివచ్చి, తనమంచం మీద పడుకుని నిద్రపోయాడు.\n\nమురారి చెప్పినమాటమీద చంద్రమతి భర్తకు నమ్మకం కుదిరింది. ఎందుకంటే మూడు రోజులుగా అతనికి కిటికీ తెరవటం లేదు. తెల్లవారగానే అతను వచ్చి వర్మతో, “నేను బుద్ధి గడ్డితిని నా భార్యను ఇక్కడ వదిలి వెళ్ళాను. ఆమెను నాతో పంపెయ్యండి,” అన్నాడు.\n\nదయ్యం భయంతో హడలిపోతున్న చంద్ర మతి తన మొగుడి వెంట సంతోషంగా వెళ్ళి పోయింది. ఆమె వెళ్ళినందుకు ఇల్లు బోసిగా ఉన్నదని వాణీ, వర్మలు బాధ పడుతూంటే, “దయ్యం వదిలిందని సంతోషించక బాధ పడుతున్నారా?” అంటూ మురారి జరిగిన సంగతి వాళ్ళకు చెప్పి, వాళ్ళ వద్ద సెలవు పుచ్చుకుని వెళ్ళిపోయాడు.",
            "book_page_end": 62,
            "story_id": "2005_07_13",
            "raw_genre_backup": "హాస్యం/సామాజికం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "ఆర్య - 25",
            "book_page_start": 63,
            "pdf_page_start": 63,
            "pdf_page_end": 66,
            "author": "చందమామ బృందం",
            "genre": "సాహసం/ఫాంటసీ",
            "moral": "N/A",
            "keywords": [
                "యువరాజు ఆర్య",
                "వసంతుడు",
                "వీరసింహుడు",
                "నిధినిక్షేపాలు",
                "అమృతపురి"
            ],
            "characters": [
                "వీరసింహుడు",
                "అమరసేనుడు",
                "వసంతుడు",
                "ఆర్య",
                "భటులు"
            ],
            "locations": [
                "శాంతిపురి",
                "ప్రాచీన ఖజానా శిథిల భవనం",
                "అమృతపురి"
            ],
            "content": "వీరసింహుడూ, అమరసేనుడూ అర్ధరాత్రి సమ యంలో శాంతిపురిలోని ప్రాచీన ఖజానా శిథిల భవనానికి చేరుకున్నారు. అక్కడి లోపలి గదులలో నిధులు కనిపించాయి. అదేసమయంలో వికృత శబ్దంతో ఏదో రూపం కనిపించగానే, అది రాజుగారి ప్రేతాత్మ అని భయపడి, కాపలాకు ఇద్దరు భటులను ఏర్పాటు చేసి వెనుదిరిగారు.\n\nవసంతుడూ, ఆర్యా ప్రాచీన శిథిల భవనం వద్ద కలుసుకు న్నారు. కొంతసేపటికి మరికొందరు అనుచరులు అక్కడికి వచ్చారు.\n\nరండి, లోపలికి వెళ్ళి, ధనరాశులను వెతుకుదాం.\n\nవీరసింహుడూ, అమరసింహుడూ రేపు పగటి సమయంలో ఇక్కడికి రావాలని మాట్లాడుకోవడం నేను విన్నాను.\n\nమనకొక బండి కావాలి.\n\nఇక్కడ మరొక పెట్టె వుంది.\n\nనేను వెళ్ళి తీసుకువస్తాను.\n\nఇలా తీసుకురా, అది మనకు కావాలి.\n\nఅమరసేనుడు ఏర్పాటు చేసిన కాపలా భటులు అటూ ఇటూ తిరగసాగారు.\n\nఇద్దరు అనుచరులను పెట్టెలకు కాపలా ఉంచి, వసంతుడూ, ఆర్యా బండి వస్తుందా అని చూడడానికి వెలుపలికి వచ్చారు.\n\nఅడుగుల చప్పుడు విని చటుక్కున గోడ వెనక్కు వెళ్ళి దాక్కున్నారు.\n\nకాపలా కాయడానికి ఇక్కడ ఏముందని? ఎటు చూసినా మొండి గోడలు.\n\nకొంతసేపయ్యాక వెళ్ళిపోదాం.\n\nవసంతుడూ, ఆర్యా వెనక నుంచి వచ్చి కాపలా భటులను పట్టుకున్నారు.\n\nఇద్దరు అనుచరులు వచ్చి, భటులకు కొన్ని ఆకుల వాసన చూపి, వాళ్ళ నోట్లో పసరు చుక్కలు పిండారు.\n\nవసంతుడు తాళ్ళు తెచ్చి భటుల చేతులను వెనక్కు లాగి బంధించాడు.\n\nఒక అనుచరుడు బండి తోలుకుని వచ్చాడు.\n\nబండి రాగానే మనం వెళ్ళిపోదాం.\n\nవీళ్ళకు ఇప్పుడిప్పుడే స్పృహ రాదు.\n\nయువరాజా, రండి బండిలో కూర్చుందాం.\n\nతెల్లవారగానే నేను ఆశ్రమానికి తిరిగి వెళ్ళాలి.\nఆహా! వచ్చేసింది. పెట్టెలను అందులోకి చేర్చండి.\n\nఅనుచరులు పెట్టెలను తీసుకెళ్ళి బండిలో పెట్టారు.\n\nబట్టలలో, తలపాగాలలో దాచబడిన పెట్టెలతో బండి, వేగంగా ముందుకు సాగిపోయింది.\n\nఅరుణోదయం అవుతుండగా ఆర్య అక్కడి నుంచి ఆశ్రమానికి బయలుదేరాడు.\n\nయువరాజా! నేను వెళ్ళి అమృతపురిలోని నా అనుచరులను కలుసుకుంటాను. నువ్వు మమ్మల్ని తిరిగి శాంతిపురికి నడిపించ వలసిన సమయం ఆసన్నమయింది.\n\nతప్పకుండా వసంతా! త్వరలోనే నా పిలుపు అందుకోగలవు!\n\nమరునాటి ఉదయం శిథిల భవనానికి తిరిగి వచ్చిన వీరసింహుడూ, అమరసేనుడూ దిగ్భ్రాంతి చెందారు.\n\nప్రభూ! నేనే స్వయంగా కాపలా భటులను ఏర్పాటు చేశాను. ఏదో మత్తు ప్రభావానికి లోనయ్యారు.\n\nనీ సైనికులు కాపలా కాచే లక్షణం ఇదేనా?\n\nమనం రాత్రి చూసి వెళ్ళిన నిధినిక్షేపాలు ఇప్పుడు లేవేమో అని అనుమానంగా వుంది.\n\nప్రభూ! సర్వం దోచుకు వెళ్ళారు. ఏ ఒక్క గదిలోనూ, ఒక్క పెట్టె కూడా కనిపించడం లేదు.\n\nఅమరసేనా! మనం రాత్రి ఇక్కడికి వచ్చినప్పుడు ఎవరో రహస్యంగా పసిగట్టి, మనం అటువెళ్ళగానే దోచుకుని వెళ్ళారన్న మాట. ఎవరై ఉంటారు?\n\nభటులను లేపుతాను. వాళ్ళకు తెలిసి వుంటుంది.\n\nప్రభూ, వాళ్ళు ఇంకా మత్తులోనే ఉన్నారు.\n\nఅమరసేనుడు- యువరాజు ఆర్యను గురించి సమాచారం సేకరించవచ్చన్న ఆశతో మళ్ళీ భటుల దగ్గరికి వెళ్ళాడు.\nఇదుగో! బాణం నా దుస్తులకు రాసుకు పోయింది!\n\nరాజుగారి ఖజానాలోని నిధినిక్షేపాలు ప్రజలకు చెందినవి. వాటిని ప్రజల సంక్షేమం కోసమే ఉపయోగించాలి; యుద్ధం చేయడానికి కాదు. ఇది నా ఆజ్ఞ, యువరాజు ఆర్య!\n\nఅమరసేనా, ఇక వెళదాం. ఇంకా ఇక్కడ కాలాయాపన చేయడం వృథా!\nఎవడీ యువరాజు ఆర్య?\nమిమ్మల్ని బంధించి మీ నోళ్ళను నొక్కిన వాడెవడు? (-ఇంకావుంది)",
            "book_page_end": 66,
            "story_id": "2005_07_14",
            "raw_genre_backup": "సాహసం/ఫాంటసీ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "మానవ నిర్మిత మహాద్భుతాలు : కుతుబ్మినార్",
            "book_page_start": 67,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "చారిత్రక వ్యాసం",
            "moral": "N/A",
            "keywords": [
                "కుతుబ్మినార్",
                "ఢిల్లీ",
                "కుతుబుద్దీన్ ఐబక్",
                "ఫిరోజ్షా",
                "ఇనుప స్తంభం"
            ],
            "characters": [
                "కుతుబుద్దీన్ ఐబక్",
                "ఫిరోజ్షా"
            ],
            "locations": [
                "ఢిల్లీ"
            ],
            "content": "కుతుబ్ మినార్ ప్రపంచంలోని గోపురాలన్నిటి లోకి నిర్దుష్టమైనదిగా భావింపబడుతున్నది. ఇది ఢిల్లీ నగరానికి దక్షిణంగా 10, 11 మైళ్ళ దూరంలో ఉన్నది. కుతుబుద్దీన్ ఐబక్ (బానిస వంశపు రాజు) సుమారు 1200 ప్రాంతంలో దీని నిర్మాణం ప్రారంభించాడు. దీని ఎత్తు 238 అడుగులు. ఇది ఐదు అంతస్తుల కట్టడం. దీనిలో 378 మెట్లున్నాయి. అడుగుభాగంలో ఇది 47 అడుగుల మందం కలిగి ఉన్నది.\n\nదీనిని ఎర్రరాతితోనూ, చలవరాతితోనూ నిర్మించారు. అడుగుభాగం 20 పలకలు కలది. ఒక పలక వంపు తిరిగీ, మరొక పలక కోణం కలిగి ఉంటుంది. రెండవ అంతస్తు పలకలన్నీ వంపు తిరిగే ఉంటాయి. మూడవ అంతస్తు పలకలన్నీ కోణాలు గలవి. పైరెండు అంతస్తులూ పలకలు లేకుండా ఉంటాయి. వీటిని ఫిరోజ్జా పునర్నిర్మించాడట.\n\nప్రతి అంతస్తు చుట్టూ ఒక విశాలమైన బాల్కనీ, అందమైన నగిషీలతోసహా ఏర్పాటయి ఉన్నది. కుతుబ్ మినార్ పైభాగంలో ఒక శిఖరంలాటిది ఉండేదట. 1803లో కలిగిన భూకంపం మూలాన అది పడిపోయింది.\n\nకుతుబ్ మినార్ సరసనే 4వ శతాబ్దంనాటి ఇనుప స్తంభం ఒకటి ఉన్నది. దీని వ్యాసం 16 అంగు ళాలు, ఎత్తు 23 అడుగుల 8 అంగుళాలు. దీనిపై చంద్రగుప్త విక్రమాదిత్యుడి కైవారాలు లిఖించి ఉన్నాయి.",
            "book_page_end": 67,
            "story_id": "2005_07_15",
            "raw_genre_backup": "చారిత్రక వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "విజ్ఞానం ... వినోదం ... వికాసం",
            "book_page_start": 68,
            "pdf_page_start": 68,
            "pdf_page_end": 69,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "N/A",
            "keywords": [
                "క్లోనింగ్",
                "డాలీ",
                "జలాంతర్గత ప్రాణులు",
                "తిమింగిలాలు",
                "తల్లికోడి నేర్పరితనం"
            ],
            "characters": [],
            "locations": [
                "సముద్ర గర్భం"
            ],
            "content": "**విజ్ఞాన వీచికలు : క్లోనింగ్ అంటే...**\nడాలీ అన్న పేరు మనకందరికీ పరిచితమైనదే. అయినా, మనం ఇక్కడ చెబుతున్న 'డాలీ' ఒక గొర్రెపిల్ల పేరు. నిజంగానే అపూర్వమైన ప్రత్యేక తను సంతరించుక్ను గొర్రెపిల్ల అది. ప్రపంచంలో క్లోనింగ్ ప్రక్రియ ద్వారా ప్రప్రథమంగా పుట్టిన జంతువు అది. అచ్చం తల్లిలాగే కనిపించే డాలీ, తల్లి కన్నా ఆరేళ్ళు చిన్నదే అయినప్పటికీ దాని కవల జంటలా కనిపిస్తోంది. పైగా దానికి తండ్రి లేడు!\n\nమన శరీరాలు అసంఖ్యాకమైన జీవకణాలతో తయారైనవని మనకందరికీ తెలుసు. కణాల్లో ఎన్ ఏ రూపంలో మనకు సంబంధించిన సమాచారం నిండి వుంటుంది. దీనిని 'జెనెటిక్ కోడ్' అని అంటారు. ప్రతి జీవి కూడా ఇందులోని సగం సమాచారం తండ్రి నుంచీ, తక్కిన సగం సమాచారం తల్లి నుంచీ పొందుతుంది. క్లోనింగ్ విధానంలో శాస్త్రవేత్తలు, ఒక జంతుకణం నుంచి డి ఎన్ ఏను వేరుచేసి, దాన్ని వేరొక జంతువు నుంచి సేకరించిన అండకణంలో ప్రవేశపెడతారు. అలా ప్రవేశపెట్టే ముందు, గ్రహీత కణంలోని డి ఎన్ ఏను తొలగి స్తారు. డాలీ గొర్రెపిల్ల అక్షరాలా అలాగే రూపొం దించబడింది!\n\n**మన పరిసరాలు : జలాంతర్గత ప్రాణులు**\nనమ్మశక్యంకాక పోయినప్పటికీ ఇది పచ్చి నిజం. సముద్ర గర్భంలో నివసించే తిమింగిలాలు, సీల్స్, డాల్ఫిన్లు మొదలైన ప్రాణులు సముద్రంలోని నీలం రంగును చూడలేవు.\n\nశిలాజాలను పరిశోధించి చరిత్ర పూర్వయుగం జంతువుల గురించీ, మొక్కల గురించీ అధ్యయనం చేసే శాస్త్రవేత్తలు - తొలిదశలో తిమింగిలాలు, డాల్ఫిన్లు, సీల్స్ మొదలైన జంతువులు, నీలం రంగును అడ్డుకునే రాళ్ళూ రప్పలు, బురద ఇసుక నిండిన సముద్ర తీర జలాలలో నివసించే వని అభిప్రాయపడుతున్నారు. అందువల్ల ఆ జల చరాల కళ్ళు నీలంరంగును కాకుండా మిగతా వాటిని చూడడానికే అలవాటు పడ్డాయట. మన కళ్ళల్లో ఉండే ‘కోన్ సెల్స్' రంగుతో సహా వస్తువుల ఇతర వివరాలను చూడడానికి దోహద పడతాయి. ‘రాడ్ సెల్స్' వెలుతురుకు స్పందిస్తూ, సాధారణ మైన వాటిని తప్ప మిగిలిన వివరాలను వేరుపరచి చూడడానికి ఉపకరించవు. డాల్ఫిన్లు నీలం రంగును చూడలేవన్న మాటే గాని, మనుషులకన్నా మెరు గైన చూసేశక్తిని కలిగి ఉన్నాయి.\n\n**మీకు తెలుసా? తల్లికోడి నేర్పరితనం!**\nమీరు గుడ్ల మీద కూర్చోడానికి ప్రయత్నిస్తే ఏమవుతుంది? గుడ్లు కాస్తా పగిలిపోతాయి. తల్లి కోడి గుడ్లమీద కూర్చుని పొదుగుతుంది కదా? మరి, అవి ఎందుకు పగలడం లేదు? గుడ్ల ఆకారమే దానికి ముఖ్యకారణం.\n\nగుడ్లు అమ్మేదుకాణాలలో, వాటిని అమ ర్చిన తీరు మీరు చూసే ఉంటారు. మొనదేలిన కొసలుపైకి చూస్తున్నట్టు అమర్చుతారు తల్లికోళ్ళు కూడా చాలా జాగ్రత్తగా గుడ్ల మొన దేలిన కొసల మీదే కూర్చుని పొదుగుతాయి. అందువల్ల గుడ్లు పగలవు. ఒక వస్తువును, విరచాలన్నా, పగలగొట్టాలన్నా అది తయా రయిన పదార్థంతో పాటు, దాని ఆకారం కూడా చాలా ముఖ్యం. గుడ్లపైపెంకు చాలా పెళుసుగా ఉన్నప్పటికీ, దాని విలక్షణమైన ఆకారం అది పగిలిపోకుండా కాపాడుతుంది.",
            "book_page_end": 69,
            "story_id": "2005_07_16",
            "raw_genre_backup": "వైజ్ఞానిక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకులకు కథల పోటీ",
            "book_page_start": 49,
            "pdf_page_start": 49,
            "pdf_page_end": 49,
            "author": "చందమామ బృందం",
            "genre": "పోటీ/కథాంశం",
            "moral": "N/A",
            "keywords": [
                "కథల పోటీ",
                "రామచిలుక",
                "పరమశివం",
                "వ్యాపారి",
                "మోసం"
            ],
            "characters": [
                "పరమశివం",
                "వ్యాపారి",
                "చిలుక",
                "పిల్లలు"
            ],
            "locations": [],
            "content": "ఈ కింది కథను చదవండి:\n\nపరమశివం పిల్లలకు ఇంటివద్ద ఏదైనా ఒక పక్షిని పెంచాలని ఆశకలిగింది. తండ్రికి చెప్పారు. ఆయన సంతకు వెళ్ళి అంద మైన పక్షికోసం వెతికాడు. ఆఖరికి ఆయనకు ఒక వ్యాపారి వద్ద పంజరంలో రామచిలుక కనిపించింది. ధర అడిగాడు. వంద రూపాయలన్నాడు వ్యాపారి.\n\n\"వంద రూపాయలా! చాలా ఎక్కువ,\" అన్నాడు పరమశివం.\n\n“దాని ధర అంతే. మీకేదైనా అనుమానం వుంటే ఆ చిలుకనే అడగండి,” అన్నాడు వ్యాపారి.\n\nపరమశివం పంజరం దగ్గరికి వెళ్ళి, “నీ ధర వంద రూపా యలా?\" అని అడిగాడు.\n\n“అవును, సందేహం దేనికి?” అన్నది చిలుక,\n\nపరమశివం వంద రూపాయలు చెల్లించి, చిలుకను కొనుక్కుని ఇంటికి తీసుకువచ్చాడు. దానిని చూసి పిల్లలు చాలా సంతోషిం చారు. అయితే పరమశివం మాత్రం తను మోసపోయినట్టు బాధపడసాగాడు.\n\n* పరమశివంలో ఆ భావం కలగడానికి గల కారణం ఏమిటి?\n* అతడు చిలుకను వ్యాపారికి తిప్పి ఇచ్చేశాడా?\n* పిల్లలకు వేరే పక్షి ఏదైనా లభించిందా?\n\n100-150 మాటలతో కథకు ముగింపురాసి, చక్కని పేరు పెట్టి మాకు పంపండి. కవరు మీద 'కథల పోటీ'కి అని రాయండి. కింది కూపనన్ను తప్పక జతచేయండి.",
            "book_page_end": 49,
            "story_id": "2005_07_17",
            "raw_genre_backup": "పోటీ/కథాంశం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 17,
        "author_counts": {
            "సంపాదకుడు : విశ్వం": 1,
            "నందిరాజు పద్మలతా జయరాం": 1,
            "జెన్ కథ ఆధారంగా": 1,
            "చందమామ బృందం": 11,
            "రాఘవరాజు పట్టాభిరామరాజు రచన": 1,
            "డా.జొన్నలగడ్డ మార్కండేయులు": 1,
            "జాతక కథ": 1
        },
        "genre_counts": {
            "సంపాదకీయం": 1,
            "నీతి కథ": 2,
            "ధారావాహిక/ఫాంటసీ": 1,
            "బేతాళ కథ": 1,
            "చారిత్రక వ్యాసం": 2,
            "జానపద కథ": 1,
            "వాస్తవాలు/సమాచారం": 1,
            "సైన్స్ ఫిక్షన్/సాహసం": 1,
            "కుటుంబ కథ": 1,
            "జాతక కథ/నీతి కథ": 1,
            "పౌరాణికం": 1,
            "హాస్యం/సామాజికం": 1,
            "సాహసం/ఫాంటసీ": 1,
            "వైజ్ఞానిక వ్యాసం": 1,
            "పోటీ/కథాంశం": 1
        }
    }
}