{
    "book_id": "చందమామ_2005_10",
    "stories": [
        {
            "title": "దురాశాఫలితం!",
            "book_page_start": 6,
            "pdf_page_start": 6,
            "pdf_page_end": 6,
            "author": "వై.వి. ఆర్. శ్రేయ",
            "genre": "నీతి కథ",
            "moral": "దురాశ మంచిది కాదు. అత్యాశపరుడు విలక్షణమైన బహుమతి కోరుకుని పరాభవం పొందాడు.",
            "keywords": [
                "అత్యాశ",
                "దురాశ",
                "మంత్రి",
                "గుమ్మడికాయ",
                "ఏనుగు"
            ],
            "characters": [
                "చందన్ సింగ్",
                "మోహన్ సింగ్",
                "రాజు",
                "మంత్రి"
            ],
            "locations": [
                "రాజధాని"
            ],
            "content": "తోటలో కాసిన పెద్ద గుమ్మడికాయను కానుకగా ఇచ్చిన పేదరైతు చందన్ సింగ్కు రాజు వంద బంగారు నాణాలు బహు మతిగా ఇచ్చాడని తెలియగానే, పొరు గింటి ధనికుడు మోహన్సింగ్ ఏనుగును రాజుకు కానుకగా తీసుకువెళ్ళాడు. దానిని చూసి అందరూ ఆశ్చర్యపోయారు. రాజు F మంత్రిని, \"నేను ఇతన్ని ఎలా బహూ కరించను?” అని అడిగాడు.\nమంత్రి కొంచెం సేపు మౌనంగా ఆలోచించి, \"ప్రభూ, తమకు ఏనుగునే బహూకరించ గలిగిన ఇతడు గొప్ప ధనికుడై ఉండాలి. తమరు ఎంత ధనం బహుమతిగా ఇచ్చినా ఇతనికి తృప్తి కలిగే అవకాశం లేదు. తమరిచ్చే బహుమతి విలక్షణంగా ఉండాలి. అందుకని చందన్ ్సంగ్ ఇచ్చిన ఏనుగంత గుమ్మడికాయను ఇతనికి బహూకరించడం సమంజసంగా ఉంటుందనుకుంటాను,” అన్నాడు.\nతన మనసులోని ఆలోచననే మంత్రి కూడా సలహాగా సూచించడంతో, రాజు సంతోషంతో చందన్సింగ్ ఇచ్చిన గుమ్మడికాయను మోహన్సింగ్్కు బహూకరించాడు.\nమోహన్సింగ్ మరేమీ మాట్లాడలేక ఆశాభంగంతో గుమ్మడి కాయను మోసుకుంటూ ఇంటిదారి పట్టాడు.",
            "book_page_end": 6,
            "story_id": "2005_10_01",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కలిసివచ్చిన ఆస్తి",
            "book_page_start": 7,
            "pdf_page_start": 7,
            "pdf_page_end": 8,
            "author": "కొనే నాగవెంకట ఆంజనేయులు",
            "genre": "కుటుంబ కథ",
            "moral": "కేవలం డబ్బుకు కాకుండా, గుణానికి విలువ ఇవ్వాలి. తెలివిగా వ్యవహరించడం వలన మంచి ఫలితాలు దక్కుతాయి.",
            "keywords": [
                "వివాహం",
                "ఆస్తి",
                "మేనత్త",
                "తెలివి",
                "కోడలు"
            ],
            "characters": [
                "దుర్గమ్మ",
                "రఘునాధుడు",
                "నారాయణ",
                "సింధుర",
                "శ్రీకరుడు"
            ],
            "locations": [
                "హేలాపురి",
                "సుగంధపురి"
            ],
            "content": "హేలాపురిలో దుర్గమ్మ సంపన్నురాలు. భర్త పోయినా, ఒక్కగానొక్క కొడుకు రఘునాధుణ్ణి అల్లారు ముద్దుగా పెంచి పెద్ద చేసింది.\nదుర్గమ్మ, రఘునాధుడికి పెళ్ళి ప్రయ త్నాలు మొదలు పెట్టింది. సుగంధపురి నివాసి నారాయణ కుమార్తె సింధుర చూడగానే రఘునాధుణ్ణి ఆకట్టుకుంది. అందం, అణ కువ సింధురకు పెట్టని ఆభరణాలు.\nఐతే, నారాయణ పెద్ద ఆస్తిపరుడు కాదు. కట్నకానుకలేవీ ఇచ్చుకోలేడు. దండిగా కట్న కానుకలు తీసుకురాలేని ఈ సంబంధం, దుర్గమ్మకు సుతరామూ నచ్చలేదు. కానీ రఘునాధుడు, సింధురనే చేసుకుంటానని పట్టుపట్టాడు. చిల్లి గవ్వ ఆస్తి లేని ఈ పేద సంబంధం మనకు వద్దు అనేసింది, దుర్గమ్మ. గారాబంగా పెంచిన తల్లి మాట జవదాటలేక రఘునాధుడు మౌనంగా వుండి పోయినా, మనసులో నుంచి సింధురను మాత్రం తొల గించుకోలేకపోయాడు.\nఈ పరిస్థితిలో నారాయణ బంధువు వ్యవ హార దక్షుడైన డెబ్భై ఏళ్ళ వృద్ధుడు శ్రీకరుడు, దుర్గమ్మను చూడవచ్చాడు. ఆయన తనెవరై నదీ దుర్గమ్మకు చెప్పి, “సింధుర తండ్రి నారాయణ నాకు ఆప్త బంధువు. అతడికి ఆస్తి పాస్తులు లేని కారణంగా, మీరు అతడి కుమార్తెను చేసుకోవడానికి వెనుకాడుతున్నట్టు తెలిసింది. మీకో రహస్యం చెబుతున్నాను, వినండి. త్వరలోనే సింధురకు ఆమె అత్తవైపు నుంచి బోలెడంత ఆస్తి సంప్రాప్తంకాబోతు న్నది. సింధుర మెడలో మీ అబ్బాయి తాలి కట్టిన మరుక్షణం, ఇరవై లక్షలకు పైగా ఆస్తి ఆమెకు ధారాదత్తమవుతుంది! ఇంతకు మించి నేనేమీ చెప్పలేను,” అన్నాడు.\nఇదివింటూనే దుర్గమ్మకు ప్రాణం లేచి వచ్చినట్లయింది. సంతానం లేని ధనికు రాలైన సింధుర మేనత్త ఎవరో, వివాహమైన మరుక్షణం సింధురకు ఇరవై లక్షల విలువైన ఆస్తి చెందేలా వీలునామా రాసివుంటుందని\nఊహించిందామె. దుర్గమ్మ, శ్రీకరుడి ముఖం లోకి పరీక్షగా చూస్తూ, \"అయ్యా, తమరు పెద్దవారు. అబద్ధం చెప్పరని నమ్ముతున్నాను. కానీ మీరు చెప్పిన విధంగా జరగని పక్షంలో మాత్రం పరిస్థితులు చాలా దారుణంగా పరిణ మిస్తాయి. నారాయణగారితో వివాహానికి ఏర్పాట్లు చేసుకోమని చెప్పండి,\" అన్నది.\nఆ తర్వాత ఒక పక్షం దినాల్లో సింధుర వివాహం రఘునాధుడితో వైభవంగా జరిగి పోయింది. అతి సామాన్య కుటుంబానికి చెందిన సింధురను, సంపన్నురాలైన తన కోడలుగా చేసుకున్న దుర్గమ్మ ఉదారతను, నారాయణవైపు బంధువులు పొగడుతూండడం దుర్గమ్మ చెవులబడుతూనేవుంది. “వీళ్ళెవరికీ అసలు రహస్యం తెలియదు కదా!\" అని గుంభనగా నవ్వుకున్నది దుర్గమ్మ.\nతనకున్నంతలో కూతురికి చీరె, సారె పెట్టి అత్తవారింట కాపురానికి పంపాడు, నారా యణ. త్వరలో కోడలికి కలిసి రాబోయే ఇరవై లక్షల ఆస్తి కళ్ళముందు కదలాడుతుండ డంతో దుర్గమ్మ, నారాయణ ఏం పెడుతున్నదీ పెద్దగా పట్టించుకోలేదు.\nనెల రోజులు ఇట్టే గడిచిపోయాయి. సింధురకు మేనత్త వీలునామా ద్వారా ఇచ్చి పోయిన ఆస్తి ఎంతకూ రాకపోవడంతో దుర్గమ్మ, శ్రీకరుడి కోసం సుగంధపురికి కబురు చేసింది. ఆయన వస్తూనే దుర్గమ్మ, “నా కొడుకు సింధురమెడలో తాళి కట్టిన మరు క్షణం, ఆమె మేనత్త తరఫు ఆస్తి వస్తుందని చెప్పావు. దాని మాటేమిటి?” అని అడిగింది.\nదానికి శ్రీకరుడు మందహాసం చేసి, \"అమ్మా, దుర్గమ్మగారూ! కోడలవగానే, సింధురకు అత్తగారైన నీ నుంచి ఇరవై లక్షలపై చిలుకు ఆస్తి కలిసొచ్చిందని, నీ వింకా గ్రహించలేదా? ఆమె ఇప్పుడు పేదవాడైన నారాయణ కూతురు కాదు; సంపన్నురాలైన దుర్గమ్మకోడలు!\" అన్నాడు.\nఇది వింటూనే దుర్గమ్మ నిర్ఘాంతపోయింది. శ్రీకరుడు చెప్పిందే జరిగిందన్నది, కళ్ళెదుట కనబడుతున్న నిజం. ఇందులో ఎవరినీ తప్పు పట్టలేం. లక్షలు రాకపోతే ఏం? తన కొడుకు కోరిక తీరింది. గుణవంతురాలు తనకు కోడలయింది, అని సర్ది చెప్పుకున్న దుర్గమ్మ, శ్రీకరుడి తెలివిని మెచ్చుకున్నది.",
            "book_page_end": 8,
            "story_id": "2005_10_02",
            "raw_genre_backup": "కుటుంబ కథ",
            "normalized_genre_te": "కుటుంబ కథ",
            "normalized_genre_code": "FAMILY_STORY",
            "content_type": "STORY",
            "language": "TELUGU"
        },
        {
            "title": "చిన్నయ్య మహాయోగం",
            "book_page_start": 9,
            "pdf_page_start": 9,
            "pdf_page_end": 12,
            "author": "వసుంధర",
            "genre": "సాహస కథ",
            "moral": "నిజమైన మహాయోగం (గొప్ప అదృష్టం/శ్రేయస్సు) అనేది స్వతంత్రంగా కష్టపడేవారికే లభిస్తుంది, ఇతరులపై ఆధారపడిన వారికి కాదు.",
            "keywords": [
                "మహాయోగం",
                "జ్యోతిష్యం",
                "స్వతంత్ర వ్యాపారం",
                "పేరు మార్పిడి",
                "కృషి"
            ],
            "characters": [
                "చిన్నయ్య",
                "మాధవుడు",
                "వందన",
                "కామేశం",
                "చిన్నమ్మ",
                "పద్మావతి",
                "కిష్టప్ప",
                "భావ",
                "పద్మనాభం",
                "చలపతి",
                "రమ",
                "పాండురంగడు"
            ],
            "locations": [
                "కేశవపుర",
                "పట్నం",
                "అడవి"
            ],
            "content": "కేశవపుర గ్రామంలో వుండే చిన్నయ్యకు, నా అన్నవాళ్ళు లేరు. ఒళ్ళు దాచుకోకుండా పనిచేస్తాడని, అంతా వాణ్ణిమెచ్చుకునే వాళ్ళు. ఒకరోజున ఓ భూస్వామి వాడిపని తీరుమెచ్చు కుని, “పట్నంలో మా అల్లుడు కామేశానికి నీలాంటి పనివాడే కావాలి. జీతం ఇక్కడి కంటే ఎక్కువే ఇస్తాడు. వెళ్ళకూడదూ?\" అన్నాడు.\nసరేనని చిన్నయ్య పట్నం బయలుదే రాడు. దారిలో చిన్న అడవి దాటవలసి వచ్చింది. అక్కడ ఒక చెట్టుకింద దిగాలుగా కూర్చున్న యువతీ యువకులు కనిపిం చారు. యువకుడిపేరు మాధవుడు. చెల్లెలు వందనను తీసుకుని వాడు పట్నం బయల్దే రాడు. ఇక్కడి దాకా వచ్చేసరికి వందన అడుగుతీసి అడుగు వేయలేక కూర్చుండి పోయింది.\nచీకటి పడితే అడవిలో ప్రమాదం. కర్రకు గుడ్డఊయల కట్టి, అందులో వందనను కూర్చో బెట్టి మోసుకుంటూ పట్నం వెళ్ళాలంటే, అందుకు ఇద్దరు మనుషులు కావాలి. ఏం చేయాలో తోచక దిగులు పడుతున్న వాళ్ళకు, చిన్నయ్య తన వివరాలతో పాటు ధైర్యమూ చెప్పాడు. వాడి సాయంతో మాధవుడు, వందన చీకటి పడుకుండానే పట్నం చేరుకోగలిగారు.\nఎవరి దారినవారు పోయేముందు మాధ వుడు, “ఈ డబ్బు తీసుకుంటే ఎంతో సంతోషి స్తాను!\" అంటూ ఓపది వరహాలు చిన్నయ్య కివ్వబోయాడు. ఐతే, వందన తనకూ చెల్లెలే అంటూ, వాడు డబ్బు తీసుకునేందుకు నిరాక రించాడు. అప్పుడు మాధవుడు, “నాకు జ్యోతిషం తెలుసు. నీ ముఖం చూసి కొన్నేళ్ళ వరకూ, మనిద్దరికీ స్నేహం అచ్చిరాదని గ్రహించాను. నువ్వు చేసిన సాయానికి ఎంతో కొంత డబ్బుతీసుకోక తప్పదు,” అన్నాడు.\nచిన్నయ్య, మాధవుడి వద్ద నుంచి ఒక్క వరహా తీసుకుని, “నీకు నిజంగా జ్యోతిషం తెలిస్తే, నా దగ్గర్నుంచి ఈ వరహా తీసుకుని, పట్నంలో నా భవిష్యత్తేమిటోచెప్పు,” అంటూ మళ్ళీ ఆ వరహాను తిరిగి ఇచ్చేశాడు.\nమాధవుడు, చిన్నయ్య హస్తరేఖలు శ్రద్ధగా పరీక్షించి, “నీకు జీవితంలో మహాయోగ ముంది. అది పట్టాలంటే పెళ్ళయ్యాక నీవు, నీ భార్య ఒకరినొకరు ఒకే పేరుతో పిల్చుకోవాలి. లేదా నీకు పుట్టిన బిడ్డల్లో ఒకరైనా పెళ్ళయ్యాక దంపతులుగా ఒకరినొకరు ఒకే పేరుతోపిల్చు కునేదాకా, ఆ మహాయోగం పట్టదు. ఈ విష యాన్ని నీవు బయట పెడితే మహాయోగం పట్టదు,” అన్నాడు.\nఇది విని వందన, “అన్నయ్య జ్యోస్యానికి తిరుగుండదు. నీ మహాయోగానికి నేనూ కొంత కృషి చేస్తాను,\" అంది అభిమానంగా.\nతర్వాత చిన్నయ్య కామేశం ఇల్లు చేరుకు న్నాడు. కామేశం చాలా మంచివాడు. కొద్ది కాలం గడిచేసరికి చిన్నయ్య, కామేశానికి వీలుకాని ఇంటి వ్యవహారాలన్నీ తనే చూడ సాగాడు. ఇందుకు సంతోషించిన కామేశం, వాడికి ఒక పెళ్ళిసంబంధం చూశాడు. పిల్ల పేరు చిన్నమ్మ కావడంతో చిన్నయ్య వెంటనే పెళ్ళికి ఒప్పుకున్నాడు. చిన్నమ్మ, వాడి భార్య అయింది. కామేశానికి రకరకాల వ్యాపారాలు న్నాయి. వాటిలో కిరాణా కొట్టును చిన్నయ్యకు అప్పజెప్పాడు. అది ఒక పాతపెంకుటింట్లో వుంది. ఆ ఇంటికి మారాకచిన్నయ్య, భార్యతో, “మనిద్దరివీ ఒకే పేర్లు కావడం అదృష్టం. ఇద్దరం ఒకరినొకరం ముచ్చటగా చిన్నా అని పిలుచుకుందాం,” అన్నాడు.\nచిన్నమ్మ లెంపలేసుకుని, \"భర్తను పేరు పెట్టి పిలిస్తే, ఆ ఇంటికి మంచి యోగం పట్టదని, మా అమ్మ చెప్పింది,” అనేసింది.\nఈ విధంగా చిన్నయ్య మహాయోగం తాత్కాలికంగా వాయిదా పడింది. క్రమంగా వాడికి ముగ్గురు పిల్లలు కలిగారు. పెద్దమ్మా యికి పద్మావతి అని నామకరణం చేశాడు. రెండోవాడికి, కిష్టప్ప అని పేరు పెట్టాడు. మూడో సారి పుట్టిన ఆడపిల్ల నామకరణం జరిగేలోగా గుడ్లుతేలేసింది. గాలి సోకిందేమోనని భూత వైద్యుణ్ణి పిలిస్తే, ఆయన, “దేవతల్లో భాస్క రుడూ, వరుణుడూ అలగడంవల్ల, నీకు పట్టాల్సిన మహాయోగం ఆగిపోయింది. ఈ పిల్లకు ఆ దేవతలిద్దరి పేర్లమొదటి అక్షరాలూ తీసుకుని, భావ అని పేరు పెట్టు, నీకు శుభం జరుగుతుంది,” అన్నాడు.\nచిన్నయ్య అందుకంగీకరించాడు. ఆశ్చ ర్యంగా ఆ పిల్ల వెంటనే మామూలు మని షైంది. ఏళ్ళు గడిచాయి. పద్మావతికి పెళ్ళీ డొచ్చింది. ఆమె కోసం వెదికి వెదికి పద్మనాభం అనే వరుణ్ణి చూసి పెళ్ళి చేశాడు. తర్వాత చిన్నయ్య, కూతురితో, “నువ్వు నీ భర్తను ముచ్చటగా పద్మా అనిపిలు. అతడూ నిన్ను పద్మా అంటాడు. పేర్లంత అన్యోన్యంగా మీ దాంపత్యం కొనసాగుతుంది,” అంటే ఆమె సరేనంది.\nకానీ పద్మావతి అత్తవారింట భార్యను పేరు పెట్టి పిలవడం తప్పుట! అందుకని, పద్మ నాభం భార్యను, “ఇదుగో, ఒసేవ్, ఏయ్, నిన్నే” అంటాడే తప్ప, పొరపాటున కూడా పేరుపెట్టి పిలవడు. చిన్నయ్య మహాయోగం మళ్ళీ వాయిదా పడింది.\nఇలావుండగా - చిన్నయ్యతో విడిపోయాక మాధవుడు, వందన కొన్నాళ్ళు పట్నంలో వుండి, అక్కణ్ణించి నౌకాయానం చేసి దూర దేశం వెళ్ళారు. అక్కడ మాధవుడు వ్యాపారం ప్రారంభించాడు. అక్కడే వందనకు, చలపతి అనే వ్యాపారితోనూ, మాధవుడికి మరొక వ్యాపారి కూతురైన రమ అనే అమ్మాయితోనూ పెళ్ళిళ్ళయ్యాయి. వాళ్ళందరూ వివిధవ్యాపా రల్లో బాగా డబ్బుగడించారు.\nఒక ఇరవై ఏళ్ళ కాలం గడిచింది. వంద నకు ఒక్కగానొక్క కొడుకు పాండురంగడు. ఆమె కొడుకును వెంట బెట్టుకుని పట్నానికి తిరిగి వచ్చింది. వందన భర్తచలపతి, మాధ వుడు, అతడి కుటుంబం కూడా త్వరలోనే పట్నానికి రానున్నారు.\nఈలోగా వందన, చిన్నయ్య గురించి వాకబు చేసి, చూడ్డానికి వాడింటికి వెళ్ళింది. ఇద్దరూ తమ పాత పరిచయాన్ని గుర్తుచేసుకున్నాక, \"ఆనాడు నువ్వు నన్ను చెల్లెలిగా భావించి ఎంతో సాయం చేశావు. మన పరిచయం బంధుత్వంగా మారాల్సినసమయం వచ్చింది. పిల్ల, పిల్లాడు ఇష్టపడితే, నేను నీకూతుర్ని ఇంటి కోడలిగా చేసుకుంటాను,” అంది వందన.\nఇందుకు చిన్నయ్య సంతోషంగా ఒప్పుకు న్నాడు. మర్నాడే పెళ్ళి చూపులకు ఏర్పాట్లు జరిగాయి. పాండురంగడు అందంలో భావకు ఏమాత్రమూ తీసిపోడు. పిల్ల, పిల్లాడు ఒకరినొకరు ఇష్టపడ్డారని తెలిశాక, వందన, భావను దగ్గరగా తీసుకుని, “నేను నీకు మేనత్తను. కాబట్టి నువ్వు మా అబ్బాయిని బావా అని పిలవవచ్చు,” అని చెప్పింది.\nవెంటనే పాండురంగడు, “ఈ అమ్మాయిని మరి నేనేమని పిలవాలి?\" అని తల్లి వంద నను అడిగాడు. వందన నవ్వి, “నువ్వు పేరు పెట్టి భావా అని పిలవచ్చు,” అన్నది.\nఅప్పుడు పాండురంగడు, “బావా! నువ్వెంత బాగున్నావో, నీ పేరు కూడా అంత బాగుంది,\" అన్నాడు. వాడు భావను, బావా అన్నాడే మిటని చిన్నయ్య ఉలిక్కిపడితే, వందన, \"మావాడు దూర దేశాల్లో పెరిగాడు కదా! వాడికి భాష బాగానే వచ్చును కానీ వత్తులు అంతగా పలకలేడు,” అని సర్దిచెప్పింది.\nఆ మాటవింటూనే చిన్నయ్య ముఖం వెలిగి పోయింది. “వందనా! నీవు నా మహా యోగానికి కృషి చేస్తానని, ఆనాడిచ్చిన మాట చాలా గొప్పగా నిలబెట్టుకున్నావు. నా కూతురు, కాబోయే అల్లుడు ఇప్పుడు ఒకరినొకరు, ఒకే పేరుతో పిల్చుకుంటున్నారు. ఇక మా ఇంట పన్నీరే పన్నీరు!” అన్నాడు.\nపెళ్ళి సంబంధం నిశ్చయించి వెళ్ళి పోయింది వందన. మర్నాడే చిన్నయ్యకు, కామేశం నుంచి పిలుపు వచ్చింది. ఆయన వాడితో, “నువ్వు చాలాకాలం, నా వ్యాపార పనులు చూశావు. ఇక స్వంతంగా వ్యాపారం ప్రారంభించే ఏర్పాట్లు చేసుకో,” అన్నాడు.\nచిన్నయ్య ఉత్సాహమంతా నీళ్ళుగారి పోయింది. పాండురంగడి సంబంధం తనకు అచ్చిరాలేదనీ, మాధవుడి జోస్యం పూర్తిగా తప్పనీ అతడికి అనిపించింది.\nవందన జరిగింది తెలుసుకుని, చిన్న య్యను ఓదార్చుతూ, “ఒకరి కింద పని చేస్తే మహాయోగం పట్టదు. ఇప్పుడు అన్నయ్య, నేను- నువ్వు సొంతంగా చేయబోయే వ్యాపా రానికి అన్ని విధాలా సాయపడగలం. నీకు స్వతంత్రంగా జీవించే అవకాశం వచ్చింది. మహాయోగం స్వతంత్రులకే, అస్వతంత్రు లకు కాదు. నువ్విప్పుడు మహాయోగానికి దగ్గరవుతున్నావు. అందుకు సంతోషించాలి,” అని వాస్తవ మేమిటో వివరించింది.\nదానితో చిన్నయ్యకు తన పొరపాటు అర్థమైంది. \"జోస్యం భవిష్యత్తును సూచిం చినా, మనిషి జాతకాన్ని తనే రాసుకుంటా డని తెలుసుకునేందుకు, నాకింత కాలం పట్టింది!” అనుకుని వాడు ఉత్సాహంగా సొంత వ్యాపారం ప్రారంభించి, ఏడాది తిరిగే సరికిపట్నంలోని ప్రముఖ వ్యాపారుల్లో తానూ ఒకడయ్యాడు.",
            "book_page_end": 12,
            "story_id": "2005_10_03",
            "raw_genre_backup": "సాహస కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "రాకాసి లోయ - 2",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "పుకార్ల ఆధారంగా కాకుండా, వాస్తవాలను తెలుసుకుని నిర్ణయం తీసుకోవాలి. అపకారం చేసినా, శత్రువుపై దొంగదెబ్బ తీయకూడదు.",
            "keywords": [
                "రాకాసి లోయ",
                "వింత జంతువు",
                "సేనాని",
                "కేశవుడు",
                "గూఢచారి",
                "బ్రహ్మపురం"
            ],
            "characters": [
                "కేశవుడు",
                "కేశవుడి తండ్రి",
                "బ్రహ్మపురం సేనాని",
                "భటులు",
                "మంత్రి"
            ],
            "locations": [
                "రాకాసి లోయ (అరణ్యం)",
                "బ్రహ్మపురం నగరం",
                "కొండ ప్రాంతం"
            ],
            "content": "[బ్రహ్మపురమనే నగరానికి దాపున గల అరణ్యంలో తండ్రితో కలిసి కేశవుడనే రైతు యువకుడు వుండేవాడు. వాడు ఎప్పటిలాగే ఒక రోజున కొండదరిని పశువులను మేపుకుంటూండగా ఒంటికొమ్ముతో ఒళ్ళంతా చారలతో ఒక వింత జంతువు అక్కడికి వచ్చింది. అడవిలో వేటకు వచ్చిన బ్రహ్మపుర సేనాని దానిని చూసి, ఆశ్చర్యపడి తన భటులతో దాన్ని తన దగ్గిరకు తోలుకురమ్మన్నాడు. \n-తరవాత]\nసేనాని ఆజ్ఞ వింటూనే భటుల్లో ఒకడు తన గుర్రాన్ని దౌడుతీయించి, వింత జంతువును అదిలిస్తూ సేనాని వైపుకు తరుముకు వచ్చాడు. సేనాని దానికేసి ఓ నిమిష కాలం కళ్ళార్ప కుండా చూసి, “ఇదేదో అపూర్వమైన జంతువు! ప్రపంచంలో ఇలాటిది మరొకటి వుంటుం దని నమ్మటానికి లేదు. రాజుగారికి దీన్ని బహూకరిస్తే ఎంతగానైనా సంతోషిస్తాడు,” అంటూ కేశవుడికేసి తిరిగి, “ఏరా, ఒరే! ఇలాంటి అపూర్వమైన జంతువును ఎక్కడ దొంగిలించావు? రాజ్యంలో దొరికే నిధినిక్షే పాలలో పాటు, ఇటువంటి అపూర్వమైన జంతువులూ, పక్షులూ - అన్నీ రాజుగారివే అన్న శాసనం సంగతి నీకు తెలియదా?” అంటూ ప్రశ్నించాడు.\nసేనాని బెదిరింపులు వింటున్న కేశవుడికి ఎక్కడలేని కోపం వచ్చింది. కాని, దాన్ని అతడు బయటపడనీయకుండా, “అయ్యా, ఈ జంతువును నేనెక్కడా దొంగిలించలేదు. ఆ కొండ మీద ఇంత చిన్నపిల్లగా నాకు దొరి కింది. పెంచి పెద్దచేశాను. ఎప్పుడూ, నా ఆల మందల వెంట తిరుగుతుంటుంది. నాకు చదువు సంధ్యలు రావు. పైగా పుట్టినప్పటి నుంచి ఇక్కడ ఉండడమే తప్ప ఎన్నడూ ఈ అరణ్యం వదిలి వెళ్ళిన వాణ్ణికాను. అందువల్ల రాజుగారి శాసనం సంగతి నాకు తెలీదు,\" అన్నాడు.\n“అలాగా, అయితే క్షమించాను. ఒరే, దాని మెడకు తాడువేసి నగరానికి తీసుకు రండి!” అంటూ సేనాని గుర్రాన్ని ముందుకు నడిపాడు. భటుల్లో ఒకడు ఉచ్చు బిగించి వున్న పెద్ద తాడు నొకదాన్ని వింతజంతువు మెడకు పడేలా విసిరి, అది బిగుసుకోగానే, తాడు కొసను తను ఎక్కివున్న గుర్రం జీనుకు కట్టి, సేనాని వెనకగా బయలుదేరాడు.\nరెండవ భటుడు, కేశవుడి దగ్గిరకువచ్చి కత్తి ఝళిపిస్తూ, \"జాగర్త. నేను మళ్ళీ ఓ నెల రోజుల్లో ఒంటిగా ఇక్కడికి వస్తాను. ఈసారి కొండమీద దొరికిన పిల్లను మర్యాదగా నా కప్పగించకపోయావో, ఒళ్ళు చీరేస్తాను,” అని హెచ్చరించి మొదటి భటుడి వెంట బయలు దేరాడు.\nసేనానీ, అతడి వెంటవున్న భటులూ ప్రద ర్శించిన నీచవర్తన కేశవుడి రక్తాన్ని ఉడికిం చింది. అతడు అంబుల పొదిలో నుంచి ఒక బాణం తీసి వాళ్ళకేసి ఎక్కుపెట్టి, “ఛీ, ఎంత శత్రువునైనా వెనకనుంచి దొంగదెబ్బ తీయ కూడదు,” అనుకుంటూ బాణాన్ని కిందికి జారవిడిచాడు.\nభటులిద్దరూ వింతజంతువును వెంట తీసుకుని వెనక వస్తూండగా, ముందుండి అరణ్యంలో దారితీస్తున్న బ్రహ్మపురం సేనాని ఆనందం అంతాయింతా కాదు. ఆ జంతు వును మహారాజుకు చూపి, దాన్ని పట్టుకునేం దుకు అరణ్యంలో తనెన్ని సాహసకృత్యాలు చేశాడో నమ్మబలికి, రాజు నుంచి పెద్ద బహు మానం సంపాయించాలని అతడు ఆలోచిస్తు న్నాడు. ఒక రైతు యువకుణ్ణి బెదిరించి, ఆ వింతజంతువును పట్టుకొచ్చినట్టు నగరంలో ఎవరికీ తెలియకూడదు. అందువల్ల తను ముందుగా తన భటులను హెచ్చరించాలి.. సేనాని ఇలా అనుకుని, తన పథకం సంగతి భటులకు చెప్పేందుకు గుర్రాన్ని ఆపి వెనుతిరగబోయేంతలో హఠాత్తుగా అత డికి భటుడు వేసిన చావుకేక వినిపించింది. \"అయ్యా, ఇదేదో రాక్షసిగుర్రం! నా గుర్రాన్ని డొక్కలో పొడిచి చంపేసింది. నా మీదకు...” అంటూ కెవ్వుమన్నాడు.\nసేనాని తత్తరపడుతూ తల వెనక్కు తిప్పాడు. ఒక భటుడూ, వాడి గుర్రం రక్తం మడుగులో విలవిలా తన్నుకుంటున్నారు. రెండో భటుడు గుర్రాన్ని పక్కకు తిప్పి అరణ్యం లోకి ఉడాయిస్తున్నాడు. సేనాని నిలువెల్లా వణికిపోతూ, గుర్రాన్ని ముందుకు దూకించ బోయేంతలో వింతజంతువు ఒక్క ఎగురున ముందుకు వచ్చి, తన ఒంటి కొమ్ముతో దాన్ని గుండెల్లో పొడిచింది. మీదినుంచి కిందికి దూకబోయిన సేనానిని, అతడు నేలను తాకక ముందే వింతజంతువు వెన్నులో గట్టిగా పొడిచింది.\n“రక్షించండి, రక్షించండి, రాక్షసి గుర్రం!” అని కేకలు పెడుతూ తప్పించుకున్న, భటుడు బ్రహ్మపురం చేరాడు. వాడు రాజవీధి వెంట ఇలాగే అరుస్తూపోవటం చూసిన జనులు, వాడికేదో పిచ్చెక్కిందనుకున్నారు. వాడు కోట ద్వారం చేరి, అక్కడ కాపలా వున్న భటులను చూస్తూనే, “మన సేనాని చచ్చాడు, గుర్రం చచ్చింది. మన తోటివాడు చచ్చాడు, వాడి గుర్రమూ చచ్చింది. అందర్నీ ఆ రాక్షసి గుర్రం పీక్కు తింటున్నది!\" అని మరింత బిగ్గరగా అరిచాడు.\nకాపలా భటులు చేతుల్లోవున్న ఈటెలు అడ్డం పెట్టి గుర్రాన్ని ఆపి, వాణ్ణి బలవంతంగా దాని మీది నుంచి కిందికి దించారు. వాడు కిందికి దిగి ఇంకా కేకలు పెడుతూనే వున్నాడు. కాపలావాళ్ళలో ఒకడు వాడి గుండెలమీద ఈటె ఆనించి, “ఇంక అరిచావో, పొడిచేస్తాను, జాగర్త! సేనానాయకుడెక్కడ?” అని గద్దించి అడిగాడు.\n“ఇంకెక్కడి సేనానాయకుడు! అరణ్యంలో ఆయన్నీ, మన భటుణ్ణి ఒంటికొమ్ము రాక్షసి గుర్రం తినేసింది. నేను ప్రాణాలతో పారిపోయి వచ్చాను,” అన్నాడు భటుడు ఆయాస పడుతూ.\nఅంతలో అక్కడికి కాపలావాళ్ళ నాయ కుడు వచ్చాడు. అతడికి భటుడి వాలకం చూడగానే, వాడికి పిచ్చెత్తిందన్న నమ్మకం కలిగింది. కానీ, వాడు ఉదయం సేనానాయకు డితో కలిసి అడవికి వేటకు వెళ్ళాడన్న సంగతి అతడికి గుర్తొచ్చింది.\n“పిచ్చిగా కేకలు పెట్టకుండా, నిజంగా జరిగిందేమిటో చెప్పు. మహాసేనాని ఇంకా అడివిలోనే వున్నాడా?\" అని అడిగాడు కాపలా వాళ్ళ నాయకుడు.\n“అది మహాభయంకరమైన రాక్షసిగుర్రం! మన సేనానాయకుణ్ణి బొమిక కూడా మిగల్చ కుండా తినేసి వుంటుంది!\" అన్నాడు భటుడు భయం భయంగా.\nఆ జవాబు వింటూనే కాపలావాళ్ళ నాయ కుడు పక్కన వున్న వాడి దగ్గిర్నుంచి ఈటె లాక్కుని, భటుణ్ణి పొడిచేందుకు పైకెత్తాడు. భటుడు ప్రాణభయంతో కంపించిపోతూ, “చంపేస్తున్నాడు, రక్షించండి!” అంటూ గావు కేకపెట్టాడు.\nఆ కేక వింటూనే రాజభవనం రెండో అంతస్తులోని గది నుంచి మంత్రి బయటికి వచ్చి, “ఎవర్రా, ఆ కేకలు పెట్టేది?” అని కోపంగా ప్రశ్నించాడు.\n“అయ్యా, వీడికి మతి చెడింది. వచ్చి నప్పటి నుంచి సేనానాయకుణ్ణి అడివిలో ఒంటికొమ్ము రాక్షసిగుర్రం చంపి తిన్నదని కేకలు పెడుతున్నాడు,\" అన్నాడు కాపలా వాళ్ళ నాయకుడు.\n“అలాగా! వాణ్ణి నా దగ్గిరకు పంపండి!\" అంటూ మంత్రి వెనుదిరిగి గదిలోకి వెళ్ళి పోయాడు. భటుడు గది వాకిలిని సమీపించ గానే మంత్రి నవ్వుతూ అతడికేసి చేయివూపి, \"భయపడకుండా జరిగిందేమిటో వివరంగా చెప్పు,” అన్నాడు.\nభటుడు కాస్త స్థిమితపడి, అరణ్యంలో రైతుయువకుడు కేశవుడు కనబడటం దగ్గిర నుంచి, సేనాని ఆ వింతజంతువును అపహ రించి బయలుదేరటం, ఆ తరవాత దారిలో అది ముందు భటుణ్ణి, తరవాత సేనానిని చంపటం, తను పారిపోయిరావటం... అంతా వివరంగా చెప్పాడు.\nమంత్రి ఓక్షణకాలం ఆలోచిస్తూ వూరు కుని, “అయితే, నీ కళ్ళెదుటే ఆ ఇద్దర్నీ వింతజంతువు ఘోరంగా చంపుతూండగా నువ్వు చేతులు కట్టుకుని దూరంగా నిల బడ్డావన్న మాట! నీకు ప్రాణభయం కలగ లేదా?\" అని అడిగాడు.\n“ప్రాణభయమా! నా పైప్రాణాలు పైనే పోయినై. నా తోటి భటుణ్ణి చంపేందుకు ఆ వింతజంతువు ఎగరగానే నేను అరణ్యానికి అడ్డంపడి పారిపోయి వచ్చాను,” అన్నాడు భటుడు.\n“అయితే, సేనాని చావటం నువ్వు చూడ లేదన్న మాట!\" అన్నాడు మంత్రి.\n\"అయ్యా, కంటితో చూడకపోతేనేం? 'చచ్చాను, రక్షించండి,' అంటూ మహాసేనాని గావుకేకలు పెట్టటం నాకు వినిపించింది,” అన్నాడు భటుడు.\nభటుడి జవాబుకు మంత్రి నవ్వి, “అడ విలో నువ్వేదో పిచ్చిపుచ్చకాయ తిన్నట్టుంది. నిజంగా సేనాని మరణించివుంటే, దానికి కారణం నువ్వు చెప్పినట్టు వింతజంతువుకాదు. అలాంటి జంతువు లోకంలో ఎక్కడా వుండదు. ఆ రైతు యువకుడు కేశవుడన్నావే... వాడు విలువిద్య నేర్చిన వాడు గదా? సరే, భటుల్ని కొందరిని అరణ్యానికి పంపి జరిగిందేమిటో తెలుసుకుంటాను, దారి చూపవలసినవాడివి నువ్వు!” అన్నాడు.\n\"అయ్యా, చిత్తం, చిత్తం!\" అంటూ భటుడు తల వూపాడు. కాని, వాడికి అరణ్యం పేరు చెపితేనే గుండెదడ పుట్టుకొస్తున్నది. అయినా, మంత్రి ఆజ్ఞను ధిక్కరించేందుకు లేదు. మంత్రి కోటద్వారం కాపలావాళ్ళ నాయకుణ్ణి పిలిచి, అడవిలో సేనాని కోసం వెదక వలసిందిగా ఆజ్ఞ ఇచ్చాడు.\nఈలోగా నగరంలో సేనాని దుర్మరణాన్ని గురించి రకరకాల వార్తలూ ప్రచారం కాసా గినై. రాజవీధి వెంటవస్తూ భటుడు పెట్టిన గావుకేకలు చాలామంది ప్రజలు వినివు న్నారు. ఏదో అపూర్వమైన వింతజంతువు... ముఖాన ఒంటికొమ్మూ... ఒళ్ళంతా పెద్దపెద్ద చారలూ... పెద్దపెద్ద రెక్కలూ గలది... అరణ్యానికి వేటకు వెళ్ళిన సేనానిని పట్టు కుని ఆకాశానికి ఎత్తుకు పోయిందనికూడా నీలివార్తలు బయలుదేరినై.\nపాలమ్మటానికి నగరానికి వచ్చిన కేశవుడి తండ్రి ఈ పుకార్లన్నీ విన్నాడు. అతడికి రాత్రి తన కొడుకు అడవిలో కనిపించిందని చెప్పిన వింతజంతువు సంగతి గుర్తు కొచ్చింది. సేనాని అంతవాణ్ణి చంపిన ఆ క్రూరజంతువు, తన కొడుకును మాత్రం ప్రాణాలు తీయకుండా వదులుతుందా?\nముసలివాడి మనసు ఇలాంటి అను మానాలతో చీకాకైపోయింది. అతడు నగరా న్నించి హడావిడిగా తన ఇంటికి బయలుదే రాడు. సరిగా అతడు నగరద్వారం దాటు తూండగా ఒక ఆశ్చర్యకరమైన పుకారు విన వచ్చింది: అరణ్యంలో ఆలమందలు కాచుకు బతుకుతున్నట్టు నటిస్తున్న, ఒక శత్రుదేశపు గూఢచారి, సేనానాయకుణ్ణి అతడి వెంట వున్న భటుణ్ణి చంపివేశాడట! వీలైతే ప్రాణా లతో పట్టుకురావలసిందిగా మంత్రి భటుల్ని పం పుతున్నాడు.\nఈ వార్త విన్నమీదట ముసలివాడికి నిజంగానే తన కొడుకు ప్రాణానికి ముప్పు వాటిల్లనున్నదని భయం కలిగింది. ఈసరికే అతణ్ణి వింతజంతువు చంపివుండకపోతే, ఇంగితజ్ఞానం కూడాలేని మంత్రి పంపిన భటులు అతణ్ణి గూఢచారిగా భావించి తప్పక చంపుతారు. తను ముందుగా వెళ్ళి అక్కడి పరిస్థితి ఎలావుందో చూసి, తన కొడుకును హెచ్చరించాలి.\nముసలివాడు ఆగమేగాలమీద అరణ్యం లోని తన పూరిపాక చేరాడు. అక్కడ ఎవరూ లేరు. ఎందుకైనా మంచిదని ఎంతో కాలంగా గోడకు తగిలించి వున్న తన తండ్రి కాలంనాటి కత్తిని తీసుకుని, తన కొడుకు ఆలమందను మేపే కొండ ప్రాంతానికి వేగంగా బయలు దేరాడు.\nకేశవుడు మామూలుగా రోజూ కూచునే చెట్టు కింద కనిపించే సరికి ముసలివాడికి ప్రాణం లేచివచ్చినట్టయింది. అతడు పరి గెత్తుతూ కొడుకును సమీపించి, “కేశవా! నిన్ను ప్రాణాలతో చూడగలుగుతాననుకో లేదురా, బాబూ! నగరంలో చాలా చాలా పుకార్లు బయలుదేరినై. అసలు నిజంగా ఇక్కడ జరిగిన సంగతేమిటి?” అని ఆదు ర్దాగా అడిగాడు.\nతండ్రి ఆదుర్దా, అతడి చేతిలోని కత్తీ కేశ పుణ్ణి ఆశ్చర్యపరిచినై. నగరంలో బయలుదేరిన పుకార్లేమిటో అతడికి అర్థం కాలేదు. అతడు తండ్రికేసి నిశ్చలంగా చూస్తూ, “కత్తి తెచ్చా వెందుకు? పుకార్లేమిటి?” అని ప్రశ్నించాడు.\n“బ్రహ్మపురం సేనానాయకుణ్ణి, భటుణ్ణి, ఒక వింతజంతువేదో అరణ్యంలో చంపిందని నగరంలో పుకారుగా వుంది. మారువేషంలో వున్న శత్రుదేశపు గూఢచారి అతణ్ణి చంపాడని మరికొందరు చెప్పుకుంటున్నారు,” అన్నాడు తండ్రి. -(ఇంకావుంది)",
            "book_page_end": 18,
            "story_id": "2005_10_04",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "స్వర్ణరేఖ ఆశాభంగం!",
            "book_page_start": 19,
            "pdf_page_start": 19,
            "pdf_page_end": 24,
            "author": "గుండ్రాతి సుబ్రహ్మణ్యంగౌడు",
            "genre": "బేతాళ కథ",
            "moral": "కేవలం బాహ్య సౌందర్యానికి ఆకర్షితులు కాకూడదు. వివాహ బంధం అనేది బాధ్యతతో కూడినది, క్షణికావేశంలో చేసిన పొరపాటును సరిదిద్దుకోవడంలో పరిపక్వత ఉంటుంది.",
            "keywords": [
                "గంధర్వకన్య",
                "మహిమ గల హారం",
                "రామచిలుక",
                "మోసం",
                "పచ్చల హారం",
                "వివాహం"
            ],
            "characters": [
                "విక్రమార్కుడు",
                "బేతాళుడు",
                "మయూరధ్వజుడు",
                "స్వర్ణరేఖ",
                "కాదంబరి",
                "దొమ్మరివాడు"
            ],
            "locations": [
                "అవంతీ రాజ్యం",
                "శ్మశానం",
                "శాంభవీ వృక్షం (అరణ్యం)",
                "గంధర్వలోకం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుసిని, ఎప్పటిలాగే మౌనంగా శ్మశానం చేసి నడవసాగాడు. అప్పుడు శవంలోని చేతాళుడు, \"రాజా, ఎన్ని అడ్డంకులు ఎదురవుతున్నా, చేపట్టిన కార్యం సాధించి తీరాలన్న నీ పట్టుదల ప్రశంసనీయం. ఒక లక్ష్యసాధనకు కృషి చేస్తున్నప్పుడు, అవరోధాలు రావడం సహజం. అయితే, అవరోధాలన్నీ తొలగిపోయి, లక్ష్యం సిద్ధించే సమయంలో దాన్ని చేజేతు లాదూరం చేసుకునే ప్రబుద్ధులూ లేకపోలేదు. అష్టకష్టాలు పడి చెంతకు చేరినప్రేయసిని నిర్దాక్షి ణ్యంగా తిరస్కరించినమయూర ధ్వజుడి కథ చెబుతాను, శ్రమ\nతెలియకుండా, విను,” అంటూ ఇలా చెప్ప సాగాడు:\nఅవంతీ రాజ్యాన్నేలే మయూరధ్వజుడు ఒకనాడు వినోదార్థం వేటాడడానికి అడవికి వెళ్ళాడు. వేటాడుతూ, తన పరివారానికి దూరమై అడవిలో చాలా దూరం వెళ్ళాడు. మధ్యాహ్నానికి బాగా అలిసిపోవడంతో, సేద తీరుదామని ఒక చెట్టుకింద కూర్చున్నాడు. ఏమరుపాటుతో ఉన్నప్పుడు, పొదల చాటు నుంచి ఒక పెద్దపులి హఠాత్తుగా ఆయన మీదికి ఉరికింది. దాపుల వున్న విల్లంబులు అందుకోవడానికి కూడా సావకాశం లేని రాజు, రిక్తహస్తాలతో పులిని ఎదుర్కొని భీకరంగా పోరాడి దాన్ని హతమార్చాడు. అయితే, దేహ మంతా తీవ్రమైన నెత్తుటి గాయాలు కావ డంతో, వెంటనే సొమ్మసిల్లి పడిపోయాడు.\nఅదేసమయంలో చెలులతో కలిసి భూలోక విహారానికి వచ్చిన స్వర్ణరేఖ అనే గంధర్వకన్య, మయూరధ్వజుడు పులితో పోరాడిన తీరు చూసి ముగ్ధురాలయింది. ఆయన ధైర్య సాహసాలు, సామర్థ్యం స్వర్ణరేఖను అబ్బుర పరిచాయి. స్పృహ కోల్పోయి పడివున్న రాజును సమీపించి ఆమె మృదువుగా స్పృశించడంతో, రాజు గాయాలన్నీ మాయమై లేచి కూర్చు న్నాడు. రాజు నవమన్మథ రూపాన్ని చూసి, పరవసించిన స్వర్ణరేఖ, ఆయన తన కేసి కన్నార్పకుండా చూడడం గమనించి, సిగ్గుతో తలదించుకున్నది. రాజు కూడా ఆమె అద్భుత సౌందర్యానికి ముగ్ధుడయ్యాడు.\nఒకరినొకరు పలకరించుకుని పరస్పర వివరాలు తెలుసుకున్న తరవాత, స్వర్ణరేఖ, \"రాజా, నేను మిమ్మల్ని మనసారా ప్రేమిస్తు న్నాను. మీకూ ఇష్టమైతే, గాంధర్వ వివాహా నికి సిద్ధంగా ఉన్నాను,\" అన్నది నవ్వుతూ.\nఆ మాటకు రాజు ఆనందం చెంది, “నువ్వంటే నాకూ ఇష్టమే. అయితే, నువ్వీ విషయంలో అంతగా ఆలోచించకుండా తొందర పడుతున్నావేమో అనిపిస్తున్నది. భూలోక జీవితంలో అడుగడుగునా కష్టాలు పొంచి ఉంటాయి. కష్టాలంటే ఏమిటో తెలి యని గంధర్వలోకసుకుమారివైన నువ్వు, భూలోకానికి వచ్చి సుఖపడలేవు,” అన్నాడు.\n“భర్త సాహచర్యమే భార్యకు స్వర్గధామం. స్వర్గధామం దివ్యలోకాలకన్నా గొప్పదని మీకు తెలియదా?\" అన్నది స్వర్ణరేఖ.\n“క్షణికమైన ఆకర్షణకులోనై అలా అంటు న్నావనుకుంటున్నాను,” అన్నాడు రాజు.\n“కాదు, నా ప్రేమ సత్యమైనది. శాశ్వతమై నది,” అన్నది స్వర్ణరేఖ.\n“నీ ప్రేమ ఎలాంటిదో తెలుసుకోడానికి ఒక చిన్న పరీక్ష... ” అని రాజు మాట ముగించే లోగా, “ఏమిటది?” అని అడిగింది స్వర్ణరేఖ.\n\"ఇప్పుడు నువ్వు నీ లోకానికి తిరిగి వెళ్ళు. ఆరు నెలల వరకు నింపాదిగా ఆలోచిం చుకో. అప్పటికీ నన్ను వివాహమాడాలన్న కోరిక నీలో బలంగా వుంటే, అది సరైన నిర్ణయమే అని నీకు అనిపిస్తే, వచ్చే భాద్రపద బహుళ ద్వాదశినాడు ఇక్కడికి రా. అదిగో, ఆ శాంభవీ వృక్షం కింద నీకోసం ఎదురు చూస్తూ ఉంటాను. అప్పుడే మన వివాహం. సమ్మతమేనా?” అన్నాడు రాజు.\n“ముమ్మాటికీ సమ్మతం. తప్పకుండా వస్తాను,” అంటూ స్వర్ణరేఖ చెలులతో కలిసి గంధర్వలోకానికి వెళ్ళిపోయింది.\nతమలోకం చేరినప్పటికీ, స్వర్ణరేఖ రాజు మయూరధ్వజుడి తలపులతోనే, ఆరునెలలూ గడిపింది. మారని నిర్ణయంతో భాద్రపద బహుళ ద్వాదశినాడు ఒంటరిగా భూలోకానికి బయలుదేరింది. మయూరధ్వజుడు చెప్పిన అరణ్యమధ్యంలోని శాంభవీ వృక్షం సమీ పంలో ఆమెకొక మనోహర జలపాతం కని పించింది. అందులో జలకాలాడాలన్న కోరి కతో, తన మెడలోని మహిమాన్వితమైన పచ్చల హారాన్ని తీసి, దాపులనున్న పూపొ దకు తగిలించి, జలపాతంలోకి దిగింది. నురగలతో, సుతారంగా దూకుతూన్న చల్లని నీటి దొంతరల తాకిడికి హాయిని అనుభవిస్తూ, కొంతసేపు తన్ను తాను మరిచిపోయింది.\nఉన్నట్టుండి తన శరీరం వివర్ణం కావడం గ్రహించి, ఉలిక్కిపడి, కీడు శంకిస్తూ పరుగున జలపాతం నుంచి వెలుపలికి వచ్చింది.\nజలపాతంలో దిగడానికి ముందు పూపొ దకు తగిలించిన తన మహిమాన్వితమైన పచ్చల హారాన్ని, ఎవరో ఒక యువతి ధరించి మురిసిపోవడం చూసి, దిగ్భ్రాంతి చెంది, “ఎవరు నువ్వు? నా పచ్చల హారాన్ని ఎందుకు దొంగిలించావు. ఇలా ఇవ్వు,” అన్నది.\n“ నా పేరు కాదంబరి. శశాంకపురం మా ఊరు. నేను నీ హారాన్ని దొంగిలించ లేదు. అసలు అది నీదని కూడా నాకు తెలియదు. దారిలో కనిపించింది. ముచ్చటపడి వేసుకు న్నాను. ఇది నాకెంతో నచ్చింది. ఇది ఇంకా స్సేపు నామెడలో ఉంటే ఏం?” అన్నదా యువతి అమాయకంగా.\n“కాదంబరీ, ఇలాంటి ఆభరణాలు స్పృశిం చడానికి కూడా నీకు అర్హతలేదు. దేవకాంతలు ధరించే అద్భుత శక్తులున్న ఆభరణం అది!” అన్నది స్వర్ణరేఖ ఆగ్రహంతో.\n“నాకు ఎలాంటి అద్భుత శక్తులూ వద్దు. ఈ ఆభరణం నా మెడలో ఉంటే, మా రాజు మయూరధ్వజుడు నన్ను వద్దనకుండా వివాహం చేసుకోగలడు,” అన్నది కాదంబరి.\nఆ మాటకు స్వర్ణరేఖ ఫక్కున నవ్వి, “ఏమిటీ! రాజు మయూరధ్వజుడు నిన్ను వివాహం చేసుకుంటాడా?\" అని అడిగింది.\n“ఏం, ఎందుకు చేసుకోడూ? అందుకే కదా నేను రాజధానికి వెళుతున్నాను. నేను మహారాజును మాత్రమే వివాహమాడతా నంటే, మానాన్నతో సహా, మా ఊళ్ళో ఎవరూ నమ్మడం లేదు. నాది వికార రూపం అట. వెర్రిపిల్ల అని ఎగతాళి చేస్తున్నారు. మహా రాజును వివాహమాడి రాణినవుతానని ప్రతిజ్ఞ చేసి వచ్చాను. నా ప్రతిజ్ఞ నెరవేరుతుందన్న నమ్మకం నాకున్నది,” అన్నది కాదంబరి.\n“నీ ప్రతిజ్ఞనెరవేరదు. ఎందుకంటే మహా రాజూ, నేనూ పరస్పరం ప్రేమించుకున్నాం. ఆయన నన్ను వివాహమాడతానని వాగ్దానం చేశాడు. ఆ శాంభవీవృక్షం వద్ద కొద్ది సేపట్లో వివాహమాడనున్నాం,” అన్నది స్వర్ణరేఖ.\nఆ మాట వినగానే కాదంబరి మనసులో ఏవేవో ఆలోచనలు తోచాయి. స్వర్ణరేఖే తనకు అడ్డు అనీ, ఆమెను ఎలాగైనా తొలగించుకో వాలనీ నిర్ణయించింది. “నేను ధరించిన పచ్చల హారానికి అద్భుత శక్తులున్న మాట నిజమే అయితే, నువ్వు ఈ క్షణమే రామచిలు కగా మారిపోవాలి!” అన్నది హారాన్ని తాకుతూ.\nఅంతే, స్వర్ణరేఖ చిలుకగా మారిపోయింది. ఆ తరవాత కాదంబరి స్వర్ణరేఖ రూపం దాల్చి, శాంభవీవృక్షం దగ్గరికి వెళ్ళింది. మయూర ధ్వజుడు, ఆమెను నిజమైన స్వర్ణరేఖగానే భావించి, పరమానందంతో వివాహమాడి రాజధానికి తీసుకువెళ్ళాడు. ఆ విధంగా కాదంబరి అమాయకతనం కొద్దీ ప్రతిజ్ఞ చేసి నప్పటికీ, అనూహ్యమైన పరిస్థితుల ప్రభా వంతో అవంతీ రాజ్యానికి రాణి అయింది.\nరామచిలుకగా మారిన స్వర్ణరేఖ తన దుస్థి తికి ఎంతగానో విలపించింది. బోయవాడొ కడు ఆ చిలుకను పట్టి దొమ్మరివాడి కిచ్చాడు. దొమ్మరివాడు దానికి ఆటలలో శిక్షణ ఇచ్చాడు. మాటలు నేర్పాడు. మాటలు నేర్చిన రామ చిలుక ఒకనాడు దొమ్మరివాడికి తన పూర్వ గాథను చెప్పుకున్నది. దొమ్మరివాడు దానిని ఓదార్చి ధైర్యం చెప్పాడు.\nఒక రాజోద్యోగి సాయంతో దొమ్మరివాడు రాజును దర్శించి, తన ఆటను తిలకించ వలసిందిగా అర్థించాడు. రాజు అంగీకరించి ప్రత్యేక ప్రదర్శనకు అనుమతించాడు. దొమ్మరి ఆటను చూడడానికి రాజదంపతులతో పాటు, రాజబంధువులూ, రాజోద్యోగులూ, పుర ప్రముఖులూ హాజరయ్యారు.\nదొమ్మరి ఆట వారినెంతగానో ఆకట్టుకు న్నది. ముఖ్యంగా రామచిలుక తాను నిలు చున్న బంతిని దొర్లించడం, మంటల చక్రం గుండా దూరి అవతలికి వెళ్ళడం, దొమ్మరి వాడు వేసే బాణాల నుంచి ఒడుపుగా తప్పించు కోవడం లాంటి విన్యాసాలతో పాటు, ఛలోక్తు లతో వారినెంతో అలరించింది. రాజు దాని మాటలకు ముచ్చటపడి, “చిలుకా, నీ ప్రదర్శన అద్భుతం! ఏం కావాలో కోరుకో ఇస్తాను,” అన్నాడు.\n“నిజంగానా! ప్రభువులు మాట తప్పరు కదా?\" అన్నది చిలుక.\n“తప్పను, నిస్సంకోచంగా అడుగు,\" అన్నాడు రాజు.\n\"రాణిగారి మెడలోని పచ్చల హారాన్ని క్షణకాలం పాటు ధరించే మహద్భాగ్యం ప్రసాదించండి, చాలు,” అన్నది చిలుక.\nఅలాగే అన్నట్టు రాజు మందహాసం చేస్తూ, రాణి కేసి తిరిగి హారం తీసి ఇవ్వమ న్నాడు. స్వర్ణరేఖ రూపంలోవున్న కాదంబరికి గుండె ఆగినట్టయింది. రాజాజ్ఞను ధిక్కరించ లేక, పచ్చల హారాన్ని తీసి చిలుక మెడలో వేసింది. ఆ క్షణమే చిలుక స్వర్ణరేఖగా మారడం, కాదంబరి అసలురూపం బయట పడడం జరిగిపోయాయి. ఆశ్చర్యంగా చూస్తున్న రాజుకు స్వర్ణరేఖ జరిగిన సంగతి వివరించింది. అంతలో కాదంబరి పరుగు పరుగున వెళ్ళి రాజభవనం ఉపరితలంపై నుంచి కిందికి దూకి మరణించింది.\n“ఆ మోసగత్తెకు తగిన శాస్తి జరిగింది, మహారాజా! ఇక నన్ను మీ అర్ధాంగిగా స్వీక రించండి,” అన్నది స్వర్ణరేఖ.\nరాజు కొంతసేపు మౌనంగా ఆలోచించి, దీర్ఘంగానిట్టూరుస్తూ, “నీ కోరికను మన్నించ లేనందుకు నన్ను క్షమించు. కాదంబరి చేసిన మోసానికి నువ్వే కాదు; నేనూ మోసపోయాను. అందుకు మనం ఉభయులమూ బాధ్యు లమే. భూలోకానికి వచ్చి నువ్వు ఇన్నాళ్ళు అనుభవించిన కష్టాలు చాలు. దయచేసి, కష్టాల నీడ సోకని నీ దివ్యలోకానికి తిరిగి వెళ్ళవలసినదిగా కోరుతున్నాను,\" అన్నాడు.\nఆ మాటకు స్వర్ణరేఖ కొద్దిగా తడబడింది. కానీ, వెంటనే తేరుకుని, “నీ అభీష్టాను సారమే వెళుతున్నాను, మహారాజా,” అంటూ అక్కడి నుంచి అదృశ్యమై గంధర్వలోకానికి వెళ్ళిపోయింది.\nబేతాళుడు ఈ కథ చెప్పి, \"రాజా, వలచి వచ్చిన సౌందర్యరాశి అయిన స్వర్ణరేఖను రాజు తిరస్కరించడానికి కారణం ఏమిటి? స్వర్ణరేఖ అంటే రాజుకు అసలు ఇష్టం ఉందా లేదా? ఇష్టం లేకుండా ఆమెను వదిలించుకోవడానికే మొదట ఆరు నెలల గడువు విధించాడా? మొదటే తిరస్కరించి ఉంటే స్వర్ణరేఖకు ఇన్ని అవస్థలు వచ్చేవి కావు కదా? ఈ సందేహాలకు సమాధానం తెలిసి కూడా చెప్పక పోయావో నీ తల పగిలిపోతుంది,” అన్నాడు.\nదానికి విక్రమార్కుడు, “రాజు మయూర ధ్వజుడు స్వర్ణరేఖను గాఢంగా ప్రేమించాడ నడంలో ఎలాంటి సందేహమూ లేదు. ఆరు నెలల గడువు అనే పరీక్షస్వర్ణరేఖకు మాత్రమే కాదు; తనకు కూడా. బాగా ఆలోచించిన మీదటే ఆమెకోసం ఎదురువెళ్ళాడు. అయితే, ఆ తరవాత కాదంబరి రూపంలో దురదృష్టం వారిని వెంటాడింది. అసలు స్వర్ణరేఖను చూశాక-అగ్నిసాక్షిగా తాను వివాహమాడిన యువతి తాను కోరుకున్న ప్రేయసి కాదని తెలియడంతో ఆశాభంగానికీ, దిగ్భ్రాంతికీ గురయ్యాడు. కేవలం బాహ్య సౌందర్యానికి ఆకర్షితులు కావడంవల్లే తమకీ గతి పట్టిం దని గ్రహించాడు. వివాహబంధాన్ని అప హాస్యం పాలు చేసిన అలాంటి పొరబాటు మళ్ళీ చేయకూడదన్న దృఢమైన నిర్ణయానికి వచ్చినందువల్లే, స్వర్ణరేఖ కోరికను సున్నితంగా తిరస్కరించాడు. అది ఆయన పరిపక్వ తనూ, సంస్కారాన్నీ తెలియజేస్తున్నది గాని, కపటవర్తనను కాదు. రాజు మనోగత భావా లను గ్రహించడంవల్లే, స్వర్ణరేఖ తృప్తిగా తనలోకానికి తిరిగి వెళ్ళింది,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 24,
            "story_id": "2005_10_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "పోలో మూలాలు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "చరిత్ర/సమాచారం",
            "moral": "చందమామ బృందం",
            "keywords": [
                "పోలో",
                "చౌగాన్",
                "మణిపూర్",
                "పర్షియా",
                "శ్రీరాముడు",
                "రాజకుటుంబాలు"
            ],
            "characters": [
                "శ్రీరాముడు",
                "సోదరులు"
            ],
            "locations": [
                "భారతదేశం",
                "మణిపూర్",
                "పర్షియా (ఇరాన్)"
            ],
            "content": "చదరంగం, కబాడీ, హాకీ మొదలైన క్రీడలకు భారతదేశమే జన్మస్థానం. ఈ క్రీడల జాబితాలో పోలోను కూడా చేర్చుకోవచ్చు. ఒకానొకప్పుడు దీన్ని 'చౌగాన్' అనేవారు. శ్రీరాముడు, ఆయన సోదరులు ఈ క్రీడ ఆడారని చెబుతారు. పోలో ప్రస్తుతమున్న రూపంలో పర్షియా (ఇప్పటి ఇరాన్) నుంచీ వచ్చింది. అయినా దీనిమూ లాలు మన మణిపూర్లో ఉన్నట్టు తెలుస్తోంది. వెదురు వేళ్ళ నుంచి 'పూలా' అనే బంతిని తయారు చేస్తారు. గుర్రం మీది క్రీడాకారుడు, కొసలో కొయ్యగల పేము కర్రతో బంతిని కొట్టి దొర్లించుకుంటూ వెళతాడు. రెండువైపులా నలుగు రేసి క్రీడాకారులు ఈ ఆటను ఆడతారు. 17, 18 శతాబ్దాలలో రాజకుటుంబాలు, సంపన్న వర్గాలలో పోలో (పూలా) ఎంతో ప్రాచుర్యంలో ఉండేది. వ్యవసాయపు పనులన్నీ అయిపోయాక అంటే ఏప్రిల్, అక్టోబర్ మాసాలలో వ్యవసాయదారులు కూడా ఈ ఆటను ఆడేవారు. ఈనాడు సైనికాధికారులు పోలో క్రీడపట్ల ఎక్కువ ఆసక్తిని కనబరుస్తున్నారు.",
            "book_page_end": 25,
            "story_id": "2005_10_06",
            "raw_genre_backup": "చరిత్ర/సమాచారం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "సంవత్సరానికి రోజులు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "విజ్ఞానం",
            "moral": "చందమామ బృందం",
            "keywords": [
                "భాస్కరాచార్య",
                "లీప్ సంవత్సరం",
                "సున్న",
                "ఆర్యభటుడు",
                "ఖగోళ శాస్త్రం",
                "గణిత శాస్త్రం"
            ],
            "characters": [
                "భాస్కరాచార్య",
                "ఆర్యభటుడు"
            ],
            "locations": [
                "భారతదేశం"
            ],
            "content": "365 రోజులు ఒక సంవత్సరం అనీ, ఒకరోజు అధికంగా వస్తే దాన్ని లీప్ సంవత్సరం అంటారనీ మనకు తెలుసు. దాదాపు 1,500 సం.లకు పూర్వం భారత దేశానికి చెందిన భాస్కరాచార్య అనే సుప్రసిద్ధ ఖగోళ శాస్త్రజ్ఞుడు ఈ భూగోళం సూర్యుణ్ణి ఒక్కసారి చుట్టి రావడానికి సరిగ్గా 365.258756484 రోజులు పడతాయని ప్రప్రథమంగా కనుగొన్నాడు. దానినే ఒక్క సంవత్సర కాలం అంటాం. మన దేశానికి చెందిన ఆర్యభటుడే ‘సున్న'ను రూపొందించి, అంతవరకు తొమ్మిది అంకెలే ఉన్న గణిత శాస్త్రానికి 'పరిపుష్టి'ని సమకూర్చాడు.",
            "book_page_end": 25,
            "story_id": "2005_10_07",
            "raw_genre_backup": "విజ్ఞానం",
            "normalized_genre_te": "విజ్ఞాన వ్యాసం",
            "normalized_genre_code": "SCIENCE_ARTICLE",
            "content_type": "STORY",
            "language": "TELUGU"
        },
        {
            "title": "అత్తగారూ-మహాలక్ష్మీ",
            "book_page_start": 26,
            "pdf_page_start": 26,
            "pdf_page_end": 27,
            "author": "శ్రీరామ కమల్",
            "genre": "కుటుంబ కథ",
            "moral": "మంచి ప్రవర్తన, శుభాలు తీసుకువచ్చే కోడలును అత్త \"మహాలక్ష్మి\" లా భావించింది. పిల్లల అమాయకపు మాటలు అపార్థాలను తొలగిస్తాయి.",
            "keywords": [
                "అత్తాకోడళ్ళు",
                "మహాలక్ష్మి",
                "రాజధాని",
                "వివాహం",
                "అపార్థం",
                "హాస్యం"
            ],
            "characters": [
                "సునీత",
                "పద్మావతి",
                "రాఘవ",
                "గణపతి",
                "తపతి",
                "నిర్మల",
                "వంటావిడ"
            ],
            "locations": [
                "రాజధాని"
            ],
            "content": "సునీతకు కొత్తగా పెళ్ళయింది. ఆమెను అత్తవారింటికి కాపురానికి పంపుతూ తల్లి, “ఇక మీదట నీకు అత్తగారే తల్లి అనుకో. ఆమెను దేవుడికంటే ఎక్కువగా గౌరవించు,\" అని చెప్పింది.\nఆ మాటలను అక్షరాలా పాటించింది సునీత అత్తవారింట్లో. కోడలి ప్రవర్తనకు అత్త పద్మావతి ఎంతో మురిసిపోయింది. ఆమె అందరివద్దా సునీతను పొగుడుతూండేది.\nపద్మావతి ఇంటిని అందంగా సర్దుతుంది. వంటలు బాగా చేస్తుంది. పాటలు చక్కగా పాడుతుంది. సునీత ఆమె దగ్గర చాలా నేర్చు కుని, “అత్తయ్యా, మీరు చూడ్డానికి మహా లక్ష్మిలా వుంటారు. కానీ సరస్వతిలా ఎన్ని విద్యలు తెలుసో! మా అమ్మకిన్ని తెలియవు. మీ దగ్గరకు రాకపోతే నేను కూపస్థమండూ కంలా వుండిపోయేదాన్ని,” అంది.\nపద్మావతి ఆనందంగా, “మీ అమ్మకే మొచ్చో ఏంరాదో తెలీదుకానీ, నిన్నుసుగు ణాల రాశిగా తీర్చిదిద్దింది. అది వెయ్యి విద్యల పెట్టు!\" అన్నది.\nసునీత అత్తవారింట పట్టుమని నెల రోజు లైనా గడపకముందే, ఆమె భర్త రాఘవకు రాజుగారి కొలువులో ఉద్యోగ మొచ్చింది. మంచి జీతం, హోదా, పలుకుబడి వున్న ఆ ఉద్యోగం రావడం, కోడలు పాదం పెట్టిన వేళా విశేషమని పద్మావతి అందరితోనూ అన్నది.\nసునీత భర్తవెంట రాజధానికి బయల్దే రుతూ, పద్మావతితో, \"అత్తయ్యా! మీరు మహాలక్ష్మిలా వుంటారు. మిమ్మల్నో రోజు చూడక పోతే, ఆ రోజుకది లోటే అనిపిస్తుంది నాకు,” అన్నది దిగులుగా.\nనాలుగేళ్ళు గడిచాయి. సునీత రాజధానిలో కాపురం పెట్టిన సంవత్సరమే కూతురును కన్నది. ఉద్యోగ బాధ్యతల ఒత్తిడి కారణంగా, రాఘవ, సునీత తమ వాళ్ళను చూసేందుకు వెళ్ళలేక పోయారు. రాఘవ తమ్ముడు గణ పతి పెళ్ళికి కూడా వెళ్ళడం సాధ్యపడలేదు.\nగణపతి భార్య తపతిది దుడుకు స్వభావం. పద్మావతి అస్తమానూ పెద్దకోడలి గుణగణాల గురించి ఆమెకు చెబుతూండేది. విని విని విసిగిపోయిన తపతి, \"అత్తయ్యా! దూరపు కొండలు నునుపు. ఇక్కడ వున్నప్పుడు పొగి డిందని మురిసిపోతున్నారు. అక్కడ ఆమె మీ గురించి ఏం చెబుతున్నదో మీకు తెలియదు గదా?\" అనేసింది.\nపద్మావతికి ఈ మాటలు బాధ కలిగిం చాయి. అప్పట్నించీ ఆమె సకుటుంబంగా రాజధానికి వెళదామని భర్తను పోరడం మొదలు పెట్టింది. ఒక శుభముహూర్తాన అంతా కలిసి రాజధానికి బయల్దేరారు. వాళ్ళొస్తున్నట్టు ముందే తెలిసిన రాఘవ, రాజధాని పొలిమేరలోనే వాళ్ళను కలుసుకుని ఇంటికి తీసుకువచ్చాడు.\nఅప్పటికి రాఘవ కూతురు నిర్మలకు ఆరేళ్ళు. ఆ పిల్ల ఒక్కొక్కర్నే పరిచయం చేసుకుని, పద్మావతి తన బామ్మ అని తెలుసు కున్నాక, ఆశ్చర్యపోతూ, “అవునా! నువ్వునా బామ్మవా? అమ్మ అందరితో నిన్ను గురించి చెప్పడాన్ని బట్టి, నువ్వు నల్లగా, లావుగా, వికా రంగా ఉంటావనుకున్నాను. మరి నువ్వేమో తెల్లగా, సన్నగా, దేవతలావున్నావు!” అంది.\nపద్మావతి ముఖం మాడిపోయింది. తపతి, చూశారా అన్నట్టు గర్వంగా నవ్వింది.\nకూతురు మాటలకు సునీత ఒక్క క్షణం తికమకపడి, ఆ వెంటనే నవ్వింది. రాఘవ కూడా నవ్వాడు. వాళ్ళెందుకు నవ్వుతున్నారో అర్థం కాక మిగతావాళ్ళు ముఖముఖాలు చూసుకుంటున్నంతలో, వంటావిడవంట గదిలోంచి వస్తూ సునీతతో, “అమ్మగారూ, వంటయిపోయింది. వెంటనే భోజనాలు చేసెయ్యొచ్చు,” అంది నవ్వు ముఖంతో.\nఈ వంటావిడ మరీ నల్లగా, లావుగా వికా రంగా వుంటుంది. సునీత ఆమెతో, “వంట పని ఇంత త్వరగా పూర్తవుతుందనుకోలేదు. నీలో ఆ అన్నపూర్ణ అంశలాంటిదేదో వున్నది, మహాలక్ష్మీ!” అంటూ ఆమెను మెచ్చుకున్నది.\nదానితో పద్మావతికీ, ఇతరులకూ ఆరేళ్ళ నిర్మల అన్న మాటల్లోని ఆంతర్యం తెలిసి పోయి, ఒక్కసారిగా ఫక్కుమంటూ నవ్వారు. పద్మావతి, నిర్మలను ఎత్తుకుని, \"ఎంత గడుసుదానివే నువ్వు!\" అంటూ ముద్దాడింది.",
            "book_page_end": 27,
            "story_id": "2005_10_08",
            "raw_genre_backup": "కుటుంబ కథ",
            "normalized_genre_te": "కుటుంబ కథ",
            "normalized_genre_code": "FAMILY_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు: పులుల సంఖ్య లెక్కింపు",
            "book_page_start": 28,
            "pdf_page_start": 28,
            "pdf_page_end": 28,
            "author": "చందమామ బృందం",
            "genre": "పర్యావరణం/సమాచారం",
            "moral": "చందమామ బృందం",
            "keywords": [
                "పులుల సంఖ్య",
                "సర్సీకా అభయారణ్యం",
                "జాతీయ గణన",
                "వన్యమృగ సంరక్షణ",
                "భారతదేశం"
            ],
            "characters": [],
            "locations": [
                "భారతదేశం",
                "రాజస్థాన్ (సర్సీకా అభయారణ్యం)"
            ],
            "content": "మనదేశంలోని వన్యమృగ సంరక్షణాలయాలలో చాలా ముఖ్య మైనది రాజస్థాన్లోని సర్సీకా పులుల అభయారణ్యం. ఇటీవల అక్కడి 26 పులులు కనిపించకపోవడం సంబంధిత అధికారులను దిగ్భ్రాంతికి గురిచేసింది. అందువల్ల దేశం లోని మొత్తం పులుల సంఖ్యను లెక్కలు తీయాలని నిర్ణయించారు. ఈ జాతీయ గణన కార్యక్రమంలో ఇతర వన్యమృగాల సంఖ్య కూడా లెక్కిస్తారు. ఈ నవంబర్లో ప్రారంభమయ్యే ఈ గణాంకాల సేకరణ ఫిబ్రవరి 2006 వరకు కొనసాగుతుంది. మన దేశంలో 27 పులుల అభయారణ్యాలు దాదాపు 37,800 చ.కి.మీ. విస్తరించి ఉన్నాయి. 1989 లో తీసిన లెక్కల ప్రకారం ఉన్నవాటికన్నా ఇప్పుడు దాదాపు 730 తక్కువగా అంటే 3,600 పులులు ఉండవచ్చని ఒక అంచనా. స్వాతంత్ర్యానికి పూర్వం మనదేశంలో దాదాపు 40,000 పులులు ఉండేవి!",
            "book_page_end": 28,
            "story_id": "2005_10_09",
            "raw_genre_backup": "పర్యావరణం/సమాచారం",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "చందమామ కబుర్లు: చైనాను అధిగమించనున్న భారత్",
            "book_page_start": 28,
            "pdf_page_start": 28,
            "pdf_page_end": 28,
            "author": "చందమామ బృందం",
            "genre": "సమాచారం",
            "moral": "చందమామ బృందం",
            "keywords": [
                "జనాభా",
                "భారతదేశం",
                "చైనా",
                "2050 అంచనాలు",
                "జాంగ్ టాంగ్"
            ],
            "characters": [
                "జాంగ్ టాంగ్"
            ],
            "locations": [
                "భారతదేశం",
                "చైనా",
                "బీజింగ్"
            ],
            "content": "జనాభా విషయంలో భారతదేశం చైనాను అధిగమించనున్నది. గత ఫిబ్ర వరిలో వెలువడిన 2004 'ప్రపంచ జనాభా వివరణ పత్రం' ప్రకారం - 205 0 నాటికి భారత దేశ జనాభా 1.6 బిలియన్లు అంటే 160 కోట్లను దాటగలదు. చైనా జనాభా అప్పటికి 1.4 బిలియన్లు అంటే 140 కోట్లను మాత్రమే అందుకోగలదు. 2030 నాటికి ఉభయ దేశాల జనాభా కొన్నేళ్ళపాటు సమాంతరంగా సాగుతుందని చెబుతున్నారు. గత జనవరి 6వ తేదీ బీజింగ్ ఆస్పత్రిలో జాంగ్ టాంగ్కు పుట్టిన బిడ్డతో చైనా జనాభా 1.3 బిలియన్ను అంటే 130 కోట్లను అందుకున్నది. బిడ్డ పుట్టగానే, \"ప్రపంచంలో అందరికన్నా నేనే చాలా సంతోషంగా ఉన్నాను,\" అన్నాడు ఆ బిడ్డ తండ్రి జాంగ్ టాంగ్.",
            "book_page_end": 28,
            "story_id": "2005_10_10",
            "raw_genre_backup": "సమాచారం",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "ఆండ్రోమేనియా : రాష్టిల్లా - భాగం 1",
            "book_page_start": 31,
            "pdf_page_start": 31,
            "pdf_page_end": 39,
            "author": "చందమామ బృందం",
            "genre": "సైన్స్ ఫిక్షన్/సాహసం",
            "moral": "చందమామ బృందం",
            "keywords": [
                "జి-మ్యాన్",
                "ఆండ్రోమేనియా",
                "సమాంతర విశ్వం",
                "స్త్రీల పాలన",
                "డ్రాగన్",
                "టెర్రోలీన్"
            ],
            "characters": [
                "జి-మ్యాన్",
                "టెర్రోలీన్"
            ],
            "locations": [
                "ఆండ్రోమేనియా (రాష్టిల్లా ప్రపంచం)"
            ],
            "content": "జరిగిన కథ: ఇంతవరకు జీ-మ్యాన్ సమాంతర విశ్వాలలోని ఇద్దరు జి-మ్యాన్లని మన ప్రపంచంలోని టెర్రోలీన్తో పోరాడేందుకు రుకు ఒప్పించాడు. మరింత రింత సహాయం కావాలని వెతుకుతూ పోయి, అతను మనప్రపంచంలాంటిదే మరొకటి చేరుకుంటాడు. అవునా, కాదా?\nఓహ్, ఏమిటిది?\nఈ విచిత్రమైన వాసన ఏమిటి?\nబహుశా అక్కర్లేదేమో?\nతాజా పువ్వుల లాంటి వాసన. కాని ముందు మనం వీటితో కలిసిపోయేందుకు ఓ రహస్య వేషం వేసుకోవాలి.\nఇది బలే తమాషాగా ఉందే. ఈ ప్రపంచాన్ని స్త్రీలు రాజ్యం చేస్తున్నట్లున్నారు. అయితే జి-మ్యాన్ కాస్త ఖంగు తింటాడు! సరే, కనీసం ఈ వింత వాసనేమిటో అర్థమయింది.\nఅప్పుడు... BADOOM\nగాభరా పడాల్సిన అవసరం లేదు. పురుషులు, పిల్లలూ శాంతించండి. పరిస్థితి అదుపులోనే వుంది.\nమర్మ్.. పుండుపై కారం చల్లినట్లు, స్త్రీలు శాంతిని తేగలరని..\nఓహ్.. ఏవిఁటది?\nఇది మిస్సీ గోడ్డిల్లా కాదుకదా? అక్కడ మిస్టర్ గోడ్డిల్లా మల్లెపూలతోస్నానం చేస్తూ గోళ్ళు గిల్లుకుంటున్నాడేమో?\nజి-మ్యాన్ అలా చేస్తూ ఉండడని అనుకుంటామే. వాళ్లని కాపాడేందుకు వెళ్లడమా వద్దా? అడుగో అతను.\nకాస్త వాళ్ళ దృష్టిని మళ్ళిద్దాం.\nదీనికి దూరంగా ఉండు మూర్ఖుడా. ఎక్కడైనా తలదాచుకో.\nతిన్నగా ధన్యవాదాలు చెబితే సరిపోయేది. ఇదంతా దేనికి.. అతను ఏమైనా.. ఇంకా ఉంది.\nస్త్రీలు పరిపాలిస్తున్న ఈ ప్రపంచంలో. జి-మ్యాన్కి టెర్రోలీన్ శక్తులతో మన ప్రపంచంలో పోరాడే శక్తి ఉంటుందా? అలా ఉన్నప్పటికీ, అతను మన జి-మ్యాన్కి సాయపడతాడా?",
            "book_page_end": 39,
            "story_id": "2005_10_11",
            "raw_genre_backup": "సైన్స్ ఫిక్షన్/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "అత్యుత్తమ వరం!",
            "book_page_start": 29,
            "pdf_page_start": 29,
            "pdf_page_end": 30,
            "author": "చందమామ బృందం",
            "genre": "గ్రీకు పురాణ కథ",
            "moral": "అలుపు, అలసట, భయాందోళనలు లేని జీవితం పొందడం అత్యుత్తమమైన వరం.",
            "keywords": [
                "హీరా దేవత",
                "ప్రధాన పూజారిణి",
                "అత్యుత్తమ వరం",
                "బైటన్",
                "క్లియోబిస్",
                "త్యాగం"
            ],
            "characters": [
                "ప్రధాన పూజారిణి",
                "బైటన్",
                "క్లియోబిస్",
                "హీరా"
            ],
            "locations": [
                "హీరా దేవత ఆలయం"
            ],
            "content": "ప్రాచీన గ్రీకులు, రోమనులు రకరకాల దేవు ళ్ళను, దేవతలను పూజించేవారు. అటువంటి దేవతలలో మహిళలు పూజించిన వివాహాల అధిదేవత హీరా చాలా ముఖ్యమైనది. రోమను పురాణాలలో ఆ దేవతను జూనో అనేవారు.\nఒక చిన్న కొండమీద హీరా దేవత ఆలయం ఉండేది. పర్వదినాలలో వందలాది మంది స్త్రీలు ఆ దేవాలయాన్ని సందర్శించేవారు. ఆ సమయాలలో ప్రధాన పూజారిణి, మేళతాళా లతో దేవతకు చేసే ప్రత్యేక పూజలను తిలకించే వారు. శుభప్రదమైన అలాంటి రోజుల్లో దేవ తను దర్శించడం వల్ల స్త్రీలకు, ముఖ్యంగా పెళ్ళికాని యువతులకు సౌభాగ్యాలు కలుగు తాయని విశ్వసించేవారు.\nఒకసారి ఆలయ ప్రధాన పూజారిణి తన ఇద్దరు కొడుకులతో కలిసి దూరంలో ఉన్న స్వగ్రామానికి వెళ్ళింది. ఆ సంవత్సరం ఆల యంలో జరిగే ఉత్సవం ప్రారంభమయ్యేలోగా వాళ్ళక్కడికి తిరిగి రావాలి. అయితే, అంతలో పూజారిణికి ఉన్నట్టుండి జబ్బు చేసింది. అనా రోగ్యంతో బాధపడుతున్నప్పటికీ, ఆలయంలో ప్రధాన ఉత్సవానికి ఒక రోజు ముందు, అక్క డికి ఎలాగైనా చేరుకోవాలని బయలుదేరింది. ఆ స్థితిలో ఆమెకు అంతదూరం నడిచి వెళ్ళే ఓపిక లేదు. బండికోసం ఆమె కొడుకులు ప్రయత్నించారు. ఒక బండి అయితే లభించింది గాని, దానిని లాగడానికి గుర్రాలు లేవు. ఎడ్లు కూడా బండిని లాగగలవుగాని, ఎంత ప్రయ త్నించినప్పటికీ అలాంటి ఎడ్లు కూడా కని పించలేదు.\nపూజారిణిలో అసహనం పెరగసాగింది. పొద్దు పోయి, రాత్రి వచ్చేసింది. ఆలయాన్ని చేరుకోవడానికి కొన్ని గంటలు పడుతుంది. తెల్లవారేలోగా ఆమె ఎలాగైనా ఆలయాన్ని చేరుకోవాలి. వెళ్ళక పోతే దేవత ఆగ్రహానికి గురి కావలసి వస్తుంది. ప్రధాన పూజారిణి నిర్వర్తించ వలసిన ప్రత్యేకపూజలను ఆమె సహాయకులు చేయలేరు గనక, ఆలయానికి వచ్చే వందలాది భక్తులకు ఆశాభంగం కలగవచ్చు!\nపూజారిణి కూమారులు బైటన్, క్లియోబిస్లు ఎంత ప్రయత్నించినా గుర్రాలనుగాని, ఎడ్లను గాని తేలేక పోయారు. తల్లిని ఆలయానికి చేర్చడానికి తీవ్రంగా ఆలోచించి, ఇద్దరూ చర్చించుకుని ఒక నిర్ణయానికి వచ్చారు. తల్లిని బండిలోకి ఎక్కి కూర్చోమని చెప్పారు.\nఆమె ముఖం ఆనందంతో వెలిగిపోయింది.\n“మీరెలాగైనా బండిని లాగే జంతువులను తీసుకురాగలరనే నమ్మకంనాకున్నది,” అంటూ బండిలోకి ఎక్కి కూర్చున్నది. చీకటిగా ఉండడం వల్ల బండికి ముందు ఏమున్నదీ ఆమెకు కని పించలేదు. కొడుకులను బండిలోకి రమ్మన్నది. అయితే వాళ్ళు నడిచే వస్తామన్నారు. తమ కొడు కులు దృఢకాయులు గనక, వారి మాటను ఆమె కాదనలేదు. పైగా బండిలో ఒకరే ఉన్నట్ట యితే, ప్రయాణం మరింత వేగంగా సాగవచ్చని ఆమె ఆశించింది.\nబండి వేగంగా ముందుకు సాగింది. పూజా రిణి కొంత సేపటికి బండిలో అలాగే నిద్ర పోయింది. ఆమెకు మెలకువ వచ్చేసరికి తెల్లవారుతున్నది. కొడుకులు వస్తున్నారా అని ఆమె బండికి ఇరువైపులా చూసింది. ఎవరూ కనిపించలేదు. ఆ తరవాత ఆమె చూపులు ముందువైపుకు మళ్ళాయి. ఇద్దరు కొడుకులూ బండిని లాగుతున్నారు! ఆ రాత్రంతా వాళ్ళే బండిని లాగారన్న మాట! వాళ్ళు అనుకున్న మహత్కార్యాన్ని సాధించారు. సూర్యోదయ మవుతూండగా ఆలయాన్ని సమీపించారు.\nప్రధాన పూజారిణి స్నానం చేసి ప్రత్యేక పూజలు నిర్వర్తించడానికి సిద్ధమయింది. ఆమె కుమారులు కూడా ఆలయం లోపలే ఉన్నారు. పూజాదిక్రతువులు పూర్తయ్యాక, “మహామాతా! నా బిడ్డల్లా బాధ్యతాయుతంగా నడుచుకునే బిడ్డలు ప్రపంచంలో ఎంతమంది తల్లులకు ఉంటారు! వారి అద్భుత కృత్యానికి తగ్గ ఫలితం దక్కాలి. వాళ్ళిప్పుడు బాగా అలిసిపోయారు. మునుముందు వారికి అలుపూ అలసటా కల గని వరమివ్వు. దేనికీ భయాందోళనలకు లోను గాని విధంగా దీవించు. వారికి అత్యుత్తమ వరాన్ని ప్రసాదించు!” అని భక్తితో ప్రార్థించింది.\n“ఇచ్చాను!” అన్న కంఠస్వరం పూజారిణికి మాత్రం వినిపించింది. ఆమె ఆనందంతో కొడు కుల కేసి తలతిప్పి చూసింది. అంతవరకు నిలబడి ఉన్న కొడుకులిద్దరూ నేలపై పడి ఉన్నారు. వారు గాఢ నిద్రలోకి జారుకున్నారు. ఆ నిద్రకు అంతం లేకుండా పోయింది. చాలా సంవత్సరాల అనంతరం అన్నదమ్ములు నిద్రలోనే మరణించారు!\nభయాందోళనలు లేకుండా, మరెన్నడూ అలుపూ, అలసటా ఎరుగకుండా వాళ్ళు జీవించారనడంలో సందేహం లేదు!",
            "book_page_end": 30,
            "story_id": "2005_10_12",
            "raw_genre_backup": "గ్రీకు పురాణ కథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "స్థూలకాయానికి చికిత్స - పంజాబు జానపద కథ",
            "book_page_start": 43,
            "pdf_page_start": 43,
            "pdf_page_end": 47,
            "author": "చందమామ బృందం",
            "genre": "జానపద కథ",
            "moral": "సమస్యను సరిదిద్దడానికి భవిష్యత్తు గురించి భయాన్ని సృష్టించి, ఆ భయం ద్వారా పరిష్కారాన్ని రాబట్టవచ్చు. స్థూలకాయానికి నిజమైన చికిత్స ఆహార నియంత్రణే.",
            "keywords": [
                "స్థూలకాయం",
                "చికిత్స",
                "రాజకుమారి",
                "వైద్యుడు",
                "ఆహార నియంత్రణ",
                "భవిష్యత్తు"
            ],
            "characters": [
                "రాజాధిరాజు",
                "మంత్రి",
                "మాళవిక",
                "యువవైద్యుడు",
                "చెలికత్తెలు"
            ],
            "locations": [
                "పంజాబు (రాజధాని)",
                "అరణ్యం"
            ],
            "content": "సమస్యలన్నీ తీరిపోవడంతో రాజ్యపాలకుడైన రాజాధిరాజు దృష్టి రుచికరమైన ఆహారపానీ యాలవైపు మళ్ళింది. సుష్టుగా తినడం, హాయిగా నిద్రపోవడం ఇవే దినచర్యగా మార డంతో, రాజు మరీ లావుగా తయారయ్యాడు. ఆయన స్థూలకాయాన్ని చూసి ప్రజలు నవ్వుకో సాగారు. రాజోద్యోగులు ఎదురుపడినప్పుడు నవ్వలేక తలలు పక్కకు తిప్పుకోసాగారు.\nయువరాజుగా ఉన్నప్పుడు రాజాధిరాజు చాలా చలాకీగా, అందంగా ఉండేవాడు. ఆయన ఠీవిగా గుర్రంపై వెళుతూంటే చూసే వాళ్ళు ఆనందాశ్చర్యాలు చెందేవారు. ఆయన తండ్రి మరణానంతరం యువరాజు సింహాసనాన్న ధిరోహించాడు. రాజాస్థానంలో ఆరుగురు మంత్రు లున్నారు. వారిలో ప్రధానమంత్రి కావాలనే తపన నలుగురిలో విపరీతంగా ఉండేది. అందువల్ల తమలో తాము పోటీ పడసాగారు. కొత్తగా అధికారానికి వచ్చిన రాజాధిరాజుకు అది పెద్ద సమస్యగా తయారయింది.\nఆయన త్వరగా ఒకనిర్ణయానికి రాలేక పోయాడు. అందువల్ల మంత్రులు తమ బాధ్యతల పట్ల నిర్లక్ష్యం చూప సాగారు. దాంతో పరిపాలనా వ్యవస్థ అస్త వ్యస్త మయింది. రాజాధి రాజు తీవ్రంగా ఆలోచిం చాడు. విశ్వాస పాత్రులైన అధికారుల సాయంతో పరిపాలనా వ్యవహారా లను చక్కదిద్దాడు. ప్రధాన మంత్రి పదవికి పోటీ పడుతూన్న నలుగురు మంత్రులనూ తొలగించి, వారి స్థానంలో కొత్త వారిని నియ మించి వారికి మరిన్ని అధికారాలు ఇచ్చాడు. దాంతో పరిపాలనావ్యవస్థ పూర్తిగా అదుపులోకి వచ్చింది. సమస్యలన్నీ సమసిపోయి, రాజ్యంలో శాంతిసుఖాలు వెలిశాయి. వెంటనే దృష్టి సారించ వలసిన సమస్యలేవీ లేవు గనక రాజుగారి దృష్టి ఆహారపానీయాలవైపు మళ్ళింది. పర్య వసానంగా ఆయన మితిమించిన స్థూల కాయుడైపోయి, చూసే వాళ్ళందరూ నవ్వుకు నేలా తయారయ్యాడు. అదీ ఇప్పటి సమస్య!\nతనను చూసేవారందరూ ఎందుకు నవ్వు కుంటున్నారో రాజుకు ఓ పట్టాన అర్థం కాలేదు. విశ్వాస పాత్రుడైన ఒక మంత్రిని పిలిచి కారణం అడిగాడు. “ప్రభువులు ఆగ్రహం చెందరని మాట ఇస్తే అసలు విషయం చెబుతాను,\" అన్నాడు మంత్రి.\n“నిర్భయంగా చెప్పు,” అని రాజు మాట ఇచ్చాక, “తమ ఆకారాన్ని చూసుకుంటే ప్రభు వులకే తెలుస్తుంది ఎంత లావుగా ఉన్నారో,\" అన్నాడు మంత్రి కంఠస్వరాన్ని తగ్గించి.\nరాజు ఒకసారి తనకేసి పరిశీలనగా చూసు కుని, “అవును. లావుగానే ఉన్నాను. మరి నన్నేం చేయమంటావు?” అని అడిగాడు. \"ప్రభు వులు, బలవర్థకమైన ఆహారం తీసుకోవడం తగ్గించాలి,” అన్నాడు మంత్రి. \"అది, అసాధ్యం!\" అన్నాడు రాజు దృఢనిర్ణయంతో. మంత్రి మరేమీ మాట్లాడకుండా మౌనంగా ఉండిపోయాడు. రాజు కొంతసేపు తీవ్రంగా ఆలోచించి, ఉన్నట్టుండి, “ఆ, ఇప్పుడు తెలిసి పోయింది. నా ప్రజలందరూ కూడా రుచికర మైన వంటకాలను సుష్టుగా భుజించి నాలాగే లావుగా తయారవ్వాలి. అప్పుడు వాళ్ళు నన్ను చూసి నవ్వలేరు కదా. ప్రజలందరికీ కావలసిన సరుకులను సరసమైన ధరకు ఇవ్వాలని వ్యాపారులను పురమాయించు. అందరూ కడుపు నిండా తినాలి. ఆరునెలలలోగా ప్రతి ఒక్కరూ లావెక్కాలి. ఆ తరువాత కూడా సన్నగా ఉన్న వారిని జైల్లో పెట్టి బలవంతంగా తినిపిస్తామని ప్రజలను హెచ్చరించు!” అన్నాడు.\nరాజాజ్ఞ క్షణాలలో నెరవేర్చబడింది. ఎవరికీ జైలుపాలవడం ఇష్టం ఉండదు గనక, అందరూ మితిమించి తినసాగారు. కావలసిన పానీయా లను తాగసాగారు. అందువల్ల ప్రజలందరూ స్థూలకాయులుగా తయారయ్యారు. రాజాధి రాజు రాజవీధిలో గుర్రంపై వెళుతూ, దారికి ఇరువైపులా బారులుతీరి నిలబడిన స్థూలకా యులను చూసి ఎంతో సంతోషించాడు.\nఅయితే ఈ సంతోషం ఆట్టేకాలం నిలవ లేదు. అంతవరకు మెరుపుతీగలా అందంగా కనిపించిన రాజుగారి ఏకైక కుమార్తె మాళవిక కూడా రోజురోజుకూ లావు కాసాగింది. ఆమె స్థూలకాయాన్ని రాజు చూడలేకపోయాడు. ఆయన మంత్రులను సంప్రదించాడు. వాళ్ళూ పోటీపడి లావెక్కుతున్నారు. రాజాజ్ఞ నుంచి యువరాణిని మినహాయించాలని ఏకగ్రీవంగా సలహాయిచ్చారు. అయితే, యువరాణికి అప్ప టికే ఎల్లప్పుడూ తింటూండడం అలవాటై పోయింది గనక, ఆ అలవాటును ఆమె మాను కోలేకపోయింది. అందువల్ల ఆమె ఎప్పటిలాగే తింటూ లావుగానే ఉండిపోయింది.\nదీనికేదైనా వైద్యం వుండక పోదని ఆశిం చిన రాజు మరో ప్రకటన చేశాడు: యువరాణి స్థూల కాయాన్ని తగ్గించిన వైద్యుణ్ణి ఘనంగా సన్మానిస్తాం. ఆ వైద్యుడే గనక సన్నగా, అందంగా వున్న యువకుడైతే యువరాణిని అతనికే ఇచ్చి వివాహం చేస్తాం. అతడే భవిష్యత్తులో ఈ రాజ్యా నికి రాజవుతాడు. అయితే, స్థూల కాయాన్ని తగ్గిస్తానని వచ్చి, చేయ లేనివాడికి శిరశ్ఛేదం తప్పదు!\nఆ చాటింపు విని రాజ్యంలోని కొందరు వైద్యులు, రాజు ఎదుటికి రావడానికి భయపడి ఎక్కడెక్కడో దాక్కున్నారు. ఇలా రోజులు, వారాలు, నెలలు గడిచాయి. కాని ఒక్క వైద్యుడూ ముందుకు రాలేదు.\nఒకనాటి ఉదయం, రాజధాని సమీపంలోని అరణ్యప్రాంతంలో ఒక యువకుడు చెట్లమధ్య ఏవో ఆకులలములు వెతుకుతూండడం రాజ భటులు చూశారు. విచారించగా, అతడు పొరుగు దేశానికి చెందిన వైద్యుడనీ ఒక ముఖ్య మైన మూలిక కోసం వెతుకుతున్నట్టూ తెలి సింది. రాజభటులు అతన్ని రాజు సమక్షానికి తీసుకువచ్చారు.\nఆ యువకుడు వైద్యుడని తెలియగానే రాజు సంతోషించాడు. పైగా అతడు సన్నగా అందంగా ఉన్నాడు. రాజు, యువరాణి సమస్య అతనికి చెప్పాడు. అంతావిన్న ఆ యువకుడు, \"ప్రభూ, రాజ్యంలో ప్రజలందరూ స్థూలకా యులుగానే ఉన్నారు; అలాంటప్పుడు యువ రాణి స్థూలకాయాన్ని మాత్రం తగ్గించాలంటే నావల్ల అవుతుందా? ఇదేదో ఈ రాజ్యాన్నంతటినీ పట్టిపీడిస్తూన్న రుగ్మత. నామీద కరుణించినన్ను వదిలిపెట్టండి. వెళ్ళి అడవిలో మూలికలు వెతుక్కుని మా రాజ్యానికి వెళ్ళిపోతాను,” అన్నాడు.\n“నువ్వేం చెప్పినా నేను వినను. నాతో రా. నీకెన్ని బహుమానాలు కాచుకుని ఉన్నాయో చూడు. నా కుమార్తెను వివాహమాడి, ఈ రాజ్య సింహాసనానికే వారసుడివి కాగలవు,” అంటూ రాజు ఆ యువవైద్యుడి చేయిపట్టుకుని, యువ రాణి శయనగృహానికి లాక్కుపోయి ఆమెను చూపుతూ, \"నయం చేయగలవేమో చూడు. అందుకు కావలసిన సకల సదుపాయాలూ సమకూర్చగలం,\" అన్నాడు.\nయువవైద్యుడు యువరాణి కళ్ళకేసి పరీ క్షగా చూశాడు. ఆమె నొసటిని అరచేత్తో తాకి చూశాడు. ఆ తరవాత ఆమె చేతిని పట్టుకుని నాడి పరీక్షించాడు. ఆ పిమ్మట కొంతసేపు మౌనంగా ఆలోచించి తలపైకెత్తి, \"ప్రభువులు క్షమించాలి. మీ కుమార్తె మరో నూట మూడు రోజులు మాత్రమే ప్రాణాలతో ఉండగలదు! అందువల్ల ఆమె స్థూలకాయాన్ని తగ్గించడం వల్ల ఎలాంటి ప్రయోజనమూ ఉండదు,\" అన్నాడు విచారంగా.\nఆమాట వినగానే, రాజదంపతులు దిగ్భ్రాంతి చెందారు. కొంతసేపటికి నెమ్మదిగా కోలుకున్న రాజు, “నువ్వు నా కుమార్తె భవిష్యత్తు చెప్పి నందుకు నిన్ను శిక్షించను. అయితే, నూట మూడు రోజులకు పైగా ఆమె ఒక్కరోజు ప్రాణా లతో ఉన్నా నీ ప్రాణాలు దక్కవు. అంతవరకు నీకు కారాగారవాసం తప్పదు,” అన్నాడు.\nయువరాణి మాళవిక రానున్న తన మర ణాన్ని తలుచుకుని కొన్నాళ్ళు దీనాతి దీనంగా విలపించింది. చెలికత్తెలనూ, తల్లిదండ్రులనూ శాశ్వతంగా వదిలి వెళ్ళడం ఆమెకు తీరని వేదనను కలిగించింది. భోజనం అంటే విరక్తి పుట్టింది. కొన్నాళ్ళకు ఆహారం ముట్టుకోలేక పోయింది. మరికొన్నాళ్ళకు పానీయాలు తీసు కోవడం కూడా మానివేసింది. ఒట్టి నీళ్ళతోనే సరిపెట్టుకోసాగింది. కుమార్తెకు రానున్న అకాల మరణాన్ని తలుచుకుంటూ రాజూ, రాణీ కూడా ఆహారపానీయాలు మానేశారు. ముఖ్యంగా రుచికరమైన వంటల జోలికి పోలేదు.\nనూరు రోజులు గడిచి పోయాయి. కుమార్తె శోక వదనాన్ని చూడలేక రాజు అటు వెళ్ళడం తగ్గించాడు. అయినా ఆమె ఆరోగ్య స్థితిని చెలి కత్తెల ద్వారా ఎప్పటికప్పుడు తెలుసుకుంటూనే ఉన్నాడు. నూట ఒకటవ రోజు ఒక చెలికత్తె వచ్చి, \"ప్రభూ, యువరాణి మందహాసం చేస్తున్నది. సుదీర్ఘకాలం జీవిస్తానంటున్నది,” అని చెప్పింది. రాజు తన మెడలోని ఒక ముత్యాల హారాన్ని తీసి ఆ చెలికత్తెకు బహూకరించాడు.\nమరునాడు మరొక చెలికత్తె వచ్చి, “ప్రభూ, ఈరోజు యువరాణి దానిమ్మరసం అడిగింది,” అని చెప్పడంతో రాజు ఆమెకు కూడా మరొక హారం ఇచ్చాడు.\nఅందరూ ఆతృతతో ఎదురు చూస్తూన్న మూడో రోజు రానేవచ్చింది. “ప్రభూ, ఇన్నాళ్ళ తరవాత ఈ రోజు యువరాణి, భోజనం చేశారు, అంటూ ఇంకొక చెలికత్తె ఆనందకరమైన వార్త తెచ్చింది. రాజు ఆమెకు మరో హారాన్ని బహూ కరిస్తూ, \"నేను రేపే వచ్చి మాళవికను చూస్తా నని చెప్పు,” అన్నాడు పరమానందంతో, అయినా ఆమె అటువెళ్ళగానే, “నా గారాల పట్టి నిజం గానే రేపు ప్రాణాలతో ఉంటుందా?\" అన్న ఆలోచన రావడంతో రాజు మళ్ళీ విచారగ్రస్తు డయ్యాడు.\nమరునాడు తెల్లవారే సరికల్లా, యువరాణి భవనానికి వెళ్ళడానికి రాజు సంసిద్ధుడయ్యాడు. కాని అంతలోనే యువరాణి తన చెలికత్తెలతో కలిసి తండ్రిని చూడడానికి అక్కడికి వచ్చింది.\n\"మాళవికా! వచ్చావా? ఎంత చురుగ్గా ఉన్నావు తల్లీ!” అన్నాడు రాజు ఆనందాతిరేకంతో.\n“నాన్నా, ఆ వైద్యుణ్ణి పిలిపించండి. నేన తణ్ణి చూడాలి,” అన్నది యువరాణి.\n“తప్పక రప్పిస్తాను. అయితే, భవిష్యత్తు తప్పుగా చెప్పినందుకు అతణ్ణి ఉరికంబం ఎక్కిస్తాను,” అన్నాడు రాజు.\n“నేను ఆరోగ్యంగా ప్రాణాలతోనే ఉన్నాను కదా? అతడెందుకు మరణించాలి?” అని అడి గింది యువరాణి.\nకొంత సేపటికి వైద్యుణ్ణి రాజు వద్దకు తీసుకువచ్చారు. “నువ్వు చెప్పిన భవిష్యత్తును గురించి ఇప్పుడేమంటావు?\" అని అడిగాడు రాజు.\nవైద్యుడు ఏమాత్రం భయపడకుండా గట్టిగా నవ్వుతూ, “ప్రభూ, ఇప్పుడు యువరాణి సన్నగా, చాలా చలాకీగా ఉంది కదూ? ఆమె స్థూలకాయం ఏమయింది? అంతెం దుకు, మిమ్మల్నే మీరు ఓసారి చూసుకోండి. ఎంత సన్నబడి పోయారో!” అన్నాడు.\nరాజు తన్ను తాను ఒకసారి పరిశీలన గా చూసు కుంటూ, “అవును, నిజమే. సన్నబడి పోయాను. అవును, ఇదంతా ఎలా జరిగింది? అన్నాడు ఆశ్చర్యంగా.\n\"ప్రభూ నేను ఎలాంటి భవిషత్తూ చెప్పలేదు. మీరు మితి మించి భుజించ కుండా ఉండడానికి తగిన పరిస్థితిని కల్పించాలనుకున్నాను. మీ స్థూల కాయానికి అసలు సమస్య అమిత ఆహారం. ఇప్పటికైనా దయచేసి, ప్రజలు స్థూలకాయు లుగా ఉండాలన్న మీ ఆనతిని ఉపసంహ రించుకోండి. వాళ్ళను స్వతంత్రంగా వాళ్ళకు కావలసిన ఆహారాన్ని తీసుకోనివ్వండి,” అన్నాడు వైద్యుడు వినయంగా.\n“తప్పకుండా ఆ పని చేస్తాను. అంతకు ముందు నేను నీకిచ్చిన మాటను కూడా నిల బెట్టుకోవాలి కదా! నీకూ, మాళవికకూ త్వరలో వివాహం ఏర్పాటు చేస్తాను,” అన్నాడు రాజు మందహాసం చేస్తూ.\nకొన్నాళ్ళకు మాళవిక, యువవైద్యుడి వివాహం ఘనంగా జరిగింది. రాజాధిరాజు వానప్రస్థానికి వెళ్ళడంతో యువవైద్యుడు సింహాసనం అధిష్ఠించాడు.",
            "book_page_end": 47,
            "story_id": "2005_10_13",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "కడుపుతీపి కారం",
            "book_page_start": 48,
            "pdf_page_start": 48,
            "pdf_page_end": 48,
            "author": "జొన్నలగడ్డ రామలక్ష్మి",
            "genre": "కుటుంబ కథ",
            "moral": "కడుపుతీపి (బిడ్డలపై ప్రేమ) వల్ల తల్లిదండ్రులు తమ అలవాట్లను మార్చుకోగలుగుతారు. ప్రేమతో చేసే వంటకంలో కారం/తీపి కంటే ఆ ప్రేమే ప్రధానం.",
            "keywords": [
                "అత్తవారిల్లు",
                "కారం",
                "తీపి",
                "ఆహారపు అలవాట్లు",
                "కడుపుతీపి",
                "రాజప్రతినిధి"
            ],
            "characters": [
                "పద్మ",
                "చంద్రం",
                "పద్మ తల్లిదండ్రులు",
                "పద్మ కూతురు"
            ],
            "locations": [
                "శంఖవరం",
                "పంఖవరం",
                "మయూరిపురి"
            ],
            "content": "విశాలదేశంలోని శంఖవరం, పంఖవరం ఇరుగుపొరుగు నగరాలే అయినా, పౌరుల ఆచార వ్యవహారాల్లోనూ, ఆహారపుటలవాట్లలోనూ చాలా తేడాలున్నాయి. శంఖవరం పౌరులు కారం ఎక్కువ తింటారు. పంఖవరం పౌరులు తీపి, చప్పిడిపదార్థాలు తింటారు. శంఖవరంలో వుండే పద్మకు, పంఖవరంలోని చంద్రంతో పెళ్ళయింది. భర్త, అత్తమామలు మంచివారే కానీ, అత్తవారింట ఎవరూ కారం నోట బెట్టరనీ, చప్పిడికూడు తినలేక పోతున్నాననీ, పద్మ తల్లిదండ్రులను కలిసినపుడల్లా గోలపెడుతూండేది. అందువల్ల వీలు కుదిరినపుడల్లా తల్లి ఆమెకు ఊరగాయలూ, పచ్చళ్ళూ అందజేస్తూండేది.\nఇలా ఉండగా శంఖవరానికి చాలా దూరంలో వున్న మయూరిపురికి, చంద్రం ఉద్యోగరీత్యా రాజప్రతినిధి వెంట వెళ్ళి తన కుటుంబంతో సహా కొన్నాళ్ళు గడపవలసి వచ్చింది. పంఖవరం తిరిగిరావడానికి నాలుగేళ్ళు పట్టింది. ఆ నాలుగేళ్ళ పాటు పద్మ తల్లిదండ్రులు, కూతురును చూడలేక పోయారు. అప్పటికి పద్మకో కూతురుపుట్టి మూడేళ్ళ వయసుదయింది.\nకూతురూ, అల్లుడూ తిరిగివచ్చారని తెలియగానే, పద్మ తల్లిదండ్రులు వాళ్ళను చూడబోతూ, పద్మకు ఇష్టమని బాగా కారంగా ఉండే పచ్చళ్ళు, ఊరగాయలు వెంట తీసుకు వెళ్ళారు. ఐతే వాటిని చూసిన పద్మ తల్లిదండ్రులతో, “నా కూతురు కారం బొత్తిగా తినలేదు. దాని కోసమని నేనూ చప్పిడికూడు అలవాటు చేసుకున్నాను. మీరు తెచ్చిన ఊరగాయలూ అవీ మునుపటి కంటే ఎక్కువ కారంగా ఉన్నాయి. అలాంటివి తిన్నారంటే ఈ వయసులో మీ ఆరోగ్యం ఏం కావాలి?” అన్నది.\n“ఆ ఊరగాయలూ, పచ్చళ్ళల్లో వున్నది కారంకాదు. కడుపు తీపి! నువ్వు నీ కూతురుకు చేసినట్టే, మీ అమ్మతన కూతురికోసం ప్రేమతో వీటినలా తయారు చేసిందంతే,” అన్నాడు పద్మతండ్రి.",
            "book_page_end": 48,
            "story_id": "2005_10_14",
            "raw_genre_backup": "కుటుంబ కథ",
            "normalized_genre_te": "కుటుంబ కథ",
            "normalized_genre_code": "FAMILY_STORY",
            "content_type": "STORY",
            "language": "TELUGU"
        },
        {
            "title": "పాఠకులకు కథల పోటీ",
            "book_page_start": 49,
            "pdf_page_start": 49,
            "pdf_page_end": 49,
            "author": "చందమామ బృందం",
            "genre": "పోటీ/ప్రారంభం",
            "moral": "చందమామ బృందం",
            "keywords": [
                "గాడిద",
                "శిక్షణ",
                "భాష",
                "సుభాష్",
                "గౌతం",
                "స్నేహితులు",
                "పోటీ"
            ],
            "characters": [
                "సుభాష్",
                "గౌతం",
                "గాడిదలు"
            ],
            "locations": [
                "గ్రామాలు",
                "సంత"
            ],
            "content": "ఈ కింది కథను చదవండి:\nసుభాష్, గౌతంలు ఇరుగుపొరుగు గ్రామాల్లో నివసి స్తూన్న స్నేహితులు. ఒకనాడు ఇద్దరూ గాడిదల్ని కొనడానికి సంతకు వెళ్ళి, ఒకరికొకరు ఎదురుపడి పలకరించుకున్నారు. గాడిదల్ని కొనుక్కున్న తరవాత వారి వారి గ్రామాలకు తిరిగి వెళ్ళారు. ఇంటి వద్ద సుభాష్ గాడదకు, ‘లే’, ‘తిను', ‘పడుకో', 'పనిలోకి వెళదాం, పద,' అంటూ శిక్షణ ఇవ్వడానికి ప్రయత్నించి విఫలుడ య్యాడు. ఆ గాడిద తన మాటలను ఏమాత్రం పట్టించుకోకపోవడంతో విస్మయం చెందాడు.\nపదిహేను రోజులు తరవాత, ఇద్దరు మిత్రులూ మళ్ళీ సంతలో కలుసుకున్నారు. “నీ గాడిద నువ్వు చెప్పినట్టు నడుచుకుంటున్నదా?\" అని అడిగాడు సుభాష్ గౌతంను. “భేషుగ్గా, చెప్పినట్టు నడుచుకుంటున్నది,” అన్నాడు గౌతం.\n'ఆశ్చర్యంగా వుంది, నా గాడిదకేమో నా భాష అర్థమయ్యేట్టు లేదు,” అన్నాడు సుభాష్.\nగాడిద పూష్ మాటలు వినడానికి గౌతం అతనికి ఇచ్చిన సలహా ఏమిటి? ఆలోచించండి.\n100- 1 పదాలకు మించకుండా ఈ కథకు ఆసక్తికరమైన ముగింపు రాసి, చక్కని పేరు పెట్టి, ంట్రీకి కింది కూపన న్ను జతచేసి మాకు పంపండి. కవరు మీద 'పాఠకులకు కథల పోటీ' ఆ.. రాయండి.",
            "book_page_end": 49,
            "story_id": "2005_10_15",
            "raw_genre_backup": "పోటీ/ప్రారంభం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అనాదరణీయుడు",
            "book_page_start": 50,
            "pdf_page_start": 50,
            "pdf_page_end": 52,
            "author": "చందమామ బృందం",
            "genre": "జాతక కథ",
            "moral": "జీవితంలో సుఖం వచ్చినప్పుడు కష్టాలలో తోడుగా ఉన్న భార్యను నిర్లక్ష్యం చేయకూడదు. నిజమైన ఆదరం లేని చోట ఉండటం అనవసరం.",
            "keywords": [
                "జాతక కథ",
                "బ్రహ్మదత్తుడు",
                "బోధిసత్వుడు",
                "అనాదరణ",
                "భార్య త్యాగం",
                "రాజ్యాభిషేకం"
            ],
            "characters": [
                "బ్రహ్మదత్తుడు",
                "రాజు కొడుకు",
                "రాణి",
                "బోధిసత్వుడు"
            ],
            "locations": [
                "కాశీ రాజ్యం"
            ],
            "content": "బ్రహ్మదత్తుడు కాశీరాజ్యాన్ని పాలించే కాలంలో బోధిసత్వుడు, ఆయన వద్దపండితా మాత్యుడుగా వుండేవాడు. ఒక సందర్భంలో కాశీ రాజైన బ్రహ్మదత్తు డికి తన కుమారుడిపై కోపం కలిగి, అతన్ని రాజ్యం నుంచి వెళ్ళ గొట్టాడు. రాజుకొడుకు, భార్యా సమేతుడై దేశాంతరాలలో చాలాకాలం పాటు అనేక కష్టాలు పడ్డాడు. నిలిచే నీడలేకా, తినడానికి తిండిలేకా భర్త కష్టాలనుభవిస్తూంటే, మహా సాధ్వి అయిన ఆయన భార్య కూడా కష్టా లన్నిటినీ అనుభవించింది.\nఇలా కొంతకాలం జరిగాక బ్రహ్మదత్తుడు చనిపోయాడు. ఆ కారణంగా ఆయన కొడుకు స్వదేశం తిరిగి రావడానికి అడ్డంకి తొలగిపోయింది. తండ్రి చనిపోయినట్టు తెలియగానే, రాజు కొడుకు పరమాందభరితు డయ్యాడు. ఎప్పుడు కాశీ చేరదామా, ఎప్పుడు సింహాసనం మీద కూచుందామా అన్న ఆదు ర్దాలో, కాశీ మార్గం పట్టి రాసాగాడు.\nతన భార్య తనతో సమంగా నడవలేదనీ, తన కష్టాలలో ఆమె భాగం పంచుకున్నట్టే, ఆమె కష్టసుఖాలు తను గమనించాలనీ, ఆ మూఢుడికి తోచలేదు. అందుచేత రాజు కొడుకు ఆహార విశ్రాంతులు కూడా పాటించ కుండా రాత్రీ పగళ్ళు తాను నడిచి, భార్యను కూడా తనతో సమంగా నడిపించాడు.\nఆకలితోనే నడిచి, నడిచి వారిద్దరు ఒక ఊరు చేరారు. అక్కడ కొందరు వీరి దుస్థితి చూసి, \"ఇంత భోజనం పెడతాం, మూట కట్టుకుపోయి తినండి,” అన్నారు.\nబ్రహ్మదత్తుడి కొడుకు తన భార్యను ఒక చోట ఉండమని చెప్పి, భోజనం పెడతామన్న వారి వెంట వెళ్ళాడు. అతడికి వాళ్ళు ఇద్దరికి సరిపడే ఆహారం ఆకులో కట్టి ఇచ్చారు.\nదాన్ని తీసుకుని రాజుకొడుకు భార్య వున్న చోటుకు తిరిగి వస్తూ, ఇలా ఆలోచించాడు: ఈ భోజనం, తనూ భార్యా కలిసి తింటే, మళ్ళీ రెండో పూటకే ఆకలి వేస్తుంది. తాను కాశీకి చేరడం ప్రధానం గాని, తన భార్య చేరడం ప్రధానం కాదు. తాను త్వరత్వరగా ప్రయాణం సాగించడానికి, ఆమె అసలే ప్రతిబంధకంగా వున్నది. అందుచేత ఏదైనా ఉపాయం చేసి,ఈ ఆహారమంతా తానే తినె య్యాలి! ఇలా ఆలోచన చేసి, ఆ నీచుడు భార్య వున్న చోటుకు వెళుతూనే, “నువ్వు ముందు నడుస్తూ వుండు. నేను కాలకృత్యాలు ముగించుకుని కొంచెం వెనగ్గా వచ్చి కలుసు కుంటాను,” అన్నాడు.\nఅతడి భార్య ఈ మాటలు నిజమని నమ్మి ముందు పోసాగింది. ఆమె వెళ్ళగానే వాడు ఆహారమంతా తానే తిని, ఆకులన్నీ వదు లుగా పొట్లం చుట్టి, భార్యను చేరుకున్నాడు.\nభార్య చేతిలో వున్న పొట్లం కేసి చూసేంతలో కోపం నటిస్తూ, “ఈ ఊరి వాళ్ళెంత మోస గాళ్ళో చూడు! ఉత్త ఆకులు పొట్లం కట్టి, ఆహారమంటూ ఇచ్చారు,” అన్నాడు.\nఅతడి భార్యకు నిజం తెలిసినా, భర్తమీది గౌరవం కొద్దీ ఏమీ అనకుండా వూరుకున్నది.\nమరి కొంత కాలం ప్రయాణం చేసి వారు కాశీ చేరారు. బ్రహ్మదత్తుడి కొడుకు రాజ్యాభిషేకం జరిపించుకుని, కాశీ రాజైనాడు.\nరాజయ్యాక అతడికి తన భార్యను గురించి ఆలోచించే అలవాటు బొత్తిగా లేకుండా పోయింది. తన కష్టాలను ఎంతో సహనంతో పంచుకున్న భార్యకు, తన సుఖాలలో భాగ మివ్వాలని అతనికి తట్టనేలేదు. ఆమె మంచి బట్టలు వేసుకున్నదో లేదో, సరిగా భోజనం చేసిందో లేదో - రాజు ఎన్నడూ విచారించిన పాపాన పోలేదు. అందుచేత రాణి కష్ట కాలం తీరిపోయినా, పూర్వంలాగే విచార సము ద్రంలో మునిగి వుండసాగింది.\nరాజు వద్దపండితామాత్యుడుగా వుంటున్న బోధిసత్వుడు రాణి విచారాన్ని గమనించి, ఒకసారి ఆమెను చూడ బోయాడు. రాణి ఆయనను ఆదరించి ఉచిత మర్యాదలు చేసింది. \"అమ్మా, తమ కష్టాలు తీరి మంచి రోజులు వచ్చినందుకు రాజుగారు ఎన్నో బహుమతు లిచ్చారు. కాని, నీ చేతి మీదుగా నాకు ఈనాటి వరకూ ఏ విధమైన బహుమతీ ముట్టలేదు,” అన్నాడు బోధిసత్వుడు.\n\"బాబూ, నేను పేరుకు రాణినేగాని, వాస్త వానికి అంతఃపురదాసీలకూ, నాకూ తేడా ఏమీ లేదు. రాజుగారి కష్టాలలోనే తప్ప సుఖాలలో భాగం లేని రాణి, ఎలాటి రాణి అనిపించు కుంటుందో, పండితామాత్యులైన మీరే చెప్పండి?\" అంటూ రాణి, మార్గంలో గ్రామ స్థులిచ్చిన ఆహారం తన భర్త తన వంతు తనకు పెట్టకుండా ఏవిధంగా తినేసిందీ చెప్పింది.\n“ఇప్పుడైనా, నా భర్త నేను సుఖపడుతు న్నానో లేదో విచారించడు. నేను మంచి భోజనం చేస్తున్నానా, మంచిబట్ట కడుతున్నానా అన్న ఆదుర్దా కూడా ఆయనకు లేదు,” అని రాణి కంట నీరుపెట్టుకున్నది.\n“అమ్మా, చింతించకు. ఈ విషయం నీ నోట తెలుసుకునేందుకే, వచ్చాను. రేపు నిండు సభలో నిన్ను నేను ఇప్పుడడిగిన మాటలే అడుగుతాను. నువ్వేమాత్రం జంకక ఇవేసమా ధానాలు చెప్పావంటే, నీకీ విచారం లేకుండా నే చూస్తాను,” అన్నాడు పండితామాత్యుడు.\nమర్నాటి సభకు రాణీ కూడా వచ్చింది. ఆమెను చూసి బోధిసత్వుడు, “రాణీగారు రాజ్యానికి వచ్చాక భృత్యుల విషయం పట్టిం చుకోవడమే లేదు,” అన్నాడు.\nరాణి పూర్వం పండితామాత్యుడికి చెప్పిన విషయాలన్నీ సభలో చెప్పేసింది. తాను ఆమె వంతు భోజనం దొంగతనంగా తిన్న మాట ఆమె బయటపెట్టేసరికి, రాజుకు సభికులలో తీరని తలవంపులయింది.\nరాణి మాట్టాడడం పూర్తి కాగానే పండితా మాత్యుడు, “రాజుగారికి నీ పట్ల ఆదరం లేనప్పుడు, నువ్వాయనను అంటిపెట్టుకుని ఉండడం అనవసరం. \nచజే చజంతం, వణం న కయిరా; ఆపేత చిత్తేన న సంభజేయ్య; ద్విజో దుమం భీణ ఫలంతి ఇుత్వా; అంఞం సమేజ్ఞేయ్య, మహా హెలోకే.\n(విడిచినవాణ్ణి విడిచిపుచ్చు, అలాటి వాడి స్నేహం ఆశించకు; ఆపేక్ష లేనివాడి పట్ల ఆదరభావం చూపకు. పక్షి ఫలాలు లేని చెట్టును విడిచి ఇతర చెట్లు చూసుకుం టుంది. లోకం సువిశాలమైనది.)\nఅందుచేత నువ్వు, ఈ రాజభవనం విడిచి విశాల ప్రపంచంలోకి పోయి, ఆదరం లభించే చోట సుఖజీవనం గడపడం మంచిది,” అన్నాడు.\nవెంటనే రాజు సింహాసనం నుంచి దిగి వచ్చి, ఆయన కాళ్ళపైబడి, \"పండితామాత్యా, నా తప్పు క్షమించండి! ఇక ముందు నా భార్య పట్ల ధర్మంగా ప్రవర్తిస్తాను,” అన్నాడు. ఆనాటి నుంచి రాజు రాణిని ఆదరంతో చూడసాగాడు.",
            "book_page_end": 52,
            "story_id": "2005_10_16",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "వరాలైనశాపాలు",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "నీతి కథ/దేవతల కథ",
            "moral": "దేవతల శాపాలు కూడా తెలివైన వారికి వరాలుగా మారవచ్చు. స్వార్థరహితంగా ఆలోచిస్తే, కష్టాలు కూడా లోకోపకారానికి దారితీయవచ్చు.",
            "keywords": [
                "శాపం",
                "వరం",
                "చండముఖి",
                "నారాయణ",
                "లోకోపకారం",
                "పంట కాలువలు"
            ],
            "characters": [
                "నారాయణ",
                "మాధవుడు",
                "చండముఖి",
                "రాజు"
            ],
            "locations": [
                "గ్రామం",
                "రాజధాని",
                "అరణ్యం",
                "చండముఖి ఆలయం"
            ],
            "content": "ఒక గ్రామంలో నారాయణ అనే పేద వ్యవ సాయదారు ఉండేవాడు. అతడు చాలా తెలివైనవాడే కాని, అతనికంటూ సొంతంగా కుంటెడు పొలం కూడా లేదు. అందువల్ల ఇతరుల పొలాలు కౌలుకు తీసుకుని వ్యవసాయం చేసి జీవించేవాడు. అతనికి రెండు తీరని కోరికలుండేవి. ఒకటి దేశాటన చెయ్యటం; రెండోది రుచికరమైన రాజ భోజనం తినాలని. అయితే అవి అతని వంటి పేదరైతుకు తీరే కోరికలు కావు.\nకనీసం రాజధానిలో జరిగే వసంతోత్సవా లైనా చూడాలని నారాయణ ఒక సంవత్సరం, తన స్నేహితుడైన మాధవుడితో కలిసి, రాజధానికి బయలుదేరాడు. వాళ్ళు పగలల్లా ప్రయాణం చేసి, చీకటి పడే సమయానికి అరణ్యం మధ్యలో చిక్కుకుపోయారు. ఆ రాత్రి తల దాచుకోవటానికి ఒక గుడి కనిపించింది. నారాయణ ఉత్సాహంతో, ఆ రాత్రి ఆ గుడిలో గడుపుదామన్నాడు.\nమాధవుడు తల అడ్డంగా ఊపుతూ, “ఇది చండముఖి అనే దేవత గుడి. ఆ దేవత మహా ముక్కోపి. ఆమె పగలల్లా ఎక్కడెక్కడో సంచారం చేసి, ఝాముపొద్దుపోయేసరికి గుడికి తిరిగి వస్తుంది. ఆ సమయానికి గుడిలో ఎవడైనా కనిపిస్తే ఆగ్రహంతో వాణ్ణి శపిస్తుంది. అందుచేత రాత్రివేళ ఎవరూ గుడిలోకి అడుగు పెట్టరు,” అన్నాడు.\n\"దేవత ఆగ్రహిస్తే ఆగ్రహించనీ, నే నింక ఒక్క అడుగైనా ముందుకు రాలేను,” అంటూ నారాయణ ఆవులించి, గుడిలోకి వెళ్ళాడు.\nమాధవుడు మరేం మాట్లాడకుండా ముందుకు సాగిపోయాడు.\nగుడిలో నడుమువాల్చిన మరుక్షణం నారా యణకు నిద్ర పట్టేసింది. కొంత రాత్రి గడిచి నాక ఎవరో కొరడాతో కొట్టినట్టు తోచి, నారా యణ ఉలిక్కిపడి నిద్రమేలుకున్నాడు.\nఎదురుగా ఒక దేవత, ఎర్రటి కళ్ళతో, చేతిలో కొరడా పట్టుకుని నిలబడి ఉంది, “ఎవడ్రా నువ్వు? నా అనుమతి లేకుండా నా గుడిలో పడుకోవటానికి నీ కెంత ధైర్యం!\" అన్నది పట్టరాని కోపంతో.\nనారాయణ ఆమెకు చేతులెత్తి భక్తితో నమస్కరించి, “తల్లీ, నే నొక పేద రైతును. వసంతోత్సవాలు చూడడానికి రాజధానికి పోతూ, అలసిపోయి, చీకటి పడేసరికి, ఇక్కడ విశ్రమించాను. నా వల్ల తప్పు జరిగితే క్షమించు,” అన్నాడు.\n“నిన్ను క్షమించానంటే ఆ సంగతి తెలిసి జనం ఈ గుడిని చిటికెలో సత్రంగా మార్చే స్తారు. ఆ తరవాత నాకు శాంతి అన్నది కరువై పోతుంది. నిన్ను శపించి తీరాలి. అప్పుడేమాన వులకు నేనంటే భయ భక్తులు ఉంటాయి. నువ్వు రైతునంటున్నావు గనక, ఒక సంవత్స రంపాటు నీ చేతి నీరు తగిలిన ప్రతి మొక్కా చచ్చిపోవాలి! ఇకనైనా ఒళ్ళు దగ్గరపెట్టుకు బుద్ధికలిగి ఉండు,” అని దేవత అదృశ్యమై పోయింది.\nవ్యవసాయం చేసుకుని బతికే తన బోటి వాడు సంవత్సరంపాటు వ్యవసాయం చెయ్య కుండా ఎలా బతకాలా అని విచారిస్తూ నారా యణ రాజధాని చేరాడు. ఆ యేడు వసంతోత్స వాలు బ్రహ్మాండంగా జరిగాయి. నారాయణ వాటిని తనివి తీరాచూసి ఆనందించాడు.\nదేశం అన్ని మూలల నుంచీ ఉత్సవాలకు వచ్చిన వ్యవసాయదార్లు రాజుగారితో తమ కష్ట సుఖాలు చెప్పుకున్నారు. అందరికీ దాప రించిన సమస్య ఒక చిత్రమైన కలుపుమొక్క. దాన్ని ఎన్నిసార్లు పీకినా నిర్మూలం కాక, పైరులన్నిటినీ పాడుచేస్తున్నది.\nఈ సంగతి విని నారాయణ రాజుగారికి నమస్కరించి, \"నాకు అవకాశం ఇస్తే ఒక్క ఏడాదిలో ఈ కలుపు మొక్కలను నామ రూపాలు లేకుండా సమూలంగా నిర్మూలించ గలను,” అన్నాడు.\nరాజు మొదట అతడి కేసి అనుమానంగా చూశాడు. అయితే, ఆ తరవాత, అతని శక్తిని పరీక్షించి, అతనికి అలాటి శక్తి ఉన్నట్టు రూఢి చేసుకుని, అతనికి కావలసిన పరివారాన్ని ఇచ్చి, అతను కోరిన ఏర్పాట్లన్నీ చేశాడు.\nనారాయణ తన పరివారంతో అన్ని గ్రామా లకూ వెళ్ళి, పైరు నాటేముందుగా పొలా లన్నిటికీ తన చేతిమీదుగా నీరు పెట్టాడు. దాంతో చేలో ఉన్న కలుపు మొక్కలన్నీ పూర్తిగా నశించిపోయాయి.\nఈ విధంగా దేశాటన చేయాలి; రాజ భోజనం తినాలి అన్న నారాయణ కోరికలు నెరవేరాయి. అతను ఒక్క ఏడాదిలో దేశమంతా పర్యటించి, గొప్ప సత్కారాలు పొందాడు. రాజుగారు అతనికి నూరు ఎకరాల భూమి ఇనాముగా ఇచ్చాడు.\nమరుసటి సంవత్సరం కూడా నారాయణ వసంతోత్సవాలకు రాజధానికి పోతూ, చండ ముఖి ఆలయం దగ్గిరికి వచ్చేసరికి చీకటి పడటం చేత, ఆ ఆలయంలోనే విశ్రమిం చాడు. ఒక రాత్రివేళ దేవత ప్రత్యక్షమయింది.\nనారాయణ ఆమెకు నమస్కరించి, “తల్లీ, నీ శాపం వల్ల ఎంతో లోకోపకారం జరగటమే కాక, నా కోరికలన్నీ తీరాయి. దేశాటన చేసి, రాజభోజనం తిన్నాను,” అన్నాడు.\nచండముఖి కళ్ళ నిప్పులు రాల్చుతూ, “మూర్ఖుడా, మళ్ళీ నన్ను కవ్వించటానికి వచ్చావా? ఈ సంవత్సరం నువ్వు నడిచిన మేర నిలువులోతు గొయ్యి పడుతుంది. నీకు ఎవరైనా పెట్టితేతప్ప తిండి ఉండదు. ఇదే నా శాపం,” అని అంతర్థానమయింది.\nతాను కదలటానికి లేదని గ్రహించి, నారా యణ తెల్లవారినదాకా ఆ గుడిలోనే కూర్చుని, ఒక ఉపాయం ఆలోచించాడు. తెల్లవారగానే, ఆ దారినపోయే మనిషితో రాజుగారికి కబురు చేసి, ఒక పల్లకీ తెప్పించుకుని, అందులో వెళ్ళి రాజుగారి దర్శనం చేసుకుని, తన శాపం గురించి వివరంగా చెప్పి, దానివల్ల లాభం పొందే ఒకపథకాన్ని రాజుగారికి సూచించాడు.\nఅదేమంటే, రాజ్యంలో తవ్వవలసిన పంటకాలవలన్నీ ముగ్గులతో గుర్తుపెడితే, నారాయణ వాటి వెంట నడుచుకుంటూ పోతాడు. అతని వెనకనే నిలువులోతు కాల వలు వాటంతట అవే ఏర్పడతాయి.\nఈ పథకం అమలుజరిగింది. నారాయణ కాలువల కోసం నడవనప్పుడు పల్లకీలో ప్రయాణం చేశాడు. అతను ఎక్కడ ఉన్నా రాజభోజనం బంగారు పాత్రలలో అతను ఉన్నచోటికి వచ్చింది. ఈ విధంగా నారా యణకు దేవత ఇచ్చిన రెండోశాపం వల్ల దేశానికి మరింత మేలు జరిగింది. ప్రయాస లేకుండా, అతి స్వల్పఖర్చుతో దేశమంతటా పంటకాలువలు ఏర్పడి, ఎంతో కొత్తభూమి సాగులోకి వచ్చింది.\nమూడోసంవత్సరం కూడా నారాయణ వసంతోత్సవాలకు బయలుదేరి వెళుతూ, మళ్ళీ చండముఖి ఆలయంలోనే చీకటిపడే వేళకు చేరాడు. ఒకఝాముపొద్దు పోయేసరికి దేవత వచ్చింది.\nనారాయణ చేతులు జోడించి ఆమెతో, \"తల్లీ, నీ శాపాలు అమోఘం! నీ శాపంవల్ల మరొకసారి నాకు దేశాటనా, రాజభోజనమూ, లోకోపకారం చేసిన పుణ్యమూ లభించాయి. నువ్వు దయ ఉంచి ఇక మీదటనైనా శాపా లియ్యటం మానితే, ఇటుగా వెళుతూ రాత్రి వేళ ఈ అడవిలో చిక్కుకుపోయిన మను షులు ఇక్కడ విశ్రాంతి తీసుకుంటారు. నీకు నిత్యమూ పూజలు జరిగేటట్టు ఏర్పాటు చేస్తాను,” అన్నాడు.\nచండముఖి పట్టరానికోపంతో, “మూర్ఖుడా, ఇప్పటికి రెండుసార్లు నా ఆజ్ఞ ధిక్కరించి నా గుడిలో ప్రవేశించావు. నా శాపాలను అవహేళన చేశావు. ఈసారి నీ దేశాటనా, లోకోపకారమూ ఎలా సాగుతాయో నేను చూస్తాను. నీ దృష్టిలో పడిన ఏ వస్తువైనా మరుక్షణమే భగ్గున మండి మసి అయిపోతుంది. నువ్వు బతికున్నన్నాళ్ళూ కళ్ళకు గంతలు కట్టుకుని, గుడ్డివాడిలా జీవించవలసిందే!\" అని శపించింది.\nనారాయణ చప్పున పై పంచ తీసి కళ్ళకు అడ్డంగా తలపాగా చుట్టుకుని, ఆ రాత్రంతా ఆలోచించి, తెల్లవారినాక తడుముకుంటూ గుడి బయటికి వచ్చి, తలపాగా విప్పి, ఒక సారి గుడికేసి చూశాడు. మరుక్షణం గుడి భగ్గున మండి బూడిదకుప్ప అయిపోయింది. దానితోనే నారాయణ శాపంకూడా పోయింది.\nతరవాత నారాయణ అక్కడ ఒక సత్రం కట్టించాడు. అది ప్రయాణీకులకు ఎంతో ఉపయోగపడుతూ వచ్చింది.",
            "book_page_end": 62,
            "story_id": "2005_10_17",
            "raw_genre_backup": "నీతి కథ/దేవతల కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఆర్య - 28",
            "book_page_start": 63,
            "pdf_page_start": 63,
            "pdf_page_end": 66,
            "author": "చందమామ బృందం",
            "genre": "చారిత్రక/సాహసం",
            "moral": "అన్యాయంగా అధికారాన్ని ఆక్రమించుకున్న దుర్మార్గుడికి ప్రకృతి ద్వారా తగిన శిక్ష లభిస్తుంది.",
            "keywords": [
                "ఆర్య",
                "వీరసింహుడు",
                "వసంతుడు",
                "తిరుగుబాటుదారులు",
                "కత్తియుద్ధం"
            ],
            "characters": [
                "వీరసింహుడు",
                "వసంతుడు",
                "జయానందముని",
                "ఆర్య",
                "అమరసేనుడు",
                "శాంతిదేవ మహారాజు"
            ],
            "locations": [
                "అమృతపురి",
                "కొండ కనుమ"
            ],
            "content": "అమృతపురిలోని తిరుగుబాటుదారుల మీద దాడిచేయడానికి వీరసింహుడి సేనలు అర్ధ రాత్రి సమయంలో బయలుదేరాయి. వసం తుడు, ఆర్య నాయకత్వంలో తిరుగుబాటు దారులు కొండకనుమ ముఖద్వారం వద్ద వీర సింహుడి సేనలను అడ్డుకున్నారు. సేనాధిపతి అమరసేనుడు హతుడయ్యాడు. వీరసింహుడు ఒంటరివాడయ్యాడు.\nవీరసింహుడు గుర్రాన్ని ఎక్కబోతూ ... వెనక్కు తిరిగిచూశాడు.\nవసంతుడు ఒక్క గెంతున అతడి మీదికి ఉరికాడు.\nవీరసింహుడు కత్తిదూసేలోగా, వసంతుడు అతణ్ణి కింద పడదోశాడు.\nవీరసింహా, నువ్వంత సులభంగా తప్పించుకోలేవు!\nనీ కెంత ధైర్యం.\nఇద్దరి మధ్యా కొంతసేపు పెనుగులాట సాగింది. వీరసింహుడు వసంతుణ్ణి ఆవలికి తోసి దూరంగా పడ్డ తన కత్తిని అందుకోబోయాడు.\nఅంతలో వసంతుడు మొలలోని చురకత్తిని తీసుకుని కత్తియుద్ధానికి సంసిద్ధుడయ్యాడు.\nవీరసింహుడి కత్తివేటును వసంతుడు లాఘనంతో అడ్డుకున్నాడు.\nఇద్దరి మధ్యా కత్తియుద్ధం భీకరంగా జరిగింది. ఆఖరికి వసంతుడు, ఒక్కదెబ్బతో వీరసింహుడి చేతిలోని కత్తిని ఎగరగొట్టాడు.\nవీరసింహుడు కాళ్ళు అదుపుతప్పి వెల్లకిలా పడ్డాడు.\nవసంతా! ఈ క్షణంతో నీపని సరి.\nవసంతా! ఆగు!\nకత్తిని వీరసింహుడి గుండెల్లో దించకముందే వసంతుడికి జయానందముని కంఠస్వరం వినిపించింది.\nవసంతుడు తిరిగిచూశాడు.\nవీరసింహుడు గడగడలాడి పోయాడు.\nఒక క్షణం వీరసింహుడి ముందు మెరుపు మెరిసినట్టయింది. గుడిలోని కనకదుర్గ స్వర్ణవిగ్రహం మానవరూపందాల్చినట్టుగా ఎదుట అమ్మవారి ఉగ్ర స్వరూపం!\nమరుక్షణం ఆ రూపం అదృశ్యమయింది.\nఆ స్థానంలో రాజు శాంతిదేవుడి రూపం!\nవీరసింహుడు హడలిపోతూ వెనక్కు అడుగులు వేశాడు.\nకాలికి ఏదో అడ్డు తగలడంతో కిందపడి దొర్లుకుంటూ కొంతదూరం వెళ్ళాడు.\nచుట్టూ ఆయుధాలు ధరించి నిలబడ్డ వసంతుడి అనుచరుల నవ్వులు వినిపించాయి.\nఅంతలో జయానందముని అక్కడికి వచ్చాడు.\nవీరసింహా! ప్రజలందరూ యువరాజు జన్మదిన వేడుకలు జరుపుకుంటూండగా నువ్వు కుట్రతో శాంతిదేవ మహారాజు సింహాసనం ఆక్రమించావు. అది సాహసకృత్యం అనిపించుకుంటుందా?\nనీ దుష్కృత్యాలను నిరసిస్తూ ప్రజలు ఎదురుతిరిగారు. అది సహజమే కదా...\nఎదురు తిరిగిన వారిపై తిరుగుబాటు దారులని ముద్రవేశావు. వాళ్ళు రాజ్యాన్ని వదిలిపోయేలా చేశావు! అన్నిటికీ మించి మన అడవులనూ, వన్యప్రాణులనూ నిర్మూలించడానికి పూనుకున్నావు..\nవీరసింహుడు మెల్లమెల్లగా వెనక్కు అడుగులు వేసుకుంటూ వెళ్ళి, కొండకనుమ శిఖర ప్రదేశాన్ని చేరాడు.\nఅంటే వాళ్ళందరూ ఆకలితో చచ్చిపోవాలనుకున్నావా?\nవెనకవైపు అతి లోతైన అగాధం ఉందని తెలియక...\nవీరసింహుడు మరి రెండడుగులు వేయగానే, మాంతం వెనక్కు పడిపోయాడు.\nవసంతుడు, అతడి అనుచరులు హర్షధ్వానాలు చేశారు.\nప్రకృతిమాత ఆ దుర్మార్గుడికి తగిన శిక్షే విధించింది! మన చేతులకు మాలిన్యం అంటుకోలేదు. రండి.. ఆవల మనకు చాలా పనులున్నాయి! -(ఇంకాగ్రంది)",
            "book_page_end": 66,
            "story_id": "2005_10_18",
            "raw_genre_backup": "చారిత్రక/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "మానవ నిర్మిత మహాద్భుతాలు : ఢిల్లీ ఎర్రకోట",
            "book_page_start": 67,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "చరిత్ర/ఆర్కిటెక్చర్",
            "moral": "చందమామ బృందం",
            "keywords": [
                "ఎర్రకోట",
                "షాజహాన్",
                "మొగలులు",
                "దీవానీ ఖాస్",
                "నెమలి సింహాసనం",
                "మోతీ మసీదు"
            ],
            "characters": [
                "షాజహాన్",
                "ఔరంగజేబు",
                "రెండవ బహాదుర్ షా"
            ],
            "locations": [
                "ఢిల్లీ"
            ],
            "content": "మన దేశంలోని ప్రఖ్యాతమైన కట్టడా లలో ఢిల్లీ ఎర్రకోటను మించగలది లేదని చెప్పవచ్చు. ఇది మొగలుల వైభ వానికి శాశ్వతమైన చిహ్నం. దీనిని నిర్మిం చినవాడు షాజహాన్. 1639లో దీని నిర్మాణం ప్రారంభమయింది. మరి 9 ఏళ్ళ అనంతరం 1648లో షాజహాన్ ఇందులో అత్యంత వైభవంగా గృహప్రవేశం చేశాడు.\nఎర్రకోటకు రెండు ముఖద్వారాలున్నాయి. యాత్రికులు పశ్చిమద్వారం గుండా లోపలికి ప్రవేశి స్తారు. దీనికి లాహోర్ ద్వారం అని పేరు. అసలు రాజభవనం యొక్క ముఖద్వారంలో నకర్ ఖానా ఉన్నది. ఇది మలిచిన ఇసుకరాతితో కట్టిన కుదిమట్టమైన భవనం. దీనికి ఎదురుగా “పచ్చిగడ్డి తివాసీ” (లాన్) ఉన్నది. దాని అవతల దీవానీ ఆమ్ (బహిరంగ సభ, లేక దర్బారు) ఉన్నది.\nదర్బారు భవనం తూర్పుభాగంలో ఎత్తయిన వేదికా, దానిపై సింహాసనమూ ఉండేవి. దీవానీ ఆమ్ను ఆనుకుని వెనుకగా ఉన్న రంగమహల్ మండపం నడుమ ఒక చలవరాతి కుండం ఉన్నది. దీని అడుగుభాగం అందంగా పద్మంవలె మలిచి ఉన్నది. రంగమహలుకు దక్షిణంగా ముంతాజ్ మహల్ ఉన్నది. దీనిని శీష్ మహల్ అంటారు. రంగమహలుకు ఉత్తరంగా “మహలీ ఖాస్\" ఉన్నది. ఖాస్ మహల్ను ఆనుకుని ఒక ఎనిమిది పలకల బురుజున్నది. ఇంకా ఉత్తరంగా పోతే దీవానీ ఖాస్ (ఆంతరంగిక దర్బారు) భవనం ఉన్నది. జగత్ప్రసిద్ధమైన నెమలి సింహాసనం, ఇక్కడే ఉండేది.\nదీవానీ ఖాస్కు ఉత్తరంగా రాజకుటుంబం వారి స్నానశాలలున్నాయి. స్నానశాలలకు సమీపంలోనే మోతీ మసీదున్నది. దీనిని ఔరంగజేబు చలవరాతితో కట్టించాడు. మోతీ మసీదుకు అవతలగా ఒక పూల తోటా, కొలనూ, వాటికి రెండువైపులా చలవరాతి మండపాలూ ఉన్నాయి. కోట నట్టనడుమ రెండవ బహాదుర్ షా గత శతాబ్దంలో ఒక ఇసుకరాతి కట్టడం కట్టించాడు.",
            "book_page_end": 67,
            "story_id": "2005_10_19",
            "raw_genre_backup": "చరిత్ర/ఆర్కిటెక్చర్",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 19,
        "author_counts": {
            "వై.వి. ఆర్. శ్రేయ": 1,
            "కొనే నాగవెంకట ఆంజనేయులు": 1,
            "వసుంధర": 1,
            "చందమామ బృందం": 13,
            "గుండ్రాతి సుబ్రహ్మణ్యంగౌడు": 1,
            "శ్రీరామ కమల్": 1,
            "జొన్నలగడ్డ రామలక్ష్మి": 1
        },
        "genre_counts": {
            "నీతి కథ": 1,
            "కుటుంబ కథ": 3,
            "సాహస కథ": 1,
            "ధారావాహిక": 1,
            "బేతాళ కథ": 1,
            "చరిత్ర/సమాచారం": 1,
            "విజ్ఞానం": 1,
            "పర్యావరణం/సమాచారం": 1,
            "సమాచారం": 1,
            "సైన్స్ ఫిక్షన్/సాహసం": 1,
            "గ్రీకు పురాణ కథ": 1,
            "జానపద కథ": 1,
            "పోటీ/ప్రారంభం": 1,
            "జాతక కథ": 1,
            "నీతి కథ/దేవతల కథ": 1,
            "చారిత్రక/సాహసం": 1,
            "చరిత్ర/ఆర్కిటెక్చర్": 1
        }
    }
}