{
    "book_id": "చందమామ_2005_01",
    "stories": [
        {
            "title": "ఆచరణాత్మక నూతన సంవత్సర నిర్ణయం!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "వ్యాసం",
            "moral": "ప్రతి ఒక్కరికీ ఉన్నత విద్య కాకపోయినా కనీసం చదవడం, రాయడం నేర్పడం యుద్ధ ప్రాతిపదికపై కృషి చేయాలి.",
            "keywords": [
                "నూతన సంవత్సరం",
                "విద్య",
                "అక్షరాస్యత",
                "ప్రథమ్ సర్వే",
                "నిరక్షరాస్యత నిర్మూలన"
            ],
            "characters": [],
            "locations": [
                "భారతదేశం",
                "ఉత్తర ప్రదేశ్",
                "అలహాబాద్",
                "లక్నో",
                "ముంబై"
            ],
            "content": "మనదేశ ప్రాథమికవిద్య స్థితిగతులను తెలుసుకోవడానికి ప్లానింగ్ కమిషన్ కోసం ముంబైకి చెందిన 'ప్రథమ్' అనే ఎన్టీవో సంస్థ ఇటీవల ఒక సర్వే జరిపింది. ఈ సర్వేలో బయట పడిన కొన్ని చేదునిజాలు- 2010 నాటికల్లా పిల్లలందరూ బడికి వెళ్ళాలన్న మన ప్రభుత్వ లక్ష్యానికి అనుకూలంగా లేకపోవడం ఆందోళన కలిగించేవిగా ఉన్నాయి.\nదేశవ్యాప్తంగా వివిధ రాష్ట్రాలలోని ముప్ఫై జిల్లాలలో 7-10 ఏళ్ళలోపు పిల్లలు; 10-14 ఏళ్ళలోపు పిల్లలు అని రెండు విభాగాలుగా విభజించి జరిపిన ఈ సర్వేలో- విద్యాసంవత్సర ఆరంభంలో బడిలో చేరే బాలికలలో ఆరోవంతుమంది కొన్ని నెలలలోనే బడి మానేస్తున్నారని తెలియవచ్చింది.\nఈ బాలబాలికలలో నాలుగోవంతుమంది ఒక్కవాక్యం కూడా సొంతంగా రాయలేకపోతున్నారు. కొందరయితే చెప్పినా రాయలేకపోతున్నారు. ఉత్తర ప్రదేశ్లోని అలహాబాద్, లక్నో జిల్లాలలో ప్రభుత్వ పాఠశాలలలో చదివే 7-10 ఏళ్ళలోపు పిల్లలు అసలు చదవలేకపోతున్నారు. ప్రైవేటు పాఠశాల విద్యార్థుల పరిస్థితి గుడ్డిలో మెల్లగా కొద్దిగా మెరుగ్గా ఉంది.\nమశూచిని నిర్మూలించాం; మలేరియాను నిర్మూలించాం; పోలియోను నిర్మూలించనున్నాం అని గర్వంగా చెప్పుకుంటున్నాం. సంతోషకరమైన సంగతులే. అదేవిధంగా నిరక్షరాస్యతను నిర్మూలించడంలో కూడా అలాంటి శ్రద్ధనే కనబరచాలి. ఏమాత్రం నిర్లక్ష్యం చూపకూడదు.\n2020 నాటికల్లా మనదేశం అగ్రరాజ్యం కావాలని కలలు కంటూన్న తరుణంలో, ప్రతి ఒక్కరికీ ఉన్నతవిద్య కాకపోయినా కనీసం చదవడం, రాయడం నేర్పడం చాలా అవసరం. అందుకు యుద్ధప్రాతిపదికపై కృషి చేయవలసిన అవసరం ఎంతయినా ఉంది. ఇందులో ఎలాంటి జాప్యమూ జరగకూడదు. ఇదే మన ఆచరణాత్మక నూతన సంవత్సర నిర్ణయం కావాలి!",
            "book_page_end": 5,
            "story_id": "2005_01_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకులకు కథల పోటీ (జూలై) ఉత్తమ బహుమతి పొందిన ముగింపు!",
            "book_page_start": 6,
            "pdf_page_start": 6,
            "pdf_page_end": 6,
            "author": "కుప్పిలి రాకేష్",
            "genre": "లఘు కథ",
            "moral": "మితిమించిన తీరిక, లేనిపోని ఆలోచనలే బాధలకు కారణం.",
            "keywords": [
                "కథల పోటీ",
                "వైద్యుడు",
                "జమీందారు",
                "రుగ్మత",
                "చిట్కా"
            ],
            "characters": [
                "వైద్యుడు",
                "జమీందారు",
                "దివాను"
            ],
            "locations": [
                "విజయనగరం జిల్లా",
                "గాంధీనగర్",
                "బోడసింగిపేట గ్రామం"
            ],
            "content": "వైద్యుడు అడిగిన దానికి జమీందారు,\n“మీరు ఇక్కడినుంచి వెళ్ళిపోయాక నా బాధలు వెళ్ళబుచ్చుకోవడానికి ఎవరూ లేరే అన్న వెలితి కొన్నాళ్ళు వెంటాడింది. అయినా ఇన్ని బాధలు ఉన్నాయని ఏకరువు పెట్టినా వైద్యుడు ఒక్క మందు కూడా ఇవ్వలేదేమిటా అని ఆలోచించాను. మీరు వెళ్ళాక ప్రత్యేకించి మిమ్మల్ని రప్పించేటంత రుగ్మత ఏదీ రాలేదు. దానికితోడు ఇతరత్రా పనుల కారణంగా ఆ విషయం గురించి ఆలోచించే తీరిక కూడా లేకపోయింది. అందుకే మీకు కబురు చేయలేదు,” అన్నాడు.\n“ఆహా, అలాగా! నిజానికి మీకు అసలు ఎలాంటి రుగ్మతలూ లేవు. మితిమించిన తీరిక, లేని పోని ఆలోచనలే, మీ బాధలకు కారణం అని అప్పుడే గ్రహించాను. అందుకే ఎలాంటి మందులూ ఇవ్వలేదు. అయితే, అది మీకు చెబితే వినరని ఊరుకున్నాను. ఇప్పుడు స్వానుభవంతో మీరే ఆ విషయాన్ని గ్రహించారు. చాలా సంతోషం,” అన్నాడు వైద్యుడు.\nఆ తరవాత వైద్యుడు, జమీందారుకు తెలియకుండా ఆయనకు ఏవైనా పనులు, వ్యాపకాలు కల్పించమని, తాను జమీందారు భార్యకూ, దివానుకూ చెప్పిన విషయం గుర్తు చేసుకుంటూ తన చిట్కా ఫలించినందుకు సంతోషిస్తూ వేరొక ఊరికి బయలుదేరాడు.",
            "book_page_end": 6,
            "story_id": "2005_01_02",
            "raw_genre_backup": "లఘు కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "విచిత్ర స్వప్నం",
            "book_page_start": 7,
            "pdf_page_start": 7,
            "pdf_page_end": 9,
            "author": "ఎన్. శివనాగేశ్వరరావు",
            "genre": "జానపద కథ",
            "moral": "సోమరితనం, పొగరుబోతుతనం, అజ్ఞానం చీకటితో సమానం. శ్రమ చేయకపోతే ఇతరుల దృష్టిలో అసహ్యం కలుగుతుంది.",
            "keywords": [
                "సోమరితనం",
                "విచిత్ర స్వప్నం",
                "బైరాగి",
                "గుడ్లగూబ",
                "పూజలు"
            ],
            "characters": [
                "శివరాముడు",
                "మేనత్త",
                "హరినారాయణుడు",
                "శ్రీనిధుడు",
                "బైరాగి"
            ],
            "locations": [
                "లక్ష్మీపురం",
                "అంకాళమ్మ గుడి",
                "మర్రిచెట్టు",
                "పొరుగు గ్రామం"
            ],
            "content": "లక్ష్మీపురం గ్రామంలో, ధనిక రైతుకుటుంబా నికి చెందిన శివరాముడనే యువకుడుండే వాడు. వాడి తల్లితండ్రులు కాలం చేయ డంతో, వాడి మేనత్తవాణ్ణి పెంచి పెద్ద చేసింది. శివరాముడిలో బద్ధకం పాలెక్కువ. వాడు పొలం పనులు కూలీల మీదా, నౌకర్ల మీదా వదిలి గ్రామంలో స్వేచ్ఛగా తిరుగుతూండేవాడు.\nఇలా వుండగా – ఒక అమావాస్య నాటి రాత్రివేళ వాడు సుష్టుభోజనం చేసి గదిలో గుర్రుపెట్టి నిద్రపోయాడు. తెలతెలవారు తూండగా, వాడికొక విచిత్రమైన కల వచ్చింది.\nఆ కలలో అంకాళమ్మ గుడి ముందు ఒక బంగారు సింహాసనం వుంది. ఆ సింహాసనం మీద శివరాముడు కూర్చునివున్నాడు. వాడి తల మీద ఒక గుడ్లగూబ వాలివుంది. గ్రామ స్థులందరూ అంకాళమ్మ గుడిలోకి వెళ్ళకుండా, వాడికి పూజలు చేస్తూ, నైవేద్యం పెడుతున్నారు. దూరాన ఒక కుక్క మాత్రం వాణ్ణి చూసి అదే పనిగా మొరుగుతున్నది.\nశివరాముడికి మెలుకువ వచ్చింది. ఆ కలను మరిచిపోలేక పోయాడు. వాడు ఆ కల గురించి మేనత్తకు చెప్పి అర్థం అడిగాడు. మేనత్త నవ్వి, “ఒరే, శివా! కలలు దేవరహ స్యాలు. మనబోటి పామరులకు అర్థంకావు. మన గ్రామపెద్ద హరినారాయణుడు తెలివి గలవాడు. ఆయన్ని కలిసి అర్థం అడుగు,” అని సలహాయిచ్చింది.\nశివరాముడు, హరినారాయణుడి దగ్గరకు వెళ్ళి, తన కల గురించి వివరించి అర్థం అడిగాడు. హరినారాయణుడు, “నిన్ను నీవు గొప్పగా ఊహించుకుంటున్నావు. అందువల్లే అలాంటి కల వచ్చింది,” అని చెప్పాడు.\nఅందుకు శివుడు, “అయ్యా! నా గురించి నేనెంత గొప్పగా ఊహించుకున్నా, దేవతకంటే గొప్పగా ఏనాడూ ఊహించుకోలేదు. పోనీ, కుక్క నన్ను చూసి ఎందుకు మొరిగింది? గుడ్లగూబ నా తల మీద ఎందుకు వాలింది?” అని ప్రశ్నించాడు.\nహరినారాయణుడు మరొకసారి తలగోక్కుని, “మన పొరుగూరి జమీందారు శ్రీనిధుడు ఇటువంటి కలల గురించి అర్థం చేసుకు. నేందుకు చాలా శాస్త్రగ్రంథాలు చదివాడు. ఆయన్ని అడిగి చూడు,” అని చెప్పాడు.\nశివుడు, శ్రీనిధుడి వద్దకు పోయి సంగతి చెప్పాడు. ఆయన ఆశ్చర్యపోతూ, శివుడి ముఖంకేసి ఒకటికి రెండు సార్లు చూసి, \"మీ గ్రామానికి ఏదో అరిష్టం రాబోతున్నది. అందుకే, కలలో గ్రామస్థులు దేవతకు కాకుండా, నీకు పూజలు చేశారు,” అంటూ వివరణ ఇచ్చాడు.\nశివరాముడికా వివరణ అంతగా నచ్చ లేదు. “మరి కుక్క, గుడ్లగూబల మాటే మిటి?” అని అడిగాడు.\n“తనకు తిండి పెట్టనందుకు కుక్క మొరిగింది. దేవతకు కాక, నీకు పూజలు జరిపించుకున్నందుకు, నీకు కీడు జరగాలని గుడ్లగూబ నీ తల మీద వాలింది!\" అని చెప్పాడు శ్రీనిధుడు.\nశివరాముడు తన గ్రామానికి బయలు దేరాడు. గ్రామం చేరాక అలసటతో గ్రామం మధ్యవున్న మర్రిచెట్టునీడలో కూర్చున్నాడు. అక్కడ చుట్టకాల్చుకుంటున్న బైరాగి, శివ రాముణ్ణి, “ఏరా అబ్బీ! ఈమధ్య కానరా లేదు. ఏమయ్యావు?\" అని ప్రశ్నించాడు.\nఈ బైరాగిని గ్రామంవాళ్ళు, పిచ్చివాడు, మతి సరిగాలేనివాడు-అని హేళనచేయడం, శివుడికి తెలుసు. వాడు బైరాగితో, “నాకొక వింత కల వచ్చింది. దాని అర్థం తెలుసు కోడానికి ఊళ్ళన్నీ తిరుగుతున్నాను,” అని చెప్పాడు. బైరాగి చుట్టను దూరంగా గిర వాటువేసి చిన్నగా నవ్వి, “సరైన అర్థం ఎవరూ చెప్పలేదుగదా, అవునా?” అన్నాడు. “అంతే జరిగింది! అయినా ఆ సంగతి నీకెలా తెలుసు?” అని అడిగాడు శివరాముడు.\n“ఓరి వెర్రివాడా! నీ కలకు అర్థం చెప్ప గలవాడు, ఈ భూప్రపంచంలో ఒకే ఒక్కడు వున్నాడు; వాడెవరెవడో కాదు, నేనే!\" అన్నాడు.\nశివరాముడు చిన్నగా నిట్టూర్చి, “ఎవరి బుర్రలో ఏముందో, ఆ అంకాళమ్మకే ఎరుక. సరే, కల అర్థం నీవు చెప్పగలవేమో చూడు!\" తన కల గురించి వివరించాడు.\nఅంతావిన్న బైరాగి ఫక్కున నవ్వి, తాపీగా చుట్టముట్టించి, “అరె ఒరె అబ్బీ, విను మరి! ప్రజలలో దైవభక్తి తగ్గిపోతున్నది. స్వార్థం, సోమరితనం పెరిగి పోతున్నాయి. అందుకు నిదర్శనంగా, పనీపాటా లేకుండా సోమరిలా తిరిగే నీకు పూజలు జరిపినైవేద్యం పెట్టారు. ఇక బంగారు సింహాసనం నీలోని పొగరు బోతుతనానికీ, ఆశకూ కొండగుర్తు లాంటిది!” అన్నాడు.\n“ఐతే కుక్క ఎందుకు మొరిగింది? గుడ్లగూబ నాతల మీద ఎందుకు వాలింది?” అని అడిగాడు శివరాముడు.\nఆ వెంటనే బైరాగి, “నిన్ను పెంచి పెద్ద చేసిన నీ మేనత్త నీకు రోజూ కడుపునిండుగా భోజనం పెడుతూ, ఆ కుక్కకు ఒక ముద్ద అన్నం వేస్తున్నది. సొంత పొలం పనులు వాళ్ళకూ, వీళ్ళకూ అప్పగించి గ్రామంలో తిరిగే నువ్వంటే అసహ్యంచుకుని కుక్క మొరిగింది. గుడ్లగూబ మాటంటావా - గుడ్ల గూబకు చీకటంటే మహా ఇష్టం. సోమరితనం, అజ్ఞానంలో బతికే నువ్వు చీకటికంటే కటిక చీకటివి. అందుకే గుడ్లగూబ నిన్ను ఆప్యా యంగా ఆశ్రయించింది!\" అని చెప్పాడు.\nదానితో శివరాముడు చేతులు జోడించి, “నీవు పిచ్చివాడివి కాదు; గొప్ప మేధావివి. నువ్వు కలను వివరించిన తీరు - నన్ను ఎంత గానో ఆకట్టుకున్నది. ఇప్పటికి నా సోమరి నేత్రాలు తెరిపిన పడినై,” అని ఇంటికేసి బయల్దేరాడు.\nబైరాగి వాణ్ణి కాస్త ఆగమని, “అరే ఒరే, అబ్బీ! గ్రామమంతా నేను పిచ్చివాణ్ణని కోడై కూస్తూంటే, కాదనేందుకు నువ్వెవడివి? ఛీ!” అంటూ, అక్కడి నుంచి దూరంగా వున్న మరొక గ్రామంకేసి ప్రయాణంకట్టాడు.",
            "book_page_end": 9,
            "story_id": "2005_01_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "సజ్జనసాంగత్యం!",
            "book_page_start": 10,
            "pdf_page_start": 10,
            "pdf_page_end": 12,
            "author": "శ్రీలలిత",
            "genre": "నీతి కథ",
            "moral": "సజ్జనసాంగత్యం (మంచి స్నేహం) వలన చెడ్డవాడు కూడా పశ్చాత్తాపపడి, మంచిగా మారతాడు.",
            "keywords": [
                "సజ్జనసాంగత్యం",
                "స్నేహం",
                "పశ్చాత్తాపం",
                "పాఠశాల",
                "రాజు"
            ],
            "characters": [
                "రామయ్య",
                "సావిత్రమ్మ (బామ్మ)",
                "గోపీ",
                "రామయ్య భార్య",
                "రాజయ్య",
                "సోమయ్య",
                "శ్రీకాంతుడు",
                "రాజు",
                "విష్ణుశర్మ (ప్రధానోపాధ్యాయుడు)"
            ],
            "locations": [
                "మొగలిపట్టు గ్రామం",
                "రేపల్లె",
                "రామాపురం",
                "జమీందారుగారి పాఠశాల"
            ],
            "content": "మొగలిపట్టు గ్రామంలోని పెద్ద రైతుల్లో రామయ్య ఒకడు. ఆయనది పెద్ద లోగిలి. నలుగురన్నదమ్ములు కలిసికట్టుగా జీవిస్తూ, ఉమ్మడిగా కట్టుకున్న ఆ పెద్ద ఇంటి లోగిలి, ప్రతి సాయంత్రమూ పిల్లల ఆటపాటలతో కోలాహలంగా వుంటుంది. అన్నదమ్ముల పిల్లలతో పాటు చుట్టుపక్కలవారి పిల్లలు కూడా అక్కడికి వస్తూంటారు.\nఒక రోజు సూర్యాస్తమయమై చీకటి కమ్ము కుంటున్న వేళలో, వీధి గుమ్మంలో గుర్రపు బండి ఆగిన శబ్దం విని, పిల్లలందరూ కుతూ హలంగా తొంగి చూశారు. అప్పటికే వీధి అరుగు మీద కూర్చునివున్న రామయ్య, అతని పెద్ద తమ్ముడు, బండిలోంచి దిగిన వృద్ధురాలికి ఎదురు వెళ్ళి, \"బాగున్నావా, పెద్దమ్మా?” అని పలకరిస్తున్నారు.\nఆమెను చూడగానే పిల్లల ముఖాలు ఆనందంతో వెలిగిపోయాయి. \"బామ్మ వచ్చింది! బామ్మవచ్చింది!\" అంటూ సంబ రంగా ఆమెను చుట్టుముట్టారు. ఈ బామ్మ, రామయ్యకు పెద్దతల్లి అయిన సావిత్రమ్మ, అక్కడికి నాలుగు కోసుల దూరంలోవున్న రేపల్లెలో వుంటుంది. ఆమెకు రామయ్య కుటుంబంతో, ముఖ్యంగా పిల్లలతో అను బంధం చాలా చిక్కనైంది. ఆమె చెప్పే రక రకాల కథలు వింటున్నంత సేపూ పిల్లలకు మరోధ్యాస అంటూ వుండదు.\nరాత్రి అయింది. పిల్లలంతా భోజనాలు ముగించి నాలుగిళ్ళ వాకిట్లో చేరారు. బామ్మ, రామయ్య చిన్నకొడుకు పదేళ్ళ గోపీ కేసి చూసి, “ఏమిట్రా గోపీ, మోచేతికి కట్టు కట్టావు?” అని అడిగింది.\nఆ ప్రశ్నకు గోపీ ఏదో చెప్పబోయేంతలో, రామయ్య భార్య కల్పించుకుని, “మరేం లేదు అత్తయ్యా! వీడు పాఠశాలలో ప్రతి ఆకతాయి వెధవతోనూ స్నేహం చేస్తూంటాడు. ఏదో సమయంలో కీచులాట జరిగి, ఇలా దెబ్బలు తిని ఇంటికొస్తూంటాడు,” అన్నది.\nఅప్పుడు బామ్మ, గోపీని దగ్గరకు తీసు కుంటూ, “వీడూ ఆకతాయే అయుంటాడు. ఆకతాయి అయితే తప్ప, మరొక ఆకతాయితో స్నేహం కుదరదు!” అని, “ఒరే, గోపీ, అన్నిటికన్నా ఉత్తమమైనది సజ్జన సాంగత్యం - అంటే మంచివాళ్ళతో స్నేహం అన్నమాట. అలాంటి సజ్జనసాంగత్యాన్ని గురించి ఒక కథ చెబుతాను, అందరూ వినండి,\" అంటూ ఇలా చెప్పసాగింది:\nపూర్వం రామాపురంలో ఒక పెద్ద భూస్వామి వుండేవాడు, ఆయన పరమ ధార్మికుడు; దయాపరుడు. ఆయనకు శ్రీకాంతుడనే కొడుకు వుండేవాడు. ఆ కుర్రవాడు తండ్రికి తగిన కొడుకులాగే ప్రవర్తిస్తూ, పిన్నవయసు లోనే మంచిపేరు తెచ్చుకున్నాడు.\nఅదే ఊళ్ళో రాజయ్య అనే రైతువుండే వాడు. సోమయ్య అతడి కొడుకు. తండ్రి కష్టజీవి, సోమయ్యకు పనంటే చిరాకు. అయితే, ఎంత దుడుకువాడైనప్పటికీ, చదు వంటే చాలా ఆసక్తివుండేది. అందుచేత, రాజయ్య కొడుకును ఊళ్ళో నారాయణా చార్యులనే గురువు నడిపే పాఠశాలకు పంపిం చడం ప్రారంభించాడు.\nఆ పాఠశాలకు సోమయ్య ఈడువాడే అయిన శ్రీకాంతుడు కూడా వస్తూండేవాడు. వాడు సోమయ్యతో గౌరవంగా, స్నేహంగా మాట్లాడేవాడు. కాని సోమయ్య మాత్రం దుడుకుగా, పొగరుగా ప్రవర్తించేవాడు.\nకొన్నాళ్ళకు శ్రీకాంతుడు, సోమయ్య ఇద్దరూ, ఆచార్యుల వద్ద విద్యాభ్యాసం ముగిం చారు. శ్రీకాంతుడు తదుపరి విద్యకోసం, అక్కడికి రెండు కోసుల దూరంలోవున్న జమీందారుగారి పెద్ద పాఠశాలకు వెళ్ళ సాగాడు. రాజయ్య, శ్రీకాంతుడి తండ్రిని అర్థించి, తన కొడుకు కూడా శ్రీకాంతుడితో కలిసి బండిలో వెళ్ళివచ్చేలా ఏర్పాటు చేశాడు.\nఒక నాడు సోమయ్య, తనతో కలిసి చదువు తున్న జమీందారుగారబ్బాయి రాజు మీద దూరం నుంచి ఆకతాయితనంగా రాయి విసిరాడు. రాయి ఆ కుర్రవాడి తలకు తగిలి రక్తం రాసాగింది. జరిగింది వింటూనే ప్రధానో పాధ్యాయుడితో సహా విద్యార్థులందరూ ఒక్క పరుగున రాజు దగ్గరకు వెళ్ళారు.\nప్రధానోపాధ్యాయుడు విష్ణుశర్మ, వైద్యుడి కోసం కబురు పంపి, ఎవరో తెచ్చియిచ్చిన తడిగుడ్డను రాజు గాయం మీద నొక్కిపట్టు కుని, విద్యార్థులవైపు చూస్తూ, “ఎవరు రాజు మీద రాయివిసిరింది? విద్యార్థి అయివుండీ ఇంత దుందుడుకుగా ప్రవర్తించిన, ఆ మూర్ఖు డెవరు?” అంటూ తీవ్రంగా ప్రశ్నించాడు.\nఅది వింటూనే సోమయ్య బిక్కచచ్చి పోయాడు. ఇంతలో ఒకరిద్దరు కుర్రవాళ్ళు, సోమయ్య దూరంనుంచి రాయి విసరటం తాము చూశామని, ఆయనకు చెప్పారు.\nఆ మాటలు వింటూనే విష్ణుశర్మ ఆశ్చ ర్యంగా, “సోమయ్య మన శ్రీకాంతుడి స్నేహి తుడు. వాడు ఇలాంటి పని ఎందుకు చేస్తాడు?” అన్నాడు.\nగురువు ఇలా అనగానే, సోమయ్యకు, శ్రీకాంతుడి మంచితనమూ, తన నీచస్వభా వమూ తెలిసివచ్చి, కళ్ళల్లో నీళ్ళు తిరిగాయి.\nఅది గమనించిన విష్ణుశర్మ, వాడు రాయిని విసిరాడని చెప్పిన పిల్లలతో, “చూశారా, నేనింకా ఏమీ అనకుండానే సోమయ్య ఎలా బాధపడుతున్నాడో! ఇంకెప్పుడూ చూసీ చూడని మాటలు చెప్పకండి,\" అన్నాడు.\nఆ మరుక్షణమే రాజు, సోమయ్య వైపు స్నేహంగా చూస్తూ, “సోమయ్య, శ్రీకాంతు డికే కాదు, నాకూ స్నేహితుడే. వాడిలాంటి కొంటెపనులు చెయ్యడు,” అన్నాడు.\nఇది విన్న సోమయ్య నెమ్మదిగా విష్ణు శర్మను సమీపించి, తలవంచుకుని, “గురువు గారూ! రాజు మీద రాయి విసిరింది నేనే. రాజు, శ్రీకాంతులిద్దరూ మంచివాళ్ళుగనక, నన్ను నిర్దోషిగా చెబుతున్నారు. నన్ను శిక్షించండి!” అన్నాడు.\nవిష్ణుశర్మ, సోమయ్య ప్రవర్తనకు ఆనం దిస్తూఏదో అనేలోగా రాజు, శ్రీకాంతులిద్దరూ, “గురువుగారూ! రాయి విసిరింది సోమయ్యే అని మాకూ తెలుసు. కాని, చేసిన తప్పుకు వాడు పశ్చాత్తాప పడుతున్నాడని గమనించి, మేం సోమయ్య నిర్దోషి అని చెప్పాం. వాణ్ణి శిక్షించకండి,” అన్నారు.\nవిష్ణుశర్మ వాళ్ళు చెప్పిన దానికి చాలా సంతోషించి, సోమయ్యతో, “ఒరే, ఈ క్షణంలో నీకు సజ్జనసాంగత్యం లభించింది. ఎంత అదృష్టవంతుడివి!\" అన్నాడు.\nకథ ముగించిన బామ్మ, “పిల్లలూ! సజ్జన సాంగత్యం చేస్తే ఎలావుంటుందో మీక్కూడా తెలిసివచ్చిందా?” అన్నది.\nపిల్లలంతా ఆనందంగా, “ఓ, బాగా తెలి సింది, బామ్మా! ఇక నుంచి మేంకూడా మంచి వాళ్ళతోనే స్నేహం చేస్తాం,” అన్నారు.",
            "book_page_end": 12,
            "story_id": "2005_01_04",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు-15",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ / ధారావాహిక",
            "moral": "కార్యసాధనలో ఎదురైన సమస్యలను వివేకంతో, గురువు పట్ల భక్తితో పరిష్కరించాలి.",
            "keywords": [
                "భల్లూక మాంత్రికుడు",
                "కాళీవర్మ",
                "దుర్ముఖుడు",
                "ఉగ్రదండుడు",
                "మంత్రదండం"
            ],
            "characters": [
                "కాళీవర్మ",
                "రాజు దుర్ముఖుడు",
                "తలారి భల్లూకుడు",
                "భల్లూక మాంత్రికుడు",
                "ఆటవికుడు",
                "జీవగుప్తుడు",
                "జితకేతరాజు",
                "రాక్షసుడు ఉగ్రదండుడు",
                "మాయామర్కటం"
            ],
            "locations": [
                "ఉదయగిరి కోట",
                "చంద్రశిలా నగరం",
                "భల్లూకపాద పర్వతాలు",
                "బ్రహ్మపుత్రానది జన్మస్థానం"
            ],
            "content": "తలారి భల్లూకుడు సభామంటపం లోపలికి దూకటం చూస్తూనే కాళీవర్మ రానున్న ప్రమా దాన్ని గుర్తించి, ఏనుగు మీదవున్న ఆటవికు డితో, “ఒరే ఆటవికా! చప్పున పోయి భల్లూ కుడు రాజు దుర్ముఖుడి తల నరక్కుండా అటకాయించు,\" అని, పెద్ద గొంతుతో, “తలారి భల్లూకా, నేను వస్తున్నాను. రాజును చంపకు,” అని కేక వేస్తూ పరిగెత్తసాగాడు.\nకాళీవర్మ హెచ్చరిక వింటూనే, ఆట వికుడు ఏనుగు మీది నుంచి దూకి, పరుగున పోయి తలారిభల్లూకుడికి అడ్డంగా నిల బడుతూ, “భల్లూకయ్యా, తొందరపడకు. కాళీవర్మదొర, రాజు తల నరకవద్దని హెచ్చరి స్తున్నాడు,” అన్నాడు.\nతలారి భల్లూకుడు, “తనను అవమానించిన ఈ రాజు తల నరికి తెమ్మని భల్లూక మాంత్రికులవారి ఆజ్ఞ కదా! ఆయన ఆజ్ఞ నెరవేర్చకపోతే, తిరిగి నన్ను సొంతం ఎలుగు బంటుగా మార్చేస్తాడు,\" అన్నాడు.\nఅంతలో అక్కడికి కాళీవర్మ చేరి, “సింహా సనంలో కదలా మెదలక కూర్చుని వున్న రాజు దుర్ముఖుడి కేసి చూసి, “ఈ రాజు కేమయింది? అలా కళ్ళు మూసుకుని చలనం లేకుండా వున్నాడేం?” అన్నాడు.\nతలారి భల్లూకుడు గండ్రగొడ్డలిని భుజం మీద పెట్టుకుని, “కాళీవర్మ దొరా, ఏమిటి మీ ఆజ్ఞ?” అని అడిగాడు.\nకాళీవర్మ, దుర్ముఖుడిని సమీపించి, \"భల్లూకా, నువ్వు తల నరక్కుండానే, ఈ దుర్ముఖుడు ప్రాణం వదిలినట్టుంది. ఏం జరిగివుంటుంది? గండ్రగొడ్డలితో నువ్వు మీదికి రావటం చూసి, ఆ భయంలో ఇతడి గుండె ఆగిపోలేదుకదా?” అన్నాడు.\n“తలారి భల్లూకుడు, దుర్ముఖుడి తల నరికివేశాడా ఏం?” అంటూ భల్లూకమాంత్రి కుడు అక్కడికి వచ్చి, సింహాసనంలో కదలా మెదలక వున్న రాజును చూసి, \"పాపం, ప్రాణభీతితో మూర్ఛపోయివుంటాడు,” అంటూ కత్తిని అతడి భుజానికి తాకిస్తూ, “రాజా దుర్ముఖా! మూర్ఛ తేరుకో. నీ కొచ్చిన ప్రాణభయం ఏమీలేదు,” అన్నాడు.\nఆ వెంటనే దుర్ముఖుడు కళ్ళు తెరిచి, చేతులతో తలను తడివి చూసుకుంటూ, \"ఆహా, నా శిరస్సు ఎంత చేవగలది!. తలారి భల్లూకుడి గండ్రగొడ్డలి దెబ్బకు చెక్కుచెదర కుండా నిలబడిందన్న మాట!” అన్నాడు.\nఆ మాటలకు అందరూ పెద్దగా నవ్వారు. దుర్ముఖుడు సింహాసనం మీదినుంచి లేచి, “కాళీవర్మా, మాంత్రికులూ అందరూ ఇక్కడే వున్నారన్న మాట! మరొకసారి సింహాసనం మీద కూర్చోవాలన్న కోర్కె తీరింది. ఇక నా తల తెగిపోయినా, నే విచారించను,” అన్నాడు.\nకాళీవర్మ, దుర్ముఖుడి భుజాలు పట్టుకుని సింహాసనంలో కూర్చోబెట్టి, “రాజా దుర్ముఖా, నువ్విప్పుడు మా మిత్రుడివి. జరిగిందంతా మరిచిపో. నీ కోట ఆక్రమించిన సామంతు సూర్యభూపతీ, నా గురువు భల్లూకమాంత్రి కుల మంత్రదండాన్ని అపహరించిన మాయా మర్కటం ఇప్పుడు ఏకమయ్యారు. ముందు మనం వాళ్ళను పట్టుకోవాలి,” అన్నాడు.\nకాళీవర్మ ఇలా అనగానే రాజు దుర్ముఖుడు* సంతోషంతో సింహాసనం మీది నుంచి వేగంగా సభామంటపం ముందుకు వచ్చి, కత్తి పైకెత్తి పట్టుకుని, పెద్దగొంతుతో, “ఒరే, ఉదయగిరి రాజునైన నేను ఆజ్ఞాపిస్తున్నాను! విశ్వాస పాత్రులైన సైనికులంతా తక్షణం ఇక్కడికి రండి. అలా రానివాళ్ళను రాజద్రోహులుగా భావించి, శిరశ్ఛేదాలు చేయిస్తాను,” అన్నాడు.\nతలారిభల్లూకుడు మంటపం పిట్టగోడ మీద నిలబడి, గండ్రగొడ్డలి ఝళిపిస్తూ, “ఓహో, దాగివున్న వాళ్లంతా, దుర్ముఖ రాజు గారి ఆజ్ఞ విన్నారా? అందరూ రెక్కలు కట్టు కుని మరీ వచ్చి ఇక్కడ వాలాలి,” అన్నాడు భీకర స్వరంతో.\nఆ మరుక్షణం కోట అన్ని ప్రాంతాల నుంచీ సైనికులు సభామంటపం ముందుకు రాసాగారు. కాళీవర్మవాళ్ళనందరినీ లెక్కించి, రాజు దుర్ముఖుడితో, “రాజా దుర్ముఖా! నీ సైనికులందరూ కలిసి నలభైమంది కన్న ఎక్కువ లేరు. ఇదేనా ఉదయగిరి రాజువైన నీ సైనిక బలం?” అని అడిగాడు.\nరాజు దుర్ముఖుడు అవమానభారంతో తల వంచుకుని, “కాళీవర్మా, నా సైనికులందర్నీ ఆ సామంతు సూర్యభూపతి ధనాశ చూపించి తన పక్షం చేసుకున్నట్టున్నది. ముందు మనం ఆ ద్రోహిని వెతికిపట్టుకోవాలి,” అన్నాడు.\nకాళీవర్మ, భల్లూకమాంత్రికుణ్ణి “గురూ, ఏమిటి తమ ఆజ్ఞ?” అని అడిగాడు.\nభల్లూకమాంత్రికుడు సభామంటపం పిట్టగోడ నానుకుని నిలబడి, కోటగోడల కేసి చూస్తున్నాడు. అతడికి తన మంత్రదండం పోవటం చాలా బాధగా వున్నది. అంతేకాక ఇప్పుడు తానా ప్రాంతాలు వదిలిపోతే, రాజు దుర్ముఖుడు శత్రువుల వల్ల చిక్కుల పాలవు తాడు. పైగా, ఇప్పటి పరిస్థితులలో కాళీవర్మ కూడా తన గురువైన భల్లూకపాదుడు వున్న ప్రాంతానికి రా నిరాకరించవచ్చు...\nభల్లూకమాంత్రికుడు ఇలా ఆలోచిస్తూ, కాళీవర్మతో, “శిష్యా కాళీ! నా ఆజ్ఞల మాట అలా వుంచుదాం. నువ్వు ఏం చేయాలను కుంటున్నావు?” అని అడిగాడు.\nఆ ప్రశ్నకు కాళీవర్మ, “గురూ, ఇదేం ప్రశ్న! ఒకసారి నన్ను తమ గురువుగారుండే భల్లూకపాద పర్వతాలకు రమ్మని అడిగారు. ఆ మాట మరిచారా?” అన్నాడు.\nఆ జవాబుకు భల్లూకమాంత్రికుడు ఆనందపడుతూ, \"శిష్యా కాళీ! నీ గురుభక్తి మెచ్చదగింది. నా గురువైన భల్లూక పాదుడు ఒకానొక తాంత్రికుడి కారణంగా ప్రస్తుతం చిక్కుల్లో వున్నాడు. అతడికి నీవంటి ధైర్య సాహసాలుగల వాడి నుంచి కొంత సహాయం కావాలి. అందుకు ప్రతిఫలంగా నువ్వు కోరే దేమిటో చెప్పు?” అన్నాడు.\nకాళీవర్మ ఒక్కక్షణం ఆలోచించి, “గురూ, ప్రతిఫలాల మాట తరవాత చూద్దాం. రాజు జితకేతుడు నాకు శిరశ్ఛేద శిక్ష విధించినప్పుడు దిరిశెనవనంలో మీరు నాకు చాలా సాయ పడ్డారు. అప్పుడే మీకు అన్నివిధాలా సహాయ పడగలనని మాట ఇచ్చాను. ఇప్పుడేంచేయాలో ఆజ్ఞాపించండి,” అన్నాడు.\n\"అలా అయితే, నువ్వు నాతోపాటు బ్రహ్మ పుత్రానది జన్మస్థాన ప్రదేశాన వున్న భల్లూక పాద పర్వతాలకు రావాలి,” అన్నాడు భల్లూక మాంత్రికుడు.\n“సరే, బయలుదేరండి!\" అంటూ కాళీ వర్మ కదిలాడు.\nరాజు దుర్ముఖుడు నిలువెల్లా వణికి పోతూ, “మాంత్రిక ప్రభో! తమరు నా మాట మరిచినట్టున్నది. ఈ కొద్ది మంది సైనికులతో నేను రాజుగా మనగలగటం అసాధ్యం. నేనూ భల్లూకపాద పర్వతాలకు వస్తాను,\" అన్నాడు.\nభల్లూకమాంత్రికుడు ఏదో అనబోయేం తలో తలారిభల్లూకుడు గండ్రగొడ్డలిని నేలకు వేసి కొట్టి, ఏడ్పు గొంతుతో, \"అయ్యా, నా సంగతేమిటి? మీరంతా ఇక్కణ్ణించి వెళ్లిన తరవాత నా పాత యజమాని జితకేతరాజు, తన ఆజ్ఞ ధిక్కరించినందుకు నన్ను అడవి మృగం కింద వేటాడేస్తాడు. నన్నూ తమ వెంట తీసుకుపొండి,” అన్నాడు.\nభల్లూకమాంత్రికుడు చిరునవ్వు నవ్వి, తలారిభల్లూకుడి భుజం తడుతూ, “భల్లూకా, భయపడకు! నేను, నీ సంగతీ రాజు దుర్ముఖుడి సంగతీ మరిచిపోయానను కోకు. మీ ఇద్దరి క్షేమం చూశాకేనేనీ ప్రాంతాల నుంచి వెళతాను. చంద్రశిలా నగరరాజు ఆ జితకేతుడు కాళీవర్మతోపాటు నన్నూ అవమా నించాడు. ఆ నగరం పోయి, ఆ రాజు అంతేదో చూడవలసి వున్నది,” అన్నాడు.\n\"ఆ పొగరుబోతు రాజు మంత్రి అయిన జీవగుప్తుడు కొద్దిమంది సైనికులతో కోట వెలుపల కాపలా వేసివున్నాడు. వాడు హఠాత్తుగా మన మీద వచ్చి పడకుండా రాక్షసుడు ఉగ్రదండుడు అడ్డుగా నిలబడ్డాడు. మరి, ఈ సామంతుడు సూర్యభూపతీ, మాయా మర్కటం కోటలో ఏ మూలనైనా దాగివు న్నారో, లేక పారిపోయారో తెలియటం లేదు,” అన్నాడు కాళీవర్మ.\nకాళీవర్మ ఇలా అనగానే తలారి భల్లూ కుడు గండ్రగొడ్డలి భుజాన పెట్టుకుని, \"కాళీవర్మ దొరా! నేను ఏనుగు మీద ముందుగా కోట బయటికి పోయి, పరిస్థితి ఎలా వున్నదో చూస్తాను. రాక్షసుడు ఉగ్ర దండుడికి నేను తోడుగా రావటం చూస్తూనే, ఆ మంత్రీ, సైనికులూ చంద్రశిలానగరం కేసి పారిపోయినా పారిపోతారు,” అన్నాడు.\n“సరే, నువ్వు అలాగే వెళ్ళు. మేం ఒక సారి కోట ప్రాంతాలు గాలించి, వెనగ్గావస్తాం,” అన్నాడు కాళీవర్మ.\n“ఒరే, ఆటవిక సేవకా! ఏనుగును మంటపం కేసి మరి కాస్త ముందుకు తీసు కురా,” అని కేకపెట్టాడు తలారి భల్లూకుడు.\nఆటవికుడు ఏనుగును మంటపం దరికి నడపగానే తలారి భల్లూకుడుపోయి దాని మీద కూర్చున్నాడు. అంతవరకూ అంతా శ్రద్ధగా వింటున్న రాజు దుర్ముఖుడు, భల్లూక మాంత్రికుడితో, “మాంత్రిక ప్రభో! నేను ఈ కొద్దిమంది సైనికులతో, ఈ కోటలో వుండటం క్షేమంకాదు. మీ వెంట నేనూ బయలుదేరి చంద్రశిలానగరం వస్తాను,” అన్నాడు.\n“నేనూ అదే చెప్పబోతున్నాను. నీ నలభై మంది సైనికులతో నువ్వు కొత్తగా ఒక రాజ్యాన్నే జయించబోతున్నావు. సరా?” అన్నాడు భల్లూక మాంత్రికుడు.\nఆ తరవాత అందరూ సభామంటపంలో నుంచి కిందికి వస్తూండగా, కోట గోడల మీది కెక్కిన రాజు దుర్ముఖుడి అంగరక్షకులిద్దరూ ఏక కంఠంగా, “మహారాజా, మనసామంతూ, మాయకోతీ జితకేతరాజు మంత్రి పక్కన వున్నారు. వాళ్ళు రాక్షసుడితో ఏదో మాట్లా డుతున్నారు,” అని కేక పెట్టారు.\n“గురూ, ఇలా జరుగుతుందన్న అను మాసం నాక్కలగకపోలేదు. కాలినకోట ద్వారాల దగ్గిర మనం తగిన కాపలా పెట్టవలసింది. బహుశా ఆ దుర్మార్గులు రాక్షసుడు ఉగ్ర దండుణ్ణి తమ పక్షం చేసుకునే ప్రయత్నాలు చేస్తూ వుండి వుంటారు,” అన్నాడు కాళీవర్మ.\n“కాళీ, వాళ్ళ ప్రయత్నాలేమీ ఫలించవు. ఆ రాక్షసుడు నా నుంచి ఏదో సాయం ఆశిస్తు న్నాడు. ఇక మనం బయలుదేరుదాం, \" అన్నాడు భల్లూక మాంత్రికుడు.\nకాళీవర్మ ఊహించినట్టే రాజు జితకేతుడి మంత్రి జీవగుప్తుడు, ఉగ్రదండుడికి పెద్ద పెద్ద ఆశలు చూపి, తన పక్షం చేసుకునే ప్రయత్నం చేస్తున్నాడు. అందుకు మాయా మర్కట రూపంలో వున్న భ్రాంతిమతి వంత పాడుతున్నాడు.\nరాక్షసుడు ఉగ్రదండుడు రాతిగద పైకెత్తి పట్టుకుని, \"నాకు మీ ఎవరి నుంచీ సహాయం అవసరంలేదు. భల్లూకపాద పర్వతాల్లో నా బంధు వొకడున్నాడు. అతణ్ణి బంధవిము ముక్తుణ్ణి చేయాలి,\" అంటున్నాడు.\nఆ మాటలకు మాయామర్కటుడు హేళ నగా కిచకిచమంటూ అరిచి, “ఉగ్రదండా, ఆ బంధువెవరు, నీ అన్నే గదా? ఇంకా బంధ విముక్తేమిటి? నా గురువు తాంత్రిక మిథ్యా మిశ్రుడు అతణ్ణి ఏనాడో భూస్థాపితం చేశాడు. నువ్వు బుద్ధిగా ఇక్కడే, జితకేతరాజు ఆశ్ర యంలో వుంటూ సుఖంగా కాలం వెళ్ళ బుచ్చటం మంచిది,” అన్నాడు.\n“నా అన్నను ఆ తాంత్రికుడు నిజంగా చంపాడా? లేక నువ్వు అబద్ధం ఆడుతు న్నావా?” అంటూ ఉగ్రదండుడు పళ్ళు రికాడు.\nమాయామర్కటుడు ఏదో అనబోయేం తలో మంత్రి జీవగుప్తుడు అతణ్ణి వారిస్తూ, \"ఉగ్రదండా! గతం అంతా మరిచిపో. మా రాజ్యంలో మహాబలశాలి అయిన రాక్షసుడొక డున్నాడన్నది మాకెంతో గర్వకారణంగా వుంటుంది. అలాగే నువ్వు శేష జీవితాన్ని మా రాజుగారి చల్లని నీడలో సుఖంగా గడిపెయ్య వచ్చు,” అన్నాడు.\n\"అంటే, నా నుంచి ఎలాంటి సహాయం కోరకుండానే, మీ రాజు నాకు అతిథ్యం ఇస్తా డన్నమాట, అవునా?” అన్నాడు ఉగ్రదండుడు.\n“నీ నుంచి ఒకే ఒక సహాయం చాలు. మేం ఇప్పుడు కోటలో ప్రవేశించబోతున్నాం. అక్కడ భల్లూక మాంత్రికుణ్ణి, కాళీవర్మ అనే నేరస్థుణ్ణి, రాజు దుర్ముఖుణ్ణి నిలువునా చీల్చి చెండాడేందుకు కొంచెం సహాయపడు, చాలు!\" అన్నాడు మంత్రి జీవగుప్తుడు.\nఉగ్రదండుడు జవాబివ్వబోయేంతలో కోటలో నుంచి ఎనుబోతు వాహనం మీద వున్న భల్లూక మాంత్రికుడితో పాటు అందరూ ఒక్కసారిగా బయిటికి వచ్చారు. వాళ్లను చూసి భయకంపితుడై పోయి, మంత్రి ఏమి చేయటమా అని ఆలోచిస్తూ, పక్కనే గుర్రాల మీద వున్న సామంతూ, మాయామర్కటాల కేసి చూశాడు.\nరాక్షసుడు ఉగ్రదండుడు ఒకసారి పెద్దగా హుంకరించి, \"మంత్రీ! సహాయం చేయమ న్నావు గదా? ఇదిగో, నీకూ, నీ వెంట వున్న దుష్టగణానికీ నే చేయబోతున్న సహాయం ఇది!” అంటూ రాతి గద ఎత్తి, అందుబాటు లోవున్న మాయామర్కటుడి తలకేసి విసిరాడు.\nమాయామర్కటుడు మెరుపు వేగంతో కీచుమంటూ గుర్రంమీది నుంచి పైకెగిరాడు. ఉగ్రదండుడి రాతి గద పోయి అత డెక్కి వున్న గుర్రం తలను తాకింది.",
            "book_page_end": 18,
            "story_id": "2005_01_05",
            "raw_genre_backup": "ఫాంటసీ / ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "రాజు-దొంగ",
            "book_page_start": 19,
            "pdf_page_start": 19,
            "pdf_page_end": 24,
            "author": "మంజుభారతి",
            "genre": "బేతాళ కథ",
            "moral": "శిక్ష ఉద్దేశం దోషిలో పరివర్తన తీసుకురావడం. పరోపకారం దెబ్బతినకుండా ఉండేందుకు రాజు వ్యవహరించాలి.",
            "keywords": [
                "విక్రమార్కుడు",
                "బేతాళుడు",
                "రాజు సునీలుడు",
                "దొంగ",
                "పరోపకారం"
            ],
            "characters": [
                "విక్రమార్కుడు",
                "బేతాళుడు",
                "దయానందముని",
                "సుధీరవర్మ (రాజు)",
                "సునీలుడు",
                "పుణ్యగుప్తుడు",
                "దొంగ"
            ],
            "locations": [
                "శ్మశానం",
                "గురుకులం",
                "రాజధాని",
                "అడవి",
                "బావిగట్టు"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్నిదించి భుజానవేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతా ళుడు, “రాజా, అర్ధ రాత్రి సమయంలో భీతి కొలిపే ఈ శ్మశానంలో నువ్వు పడుతున్న శ్రమ చూస్తూంటే అమిత ఆశ్చర్యంతో పాటు, ఏదైనా అనుకో కుండా జరిగిన అవమాన కళంకాన్ని తొలగించుకోవడానికో, కప్పిపుచ్చుకోవ డానికో ఇలా శ్రమపడుతున్నావేమో అన్న అనుమానం కూడా కలుగుతు \" న్నది. మంచికని వెళితే, పరిస్థితుల కారణంగా ఒక్కొక్కసారి చెడు ఎదుర వుతూ ఉంటుంది. అలాంటిసంఘట నను అవమానంగా భావించి, దానిని బయటపడనీయకుండా కాపాడుకోవడానికి కొందరు మితిమించిన జాగ్రత్తలు తీసు కుంటూ ఉంటారు. సామాన్యులకన్నా ఉన్నత స్థితిలో ఉన్నవారి విషయంలో ఇది మరింత ఎక్కువగా కనిపిస్తుంది. ఇందుకు ఉదాహ రణగా తాను ఒక దొంగ చేతులలో మోస పోయిన సంగతి బయటపడకూడదన్న తప నతో, ఆ దొంగ పట్ల చెప్పవలసిన తీర్పునే మార్చి చెప్పిన రాజు సునీలుడి కథ చెబు తాను, శ్రమ తెలియకుండా, విను,” అంటూ ఇలా చెప్పసాగాడు:\nదయానందముని గురుకులంలో విద్యన భ్యసిస్తూన్న రాజు సుధీరవర్మ కుమారుడు సునీలుడు త్వరితగతిలో సకల విద్యలలోనూ ఆరితేరాడు. దయానందముని ఒకనాడు సునీలుణ్ణి చేరబిలిచి, “విద్యార్జన పట్ల నువ్వు చూపిన ఆసక్తి, చేసిన నిర్విరామ కృషి కడు ప్రశంసనీయం. ఈనాటితో నీ విద్యాభ్యాసం పూర్తవుతున్నది. మానవులుగా జన్మించిన ప్రతి ఒక్కరికీ విద్య నయనద్వయం వంటిది. రాజ్యపాలనలో నీకిది మరింత ఉపయోగ కరంగా ఉండగలదు. అధికారంలో వున్నవారు వివేకంతో తీసుకునే నిర్ణయాల ద్వారా లబ్ధి పొందేవారు ఎక్కువగా ఉంటారుగనక, పాల కులకు విద్య మరింత ఉపకారి కాగలదు. మరొక్క విషయం. సకల విద్యల పరమార్థమే కాదు; మానవ జన్మపరమార్థమే పరోపకారం అన్న పరమ సత్యం నువ్వు కలలో కూడా మరిచిపోకూడదు. అదే నువ్వు నాకిచ్చే నిజ మైన గురుదక్షిణ కాగలదు,” అని ఆశీర్వ దించాడు.\nసునీలుడు గురువుకు భక్తితో నమస్క రించి, గురుకులాశ్రమ అభివృద్ధి కోసం, తండ్రి పంపిన కానుకలను ఆయనకు సమ ర్పించి, భటులతో కలిసి రాజధానికి బయలు దేరాడు.\nషోడశ కళలతో శోభిల్లుతూన్న నిండు చంద్రుడిలా విద్యాశోభతో తిరిగి వచ్చిన కుమారుణ్ణి చూసి, రాజు సుధీరవర్మ పరమా నందం చెందాడు. మంత్రులనూ, రాజగురు వునూ సంప్రదించి, ఒక శుభముహూర్తాన సునీలుడికి ఘనంగా రాజ్య పట్టాభిషేకం చేశాడు.\nసునీలుడు తండ్రిని మించిన తనయు డిలా ప్రజారంజకంగా రాజ్యపాలన చేయ సాగాడు. గురుకులం నుంచి బయలుదేరి నప్పుడు గురువు చెప్పిన మాటలు ఆయన మనసులో నిరంతరం మారుమోగసాగాయి.\nఅందువల్ల ఆయన తరచూ మారువేషంలో దేశాటన చేస్తూ, ప్రజల స్థితిగతులను, సమస్యలను ప్రత్యక్షంగా తెలుసుకుని పరి ష్కార మార్గాలు చూపసాగాడు. ఆపదలో ఉన్నవారిని స్వయంగా వెళ్ళి ఆదుకోవడంలో పరమానందం చెందేవాడు.\nఒకనాడాయన బట్టల వ్యాపారి వేషంలో దేశాటనకు బయలుదేరాడు. రాజధానీ నగరా నికి కొద్ది దూరంలో తూరుపున ప్రవహించే నదికి ఆవలి తీరంలో వున్న అటవీ ప్రదేశంలోని ఒక గ్రామాన్ని సమీపిస్తూండగా, హఠాత్తుగా వెనక నుంచి దభీమన్న శబ్దం, వెనువెంటనే, \"అయ్యా, నా బిడ్డను కాపాడండి, నా బిడ్డను కాపాడండి,” అన్న ఆర్తనాదం విని, వెనక్కు తిరిగి చూశాడు.\nఒక మనిషి చేతులెత్తి మొక్కుతూ, ఒక పాడుపడ్డ బావిగట్టున, \"అయ్యా, నా బిడ్డ బావిలో పడిపోయాడు. అవిటివాణ్ణి. బావి లోకి దిగలేను. నా బిడ్డను కాపాడండి. కాపా డండి,” అని అతి దీనంగా విలపిస్తూవేడు కున్నాడు.\nమారువేషంలో వున్న సునీలుడు, బట్టల మూటను గట్టున దించి, బావిలోకి తొంగి చూసి, అందులోకి దూకాడు. బావంతా కలయ తిరిగాడు. చాలా సేపు వెతికాడు. బిడ్డ జాడ తెలియలేదు. ఆశ్చర్యంతో, అతి కష్టం మీద విరిగి పోయిన మెట్లగుండా పైకి ఎక్కి వచ్చాడు. గట్టు మీద అవిటివాడూ లేడు; తను దించి వెళ్ళిన బట్టలమూటా కనిపించ లేదు. ఏదో బండరాతిని బావిలోకి వేసి, బిడ్డ పడిపోయాడని వాడు చెబితే, తను విని మోస పోయానని రాజు గ్రహించాడు. మరేంచేయ డానికీ లేక విచారంతో రాజధానికి తిరిగి వచ్చాడు.\nపది రోజులు గడిచాయి. పదకొండో రోజు సునీలుడు కొలువు తీరివుండగా, నగర రక్షక భటులు ఒక దొంగను పెడరెక్కలు విరిచికట్టి, సభలోకి తీసుకువచ్చారు.\nరాజు వాణ్ణి పరిశీలనగా చూసి, తల పంకిస్తూ, “వాడు చేసిన నేరం ఏమిటి?” అని అడిగాడు.\n“నగల వ్యాపారి పుణ్యగుప్తుడి ఇంటికి కన్నం వేస్తూ పట్టుబడ్డాడు, ప్రభూ,” అన్నారు భటులు.\n“అలాగా!” అని రాజు కొంతసేపు మౌనంగా ఆలోచించి, “ఈ రాత్రికి వాణ్ణి చెరసాలలో బంధించండి. శిక్ష ఏమిటో రేపు విధిస్తాను,” అని ఆజ్ఞాపించాడు.\nభటులు దొంగను అక్కణ్ణించి అవతలికి లాక్కువెళ్ళారు.\nఆనాటి అర్ధరాత్రి సమయంలో రాజు బట్టల వ్యాపారి వేషం వేసుకుని, చెరసాలకు వెళ్ళి, కునికి పాట్లు పడుతూన్న దొంగను తట్టి లేపాడు.\nదొంగ ఉలిక్కి పడిలేచి, \"నువ్వు ఇక్కడి కెలా వచ్చావు? నువ్వూ దొంగవేనా?” అని రాజును అడిగాడు ఆశ్చర్యంగా.\nరాజు ముఖానికి పెట్టుకున్న గడ్డాన్నీ, తలపాగానూ తీసి పక్కన పెట్టాడు. అంతే, దొంగ ప్రాణభయంతో గడగడ వణుకుతూ, “క్షమించండి, ప్రభూ! మిమ్మల్నే మోసం చేసి మీ బట్టల మూటను కాజేశాను. ఇకపై అలాంటి పనులు చేయను. నన్ను రక్షిం చండి, రక్షించండి,” అంటూ రాజు పాదాలపై పడ్డాడు.\n\"తప్పు చేసినవాడు శిక్ష అనుభవించ వలసిందే! వ్యాపారి ఇంట దొంగతనానికి ఒడిగట్టిన నిన్ను శిక్షించక తప్పదు. దానికి తగ్గ శిక్ష రేపు విధిస్తాను. నన్ను మోసగించిన నేరాన్ని క్షమించి వదిలిపెడతాను. అయితే, బావిగట్టున ఆ రోజు జరిగిన సంగతి నువ్వు మరెక్కడా చెప్పుకోకూడదు. సరేనా?” అన్నాడు రాజు.\n“చిత్తం, ప్రభూ!” అంటూ దొంగ రాజు పాదాలను తాకి కళ్ళకు అద్దుకున్నాడు.\nరాజు తలపంకించి చెరసాల నుంచి వేలు పలికి నడిచాడు.\nమరునాడు భటులు దొంగను రాజు సమక్షంలో హాజరు పరిచారు.\nరాజు ఇవ్వనున్న తీర్పు కోసం సభాస దులు ఆసక్తితో ఎదురుచూడసాగారు.\nరాజువాణ్ణి, పరికించి చూస్తూ, “నగల వ్యాపారి పుణ్యగుప్తుడి ఇంట్లో కన్నం వేశావా?” అని అడిగాడు.\n“వేశాను, ప్రభూ!” అన్నాడు దొంగ తల వంచుకుని.\n“ఇదే మొదటి దొంగతనమా? లేక దొంగ తనమే వృత్తిగా బ్రతుకుతున్నావా?” అని అడిగాడు రాజు.\n\"దొంగతనం నా వృత్తికాదు ప్రభూ. చదువయిన వెంటనే, దురదృష్ట వశాత్తు చేయని ఒక నేరానికి శిక్షింపబడ్డాను. నా మీద దొంగననే ముద్రపడింది. బతుకు తెరువు కోసం ఎక్కడెక్కడో తిరిగాను. దొంగనని నన్నె వరూ పనిలోకి తీసుకోలేదు. చివరికి జీవితం మీద విరక్తి పుట్టి చచ్చిపోదామని అడవికి వెళ్ళాను. కాని చావడానికి ధైర్యం చాలక ఆకలితో నకనకలాడుతూ ఒక బావిగట్టున కూర్చున్నాను. అప్పుడే అటు కేసి వచ్చిన ఒక పుణ్యాత్ముడి నుంచి ఆయన బట్టల మూటతో సహా అన్నం మూటను తెలివిగా కాజేశాను. ఆ మూటలోని అన్నం తిని ఆకలి తీర్చుకు న్నాను. దాంతో దొంగతనంతోనే సుఖంగా బతక వచ్చుననే బుద్ధి పుట్టింది. పదిరోజులుగా చిల్లరమల్లర దొంగతనాలు చేస్తూ వచ్చాను. నిన్న వ్యాపారి ఇంటికి కన్నం వేస్తూ భటుల చేతికి పట్టుబడ్డాను,” అన్నాడు దొంగ కన్నీరు కారుస్తూ.\n“నీకు జీవనోపాధి కల్పిస్తే, దొంగతనాలు మానుకుంటావా?\" అని అడిగాడు రాజు సునీలుడు.\n“ఈ జన్మలో దొంగతనాల జోలికి పోను, ప్రభూ!\" అన్నాడు దొంగ కన్నీళ్ళు తుడుచు కుంటూ.\n“ఈ పదిరోజులుగా దొంగిలించిన సొమ్ము లను, వాటి సొంతదారులకు తిప్పి అప్ప గించి క్షమాపణ వేడుకో. అంతవరకు భటులు నీ వెంటనే ఉంటారు. ఆ తరవాత నీకు ఏదైనా తగిన జీవనోపాధి ఏర్పాటు చేస్తాను,” అన్నాడు రాజు. ఆ తీర్పు విని సభికులు హర్షధ్వానాలు చేశారు.\n“చిత్తం, ప్రభూ!” అంటూ దొంగ, భటుల వెంట వెలుపలికి నడిచాడు.\nరాజు సునీలుడు గురువు వాక్కును స్మరించుకుంటూ తృప్తిగా తలపంకించాడు.\nబేతాళుడు ఈ కథ చెప్పి, “రాజా, రాజు సునీలుడు తప్పు చేసినవాడు శిక్ష అనుభ వించక తప్పదు అంటూనే, తన కళ్ళెదుటే జరిగిన తప్పును క్షమించడం విడ్డూరంగా లేదా? తనంత వాణ్ణి ఒకదొంగ మోసగించా ఉన్న విషయం బయట పడితే, తనకు అవ మానం తప్పదన్న అనుమానంతోనే రాజు దొంగకు క్షమాభిక్ష పెట్టాడన్న విషయం తేట తెల్లంకదా? పదిమందిలో అవహేళనకు గుర వుతామన్న అనుమానంతో రాజు తననే మోస గించిన దొంగను క్షమించడం న్యాయం, ధర్మం అనిపించుకుంటుందా? ఇందువల్ల రాజ్యంలో నేరాలు పెరిగే అపాయం లేదా? ఈ సందేహాలకు సమాధానం తెలిసి కూడా చెప్పకపోయావో నీతల పగిలిపోతుంది,\" అన్నాడు.\nదానికి విక్రమార్కుడు, \"తప్పు చేసినవాడు శిక్ష అనుభవించి తీరాలన్నదాంట్లో ఎలాంటి సందేహానికీ తావులేదు. అయితే, శిక్షల ఉద్దేశం దోషిలో పరివర్తన తీసుకురావడం అన్న సత్యం మరిచి పోకూడదు. చెరసాలకు వచ్చిన రాజును గుర్తించగానే దొంగలో పరి వర్తన ప్రారంభమయిందని తెలుస్తూనే ఉన్నది. దొంగతనం చేసినప్పటికీ వాడు చెప్పినవన్నీ నిజాలేననీ, చేసిన తప్పులకు పశ్చాత్తాపం చెందుతున్నాడనీ రాజు గ్రహించాడు. వాడికి మంచి మార్గం చూపాడు. నేర ప్రవృత్తి ప్రబల డానికి గల మూలకారణాలను అన్వేషించి, వాటిని రూపుమాపడమే సరైన నేరనిరోధక మార్గం అన్న సత్యం గ్రహించి, దానిని ఆచర ణలో చూపిన ఆదర్శ పాలకుడు రాజు సునీలుడు. ఇక, రాజు సునీలుడు తాను మోసపోయిన సంగతి బయటపెట్టవద్దని దొంగను కోరినందుకు కారణం - తను పదిమందిలో అవహేళనకూ, అవమానానికీ గురవుతానన్న అనుమానంతో కాదు. పరో పకారం గురించి గురువు చెప్పిన మాటలను తు.చ. తప్పకుండా తాను పాటించడమే గాక, తన ప్రజలు కూడా పాటించేలా చేయాలన్నది ఆయన ఆశయం. అలాంటప్పుడు రాజం తటివాడు ఉపకారం చేయబోయి మోసానికి గురయ్యాడన్న విషయం బయట పడితే, సామాన్య ప్రజలలో ఉన్న ఉపకార బుద్ధి సైతం నశించి పోవచ్చు. అలాంటి స్థితి రాకూడ దన్న ఉదాత్త ఆశయంతోనే ఆ విషయం బయటపెట్టవద్దని రాజు దొంగను ఆదేశిం చాడు!” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంలో సహా మాయమై, తిరిగి చెట్టెక్కాడు.",
            "book_page_end": 24,
            "story_id": "2005_01_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "రామాయణం",
                "పాఠాంతరాలు",
                "ఛత్రపతి శివాజీ టర్మినస్",
                "ప్రపంచ వారసత్వ అంతస్తు",
                "విక్టోరియా టెర్మినస్"
            ],
            "characters": [],
            "locations": [
                "భారతదేశం",
                "ముంబయి",
                "డార్జిలింగ్",
                "పశ్చిమ బెంగాల్"
            ],
            "content": "మూడువందల పాఠాంతరాలతో రామాయణం!\nరామాయణ మహాభారతాలు మన ఇతిహాసాలు అన్న సంగతి మనకందరికీ తెలుసు. వీటిలో ఆదికావ్యంగా పేరొందిన రామాయణానికి ఒక్క సంస్కృతంలోనే ఇరవై అయిదు పాఠాంతరాలు ఉన్నాయి. తుళు, గిరిజనభాషలైన భిలీ, సంతాలి భాషలతో కలుపుకుంటే మన భారతీయ భాషలలో అనేక పాఠాంతరాలు ఉన్నాయి. అన్నమీస్, బాలినీస్, కంబోడియన్, చీనా, జాపనీస్, లోటియన్, మలాయ్, థాయ్, టిబెటన్ భాషలలో సైతం రామా యణం ఉండడం దీని ప్రసిద్ధిని చాటుతున్నది. ఐరోపా భాషలలోనూ కొన్నిరకాల రామాయణాలు ఉన్నాయి. అంటే మొత్తం మీద దాదాపు 300 పాఠాంత రాలున్నాయి. వీటిని పరిశీలించిన ఒక సుప్రసిద్ధ చరిత్ర పరిశోధకుడు ఇలా అన్నాడు: రామాయణం ఒక నిర్దిష్ట కాలఘట్టానికి సంబంధించిన గ్రంథం కాదు. ఒక కథాంశం చుట్టూ విభిన్న భాషలలో వివిధ ప్రాంతాలలో రచింపబడిన పాఠాంతరాలలో దాని చరిత్ర నిక్షిప్తమై ఉన్నది.\nరైల్వేస్టేషన్కు వారసత్వ అంతస్తు\nముంబయిలోని ఛత్రపతి శివాజీ టర్మినస్కు ప్రపంచ వారసత్వ అంతస్తు కల్పించబడింది. మన దేశంలో ఇలాంటి అంతస్తుగల మరో రైల్వేస్టేషన్ పశ్చిమ బెంగాల్ రాష్ట్రంలోని డార్జిలింగ్లో ఉంది. ప్రపంచంలోనే చాలా రద్దీగా వున్న రైల్వేస్టేషన్గా ఛత్రపతి శివాజీ టర్మినస్ ప్రసిద్ధిగాంచింది. ఈ స్టేషన్ ను 1878 వ సం.లో నిర్మించడం ప్రారం భించారు. ఆ తరవాత పదేళ్ళకు పూర్తయింది. విక్టోరియా రాణి పేరు మీదుగా దీనికి విక్టోరియా టెర్మినస్ అని పేరుపెట్టారు. 1929వ సం.లో పద మూడు ప్లాట్ఫారాలు కలిపారు. 1996లో మరి రెండు ప్లాట్ఫారాలు ఎక్కువగా చేర్చి, ఛత్రపతి శివాజీ టెర్మినస్ గా పేరు మార్చారు. రోజుకు 30,00,000 మంది ప్రయాణీకులు వస్తూంటారు.",
            "book_page_end": 25,
            "story_id": "2005_01_07",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "సముద్రం-ఉప్పునీళ్ళు",
            "book_page_start": 26,
            "pdf_page_start": 26,
            "pdf_page_end": 29,
            "author": "చందమామ బృందం",
            "genre": "ఫాంటసీ",
            "moral": "దురాశ, అసంతృప్తి హాని కలిగిస్తాయి. కష్టపడకుండా కేవలం అదృష్టంపై ఆధారపడకూడదు.",
            "keywords": [
                "జపాన్ కథ",
                "సముద్రం",
                "ఉప్పునీరు",
                "మాయాచక్రం",
                "సుజూ",
                "యమార్"
            ],
            "characters": [
                "సుజూ",
                "యమార్",
                "వృద్ధురాలు",
                "సుజూ కొడుకు",
                "పెద్దమనిషి"
            ],
            "locations": [
                "గ్రామం",
                "అడవి",
                "గుహ",
                "సముద్రం",
                "దీవి"
            ],
            "content": "ఒకానొకప్పుడు అడవి సమీపంలోని ఒక గ్రామంలో సుజూ, యమార్ అనే ఇద్దరు స్నేహితులు ఉండే వారు. సుజూ చాలా బలంగానూ, చురుగ్గానూ ఉండేవాడు. యమార్ అంత బలహీనుడుకాదు గాని, మహాబద్ధకస్తుడు. ఒక చెట్లో పళ్ళు కనిపించా యంటే, ఎంత ఎత్తయినా సరే, సుజూ చెట్టెక్కి వాటిని కోసుకువచ్చేవాడు. అయితే, వాటిని మొదట యమార్కు ఇచ్చి, కావలసిన వాటిని తీసుకో నిచ్చేవాడు.\nఇద్దరూ పెరిగిపెద్దవాళ్ళయ్యారు. ఇద్దరికీ పెళ్ళిళ్ళ య్యాయి. సుజూ ఒకచిన్న ఇంట్లో వుంటూ కూలినాలి చేసుకుని జీవించేవాడు. తండ్రి నుంచి కొంత పొలం సంక్రమించడంతో యమార్ సుఖ జీవనం సాగించసాగాడు.\nఅయితే, ఇద్దరి మధ్య స్నేహం మాత్రం కొన సాగుతూవచ్చింది. తీరిక సమయాల్లో ఇద్దరూ కలిసి అడవికి వెళ్ళేవారు. ఒకనాడు అలా అడ విలో తిరుగుతూ ఒక గుహలో ప్రవేశించారు. గుహలో కమ్ముకున్న చీకట్లో మెరుస్తూ చిన్న చిన్న రాళ్ళు కొన్ని సుజూకు కనిపించాయి. వాటిని తీసుకుని బయటికివచ్చాక, సుజూ ఆ రాళ్ళను యమార్కు చూపాడు. యమార్ వాటిని తీసుకుని పరిశీలించి చూశాడు. అతడి కళ్ళు ఆనందంతో మెరిశాయి. అయినా ఆ సంతోషం బయటపడ కుండా, “రేపు నేను పట్నం వెళ్ళవలసిన పని వుంది. అప్పుడు వీటికి ఏమైనా విలువవుందేమో. కనుగొంటాను,” అన్నాడు యథాలాపంగా.\nమర్నాడు యమార్ పట్నం వెళ్ళాడు. వాడి ఊహ నిజమయింది. అవి చాలా విలువైన మణులు. వాటిని అమ్మి బోలెడంత ధనంతో ఇంటికి తిరిగి వచ్చాడు. అయితే, సుజూకు కొన్ని నాణాలు మాత్రం ఇస్తూ, “అవి ఎందుకూ పనికిరాని రాళ్ళు. అయినా ఒక ధనవంతుడు తన పూలకుండెను అలంకరించడానికి వాటిని కొనుక్కున్నాడు. అత డిచ్చిన దానిలో సగం ఇది,” అన్నాడు.\nయమార్ త్వరలోనే పెద్ద భవనం నిర్మించు కున్నాడు. గుర్రాలు కొన్నాడు. నౌకర్లను ఏర్పాటు చేసుకున్నాడు. “మా తాతల నాటి ఇంట్లో దాచిన నిధులు బయట పడ్డాయి,” అని ఇరుగుపొరు గుతో చెప్పుకున్నాడు.\nతన స్నేహితుడు ధనవంతుడు కావడం చూసి సంతోషించిన సుజూ, “మనకేదైనా అవసరం ఏర్పడినప్పుడు అతని సాయం అడగవచ్చు కదా,” అన్నాడు భార్యతో. అతని భార్యకు మాత్రం యమార్ సాయపడగలడన్న నమ్మకం లేదు. పైగా, తన భర్తకు లభించిన మెరిసేరాళ్ళే, యమార్ సంపద లకు మూలకారణం అన్న అనుమానం కూడా ఆమెకు లేకపోలేదు.\nఒకనాడు సుజూ అడవిలోని గుహ కేసి వెళుతు న్నాడు. తన కొడుక్కు జబ్బు చేయడంతో మందులు కొనడానికి డబ్బులు లేక అవస్థపడుతున్నాడు. ఆ సమయంలో యమార్ గుహనుంచి వెలుపలికి వస్తూండడం చూసి, “ఇక్కడేఁ చేస్తున్నావు?” అని అడిగాడు సుజూ. ఆ మాటకు ఉలిక్కిపడిన యమార్, “ఏం లేదు. ఏమీ తోచక ఇలా వచ్చాను, అంతే. అది సరే, నువ్వెందుకు ఇక్కడికి వచ్చావు?” అని ఎదురుప్రశ్న వేశాడు.\n\"ఇక్కడ మళ్ళీ ఏమన్నా విలువైన రాళ్ళు దొరుకు తాయేమోనన్న ఆశతో వచ్చాను,” అన్నాడు సుజూ.\n“అలాగా! మంచిది రా. ఇద్దరం కలిసే వెతు కుదాం. ఏవైనా దొరికాయంటే నేను పట్నం వెళ్ళి అమ్ముకుని వస్తాను. నువ్వు అమాయకుడివి. నీకు సరైన ధర ఇవ్వరు,” అన్నాడు యమార్.\nఇద్దరూ లోపలికి వెళ్ళి బండలకిందా, పైనా, వెతికారు గాని, ఒక్క రాయి కూడా దొరకలేదు. ఇద్దరూ గుహనుంచి వెలుపలికి వచ్చి, గ్రామంకేసి నడవ సాగారు. “వర్షం వచ్చేలా వుంది. త్వరగా నడువు,\" అంటూ యమార్వేగంగా నడవసాగాడు.\n“ఈ కట్టెల మోపును కాస్త తలపైకి ఎత్తు, నాయనా, ముసలిదాన్ని,” అన్నది చెట్టుకింద కట్టెల మోపుతో కూర్చున్న ఒక వృద్ధురాలు. యమార్ ఆ వృద్ధురాలి కేసి ఒకసారి నిరసనగా చూసి గబ గబా వెళ్ళిపోయాడు.\nఅతని వెనకనే వచ్చిన సుజూ, \"అవ్వా, ఈ కట్టెల మోపును నేనే తీసుకొస్తాను, రా,” అంటూ దానిని తలపైకి ఎత్తుకుని అవ్వ వెంట నడవ సాగాడు. అవ్వ గుడిసె ముందు కట్టెల మోపును కింద పెట్టాడు.\n“నాయనా, నీది చాలా దొడ్డమనసు. నీ సాయం మరవలేను,\" అంటూ వృద్ధురాలు గుడిసె లోప లికి వెళ్ళి ఒక రొట్టె ముక్కను తెచ్చి సుజూకు ఇచ్చి, \"ఆకలిగా ఉన్నట్టున్నావు. ఈ రొట్టెను తిను. ఇది నీ ఆకలి తీర్చడమే కాక, నీ కేదైనా నలత ఉంటే, దాన్నికూడా పోగొడుతుంది,\" అన్నది.\nసుజూ చాలా సంతోషించాడు. జబ్బుతో బాధ పడుతున్న తన బిడ్డకు ఆ రొట్టె ముక్కను ఇవ్వా లనుకుని ఇంటికేసి వేగంగా నడసాగాడు. అతడు నాలుగడుగులు వేశాడో లేదో, \"ఎవరు నాయనా, వెళుతున్నది. ఆకలితో చచ్చిపోతున్నాను. ఏదైనా తినడానికి ఇవ్వు బాబూ,” అన్న దీనస్వరం విని పించింది. సుజూ వెనక్కు తిరిగి చూశాడు. బండ మీద పడుకున్న ఒక మనిషి ప్రాణాలకు కొట్టి మిట్టాడుతున్నట్టు కనిపించడంతో, మరో ఆలో చన లేకుండా సుజూ రొట్టెముక్కను ఆ మనిషి చేతిలో పెట్టాడు. దానిని తిన్న ఆ పెద్దమనిషి వెంటనే లేచి కూర్చున్నాడు.\n\"ప్రాణాలు కాపాడావు. నీ ఉపకార బుద్ధి చాలా గొప్పది. నాయీ చిన్న కానుకను తీసుకో, అంటూ ఆ మనిషి వెదురుపుల్లలతో చేసిన చిన్న చక్రాన్ని సుజూకు ఇచ్చాడు. ఆ చక్రం తిప్పడానికి వీలుగా చిన్న వెదురుదబ్బ అమర్చివుంది. \"బాబూ, ఇది చూడడానికి చిన్నదేగాని, పెద్ద పెద్ద పనులు చేయగలదు. నీకు కావలసినదానిని మనసులో తలుచుకుని, దీనిని కుడివైపుకు తిరిగించు. నీ కోరిక సిద్ధించాక, దానిని వెనకవైపుకు తిప్పావంటే ఇవ్వడం ఆపేస్తుంది. అయినా ఎల్లప్పుడూ దీని మీదే ఆధారపడకు. నీకు కావలసిన వాటినంతా సమకూర్చుకుని, ఇక నిశ్చింతగా జీవించగలం అన్న పరిస్థితి ఏర్పడగానే దీన్ని సముద్రంలోకి వేసెయ్,” అన్నాడతడు మళ్ళీ.\nసుజూ అతనికి కృతజ్ఞతలు తెలియజేసి వెదురు చక్రాన్ని తీసుకుని ముందుకు నడిచాడు.\nఒక వెదురుచక్రం కోరిన కోరికలు తీరుస్తుం దని సుజూ నమ్మలేక పోయాడు. అతనికిప్పుడు కొడుక్కు వైద్యం చేయడానికి కొంత డబ్బుకావాలి. తన స్నేహితుడు యమార్ సాయపడగలడని అతడు ఆశించాడు. అతడు యమార్ ఇల్లు చేరేసరికి వర్షం ఆరంభమయింది.\n\"మిత్రమా, నా బిడ్డకు జబ్బు చేసింది. కొంత డబ్బు కావాలి,\" అన్నాడు సుజూ.\n\"సుజూ, ఇంటికి వచ్చావు. రా భోంచేద్దాం. అంతేగాని, ఇప్పుడు నాకు చాలా మంది స్నేహి తులున్నారు. జబ్బు పడ్డ స్నేహితుల పిల్లలందరి వైద్యానికీ డబ్బులు ఇవ్వాలంటే సాధ్యమయ్యే పనికాదు,\" అన్నాడు యమార్.\n“ఉచితంగా కాదు. అప్పుగా ఇవ్వు, తిప్పి ఇచ్చేస్తాను,” అన్నాడు సుజూ.\n“నేను చెప్పిన మాటే మళ్ళీ చెప్పాలనుకుంటు న్నావా?\" అన్నాడు యమార్ నిర్మొహమాటంగా.\n“వద్దు,” అంటూ గాఢంగా నిట్టూర్చి, సుజూ అక్కడినుంచి బయలుదేరాడు.\n“ఏం తెచ్చావు నాన్నా?” అని అడిగాడు జబ్బుతో పడుకున్న సుజూ కొడుకు, తండ్రి చేతిలోని వెదురుచక్రం కేసి ఆశగా చూస్తూ.\nసుజూ చిన్నగా నవ్వుతూ, “ఇది మనకు కొంచెం ఆహారం ఇస్తుంది,” అంటూ చక్రాన్ని కుడివైపుకు తిప్పాడు. మరుక్షణమే రకరకాల వంటలు ప్రత్య క్షంకాసాగాయి. సుజూ చక్రాన్ని ఎడమవైపుకు తిప్పడంతో, ఆహారం రావడం ఆగిపోయింది.\nసుజూ దంపతులూ, కొడుకూ దానిని చూసి ఆనందా శ్చర్యాలు చెందారు. తన కొడుకు జబ్బు మాన్పించే మందు అడిగాడు సుజూ. మరుక్షణమే వచ్చింది. దానిని పుచ్చుకోగానే, కుర్రవాడి జబ్బు నయమ యింది. అప్పటికే వర్షం భోరున కురవడంతో ఇంటి పైకప్పు ఉరవ సాగింది. “మా కొక మంచి ఇల్లు కావాలి!” అంటూ చక్రం తిప్పాడు సుజూ. అతని కోరిక నెరవేరింది.\nఆ ప్రాంతంలోనే చాలా అందమైన సుజూ ఇల్లు చూసి గ్రామస్థులందరూ విస్తుపోయారు.\nయమార్ అమితాశ్చర్యంతో ఇంటిని ఒకటికి వందసార్లు పరికించి చూశాడు. \"ఇదెలా సాధ్య మయింది?\" అని స్నేహితుణ్ణి అడిగాడు. \"అంతా దేవుడి దయ,” అన్నాడు సుజూ.\nసుఖవంతమైన జీవితం సాగించడానికి కావ లసిన వసతులన్నిటినీ సుజూ, మాయాచక్రం ద్వారా క్రమక్రమంగా సమకూర్చుకున్నాడు.\nయమార్కు స్నేహితుడి స్థితి చూసి మన శ్శాంతి నశించింది. నిద్ర కరువయింది. రాత్రి తెల్లవార్లూ సుజూ ఇంటి చుట్టూ తిరుగుతూ, కిటికీ గుండా తొంగి చూస్తూ, అతడి సంపదల రహస్యం తెలుసుకోడానికి ప్రయత్నించాడు.\nఒకనాటి రాత్రి సమయంలో సుజూ మాయా చక్రాన్ని తిప్పి, పూజించడానికి దేవత శిలావిగ్రహం కావాలని కోరుకున్నాడు. విగ్రహం రాగానే, అతడు భార్యతో, “మనం ఈ చక్రాన్ని సముద్రంలో పడ వేయవలసిన సమయం వచ్చింది. మనకు కావలసి నవన్నీ సమకూర్చుకున్నాం,” అన్నాడు.\n“నిజమే,” అన్నది సుజూ భార్య.\nకిటికీ వద్ద నిలబడిన యమార్కు ఇప్పుడు అసలు రహస్యం తెలిసిపోయింది. అర్ధరాత్రి సమయంలో సుజూ దంపతులు గాఢనిద్రలో ఉన్నప్పుడు చక్రాన్ని దొంగిలించుకుని వచ్చేశాడు. మరునాడు ఒక పడవ తీసుకుని తీరానికి కొద్ది దూరంలో ఉన్న దీవికి బయలుదేరాడు. సకల సదుపాయాలతో అక్కడొక సుందర విలాస భవ నాన్ని సృష్టించుకుని, తన భార్యా పిల్లలతో అక్క డికి చేరుకోవాలన్నది అతడి పథకం. అలా చేస్తే తను చేసిన దొంగతనం సుజూ పసికట్టలేడని అతడు భావించాడు.\nపడవలో ఒక గంటసేపు ప్రయాణం చేశాక, ఆకలి వేయడంతో తన వెంట తెచ్చుకున్న ఆహారం మూటను విప్పి ఒక ముద్ద నోట్లో పెట్టుకున్నాడు.\nవండిన పదార్థాలలో ఉప్పు లేదు. చక్రాన్ని కుడి పైపుకు తిప్పి, \"ఉప్పు కావాలి,” అన్నాడు. తక్షణమే వాడి ఎదుట ఉప్పురాశిగా ప్రత్యక్షమయింది.\nఅయితే, ఆ రాశి అమితవేగంతో ఎక్కువ కాసా గింది. పడవలో బరువెక్కువకావడం గ్రహించి వాడు ఒక క్షణం బెదిరిపోయాడు. అయినా పెరుగు తూన్న ఉప్పు మేటను ఆపడం ఎలాగో వాడికి తెలియలేదు. వాడు హడలుతో చూస్తూండగానే పడవ మునగసాగింది. యమార్కు ఈత రాదు గనక, పడవతో పాటు సముద్ర గర్భంలోకి మునిగి పోయాడు.\nమాయాచక్రం, ఇంకా ఇంకా ఉప్పును పుట్టి స్తూనే ఉన్నది. సముద్రమంతా ఉప్పునీళ్ళుగా మారిపోయింది. సముద్రంలో ఎంత వానకురిసి నప్పటికీ, ఉప్పుగుణం పలచబడని విధంగా ఈనా టికీ చక్రం ఉప్పును ఇస్తూనే ఉన్నది! అదీ సముద్రం ఉప్పునీటి కథ!",
            "book_page_end": 29,
            "story_id": "2005_01_08",
            "raw_genre_backup": "ఫాంటసీ",
            "normalized_genre_te": "ఫాంటసీ కథ",
            "normalized_genre_code": "FANTASY_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "వార్తా వ్యాసాలు",
            "moral": "N/A",
            "keywords": [
                "గిన్నిస్ బుక్ రికార్డు",
                "వానపాములు",
                "పాముల మనోహర్",
                "నాథూలా కొండకనుమ",
                "తపాలా సంచులు"
            ],
            "characters": [
                "సి. మనోహర్ (పాముల మనోహర్)",
                "మిస్టర్ ఈ (చీనా పోస్ట్మన్)",
                "మిస్టర్ బహదూర్ సింగ్ (భారతీయ తపాలా ఉద్యోగి)"
            ],
            "locations": [
                "చెన్నయ్",
                "తాంబరం",
                "చీనా-భారత్ సరిహద్దు",
                "నాథూలా కొండకనుమ"
            ],
            "content": "గిన్నిస్బుక్ రికార్డు కోసం!\nచైనావాళ్ళు పాముల్నీ, కప్పల్నీ హాయిగా తినేస్తారన్న సంగతి అందరికీ తెలిసనదే. చెన్నయ్ సమీపంలోని తాంబరంలో వుంటూన్న సి. మనోహర్ అనే ఇరవై ఆరేళ్ళ యువకుడు 10 సెం.మీ. పొడవు గల 200 వానపాముల్ని 30 సెకనులలో మింగేశాడు.\nఎందుకనుకున్నారు? గిన్నిస్ బుక్ ఆఫ్ రికార్డ్స్ లో స్థానం సంపాయించడం కోసమే! గత మూడేళ్ళలో పురుగుల్ని గాని, వానపాముల్ని గానీ అసలు ముట్టుకోలేదంటాడతడు. మరి అంతకు క్రితం బహుశా రోజువారీ ఆహారం ఇవే నేమో! త్రాచుపాములతో సహా చిన్న చిన్న పాముల్ని తన ముక్కులోకి వదిలి, నోటిగుండా వెలుపలికి తీస్తూ చూపరులకు వినోదం కలిగించే సి. మనోహరన్ను అక్కడివారు 'పాముల మనోహర్' అని పిలవడంలో ఆశ్చర్యం లేదుకదా!\nకొండ కనుమలను దాటుతూన్న తపాలా సంచులు!\nచీనా-భారత్ సరిహద్దులో సముద్ర మట్టానికి 14,500 అడుగుల ఎత్తులో వుంది నాథూలా కొండకనుమ. సాధారణంగా ఎప్పుడుగాని దీనినెవరూ దాటి వెళ్ళరు. అయితే, దీనికొక మినహాయింపు ఉంది. మిస్టర్ ఈ అనే ఒక చీనా పోస్ట్మన్ ప్రతి ఆదివారం తపాలా సంచీని తెచ్చి, భారత సరిహద్దులో పడేసి మూడు నిమిషాలలో తిరిగి వెళతాడు. అదే విధంగా గురువారాలలో మిస్టర్ బహదూర్ సింగ్ అనే భారతీయ తపాలా శాఖ ఉద్యోగి చైనా సరి హద్దులో అడుగుపెట్టి తపాలా సంచీని పడేసి మూడు నిమిషాలలో తిరిగి వచ్చేస్తాడు. ఇద్దరి వద్దా విదేశ సరిహద్దులో అడుగుపెట్టడానికి కావలసిన 'వీసా'లు లేవు. అయినా తమ ఉద్యోగ బాధ్యతలను నియమ బద్ధంగా నిర్వహిస్తున్నారు.",
            "book_page_end": 30,
            "story_id": "2005_01_09",
            "raw_genre_backup": "వార్తా వ్యాసాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఈ పెద్ద దాహం- భాగం 2",
            "book_page_start": 31,
            "pdf_page_start": 31,
            "pdf_page_end": 41,
            "author": "చందమామ బృందం",
            "genre": "సైన్స్ ఫిక్షన్/సాహసం",
            "moral": "పర్యావరణ పరిరక్షణకు, ముఖ్యంగా నీటి వృధాను అరికట్టడంలో వ్యక్తిగత బాధ్యత చాలా ముఖ్యం.",
            "keywords": [
                "జి-మాన్",
                "నీటి రాక్షసుడు",
                "గ్లుగ్గా",
                "సూర్యరాజ్",
                "ఆవిరి"
            ],
            "characters": [
                "జి-మాన్ (మేజర్ సూర్యరాజ్)",
                "నీటి రాక్షసుడు (గ్లుగ్గా)",
                "ఆర్బ్"
            ],
            "locations": [
                "భూమి",
                "నీటి ట్యాంకు"
            ],
            "content": "ఇప్పటివరకు జరిగిన కథ..... ఓ రహస్యమైన నీటి-ద్వారా వ్యాపించే, మహమ్మారి, ప్రపంచమంతా వ్యాపిస్తోంది. మనుషులు, జంతువులు, చెట్లూ.. అన్నీ వాటికి బలైపోయాయి. ఇక చదవండి...\nసూర్యరాజ్ తనకిష్టమైన ఎనర్జీ ఫుడ్ తింటున్నాడు, ఓ ప్యాక్ పార్లే- జి\nఇతిహాసకథ ఏమిటంటే, జి-మాన్ అయ్యేముందు, సూర్యరాజ్, సూర్య కాంతిని ఓ సెకన్లో కొంతభాగం తనలో లీనం చేసుకుంటాడు. అందుచేతేనేమో బహుశా ఓ సెకను పాటు చీకటి అవుతుంది....\nఅందువల్లనే ఎవరూ ఈ పరివర్తనని చూడలేకపోవచ్చు.\nదుష్టశక్తిని అరికట్టేవాడు.\nజి-మాన్ ఓ అగ్నిగోళంలా పరివర్తన చెంది, దూసుకుపోతాడు\nఈ అగ్ని గోళం ఓ నీటి ట్యాంకులోకి వస్తుంది\nKHADDANG\nహల్లో! ఎవరైనా ఉన్నారా?\nSPLONCK\nDOFFPPHH!\nFZOOOOOSHHH.\nFZOOOOOSHHH\nSHLOMP!\nఈ భయానక గ్లుగ్గాతో ఆటలాడతావా!\nనీటో ఆడుకోవడం నాకెప్పుడూ ఇష్టమే... గ్లుగ్గా\nఇహ రెండో రౌండు.\nZZRAAKKK\nSPLAT\nహా... హా... చక్కిలిగింతలుగా వుంది\nSPLOSCH\nనీ చెవుల వెనకాల కాస్త తడిగా వుంది బాలకా\nWHHOOOPP\nUWNGHH\n00000FFFFPPPP\nHNNW\nNGNNW\nSPLOSSH\nSPLOSSH\nAARRRRRRAR\nHAHA\nHAHAHAHHAAH\nZWOOSHH\nZWOOSHH\nఆర్బ్! ఈ రాక్షసుడెవరు?\nనా పరీక్షల వల్ల తేలిందేమిటంటే, మంచు, నీరు, ఆవిరి, ఇంకా పరగ్రహ జీవపదార్థాలు సంయోగం చెయ్యబడ్డాయి. దీన్ని నీటిది నాల్గవ స్థితి అనికూడా పిలవచ్చు. చాలా అస్థిరమైనది.\nకానీ ఎలా?\nఎలా?\nఎలాగో అలాగ నేను ఈ నా దుష్ట స్నేహితుణ్ణి ఒకే స్థితిలోనే ఉండేటట్లు నచ్చచెప్పాలి.\nజి-మాన్ ఒక మండే అగ్ని గోళంలా మారిపోతాడు\nనువ్వెంత కాలమని ఇలా చెయ్యగలవు? నిన్ను నేనెప్పుడో ఒకప్పుడు పట్టుకుని తీరతాను\nకానీ జి-మాన్ మనసులో వేరే పథకాలున్నాయి\nSSSSSZZZZZ\nనువ్వు సైన్స్ క్లాసులో కాస్త శ్రద్ధగా వినుంటే, నేను చేస్తున్నదేమిటో నీకర్ణం అవుతుంది నేస్తం\nHUH!!!\nSPLOT\nSSSSSZZZZZZZZZZZZZ\nజి-మాన్ అధిక-శక్తిగల ఆవిరిని వాడి, ఆ నీటి రాక్షసుణ్ణి ఆవిరిగా చేసేస్తాడు,\nజి..................\nనాకిప్పుడిప్పుడే ఆనందంగా వుందనుకుంటే....\nఅసందిగతలో వుండే మనుషులంటే నాకు రోత\nSSSSSSZZZZZZZZZZZZZHWAHHH\nజి-మాన్ తన సునిశిత బుద్ధితో మరో ఉపద్రవం నుండి తప్పించాడు\nజి-మాన్ చేసిన మరో అద్భుత సాహసకృత్యాన్ని మిస్సయినట్లున్నాడు మేజర్ సూర్యరాజ్\nసూర్యరాజ్, జి-మాన్ ఈ ప్రపంచాన్ని మళ్ళీ రక్షించాడు. ఇది నిజంగా చమత్కారమే\nఅలా అని నేననుకోను. జనం తాము తాగే నీటిని కాస్తూ వుంటే, ఇవేవీ జరిగేవే కావు\nనీటి సమస్య పరిష్కరించబడింది. మళ్ళీ జనజీవనం సామాన్యం అయిపోయింది.\nమరోచోట.\nCLICK\nఆ నీటి రాక్షసుడు గ్లుగ్గాని ఆవిరిగా చేయబోతూ, జి-మాన్ దాదాపు ప్రాణం పోగొట్టుకున్నాడు.\nనా సాయంతో గ్లుగ్గా రెండో సారి విఫలుడవడు",
            "book_page_end": 41,
            "story_id": "2005_01_10",
            "raw_genre_backup": "సైన్స్ ఫిక్షన్/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "స్వప్నసుందరి కథ!",
            "book_page_start": 44,
            "pdf_page_start": 44,
            "pdf_page_end": 49,
            "author": "చందమామ బృందం",
            "genre": "జానపద కథ",
            "moral": "ధైర్యం, బుద్ధిబలం, ఉపకారం, అదృశ్య శక్తిని సరైన సమయానికి ఉపయోగించడం ద్వారా విజయం సాధించవచ్చు.",
            "keywords": [
                "స్వప్నసుందరి",
                "చందనరాజు",
                "యక్షిణి",
                "చందనమాల",
                "అదృశ్య శక్తి"
            ],
            "characters": [
                "స్వప్నసుందరి",
                "అన్నలు",
                "వదినలు",
                "చందనరాజు",
                "ముని",
                "కుక్క",
                "పిల్లి",
                "యక్షిణి స్త్రీలు"
            ],
            "locations": [
                "మహేంద్రగిరి",
                "రాజభవనం",
                "అరణ్యం",
                "యక్షలోకం"
            ],
            "content": "ఒకానొకప్పుడు మహేంద్రగిరిని పరిపాలించిన రాజు మహేంద్రవర్మకు ఏడుగురు కుమా రులు, ఒక కుమార్తె. ఆమె పేరు స్వప్నసుందరి. రాజు ఏడుగురు కొడుకులకు వివాహం చేశాడు గాని, కూతురికి పెళ్ళి కాకముందే కన్నుమూశాడు.\nచెల్లెలంటే ఏడుగురు అన్నలకూ ఎంతో ప్రీతి. అయితే వారి భార్యలకు మాత్రం ఆడపడుచు స్వప్నసుందరి అంటే గిట్టేది కాదు. అన్నలు రాజభవనంలో లేనప్పుడు ఆమెను దాసికన్నా హీనంగా చూస్తూహింసించే వారు. ఒకనాడు, “ఇలా వేధించారంటే, మా అన్నలకు చెబుతాను,\" అన్నది స్వప్న సుందరి. “అలాగా! వారు వచ్చేదాక నువ్వు ఇక్కడ వుంటే కదా, మా మీద ఫిర్యాదు చేయడానికి? ఇప్పుడే మర్యాదగా ఇక్కడి నుంచి వెళ్ళిపో. నీకు ఇక్కడ స్థానం లేదు,” అంటూ భవనం నుంచి గెంటేశారు.\n“సరే, వెళ్ళిపోతాను. అయితే, ఒక రాజ కుమారుణ్ణి వివాహమాడి తిరిగివస్తాను,” అంటూ బయటకు నడిచింది స్వప్నసుందరి.\n\"వెళ్ళు వెళ్ళు. నీ రాక కోసం రాజ కుమా రులు కాచుకుని ఉన్నారు కదా!” అంటూ పరిహసించిన వదినలు, “కావాలంటే చందన రాజునే వివాహమాడు. అయితే ఇక్కడికి మాత్రం తిరిగిరాకు!” అని హెచ్చరించారు.\nస్వప్నసుందరి వెళుతూండగా కడగొట్టు వదిన పరిగెత్తుకుంటూ వచ్చి, ఒక మూటను తెచ్చి ఇస్తూ, “ఆగు, ఆగు. ఇదిగో నీ దుస్తుల మూట. వీటిని నీ వివాహానికి ధరించవచ్చు. అందులో వున్న బియ్యం, చందనమహా రాజుకు విందుభోజనం పెట్టడానికి పనికి వస్తుంది. తీసుకెళ్ళు!\" అన్నది హేళనగా.\nఆ మాటకు, వెనకవున్న కోడళ్ళందరూ పకపకా నవ్వారు.\nస్వప్నసుందరి చందన రాజును తలుచు కుంటూ ముందుకు నడిచింది. అంతవరకు ఆ పేరెప్పుడూ ఆమె వినలేదు. అయినా ఆయన్ను ఎలాగైనా చూడాలనుకున్నది.\nఆమె కొంత దూరం వెళ్ళాక, కొందరు స్త్రీలు ఎదురయ్యారు. ఆమె వారిని, “చందనరాజు ఎక్కడుంటాడు? నేను ఆయన్ను చూడాలి!” అని అడిగింది.\n“చందనరాజా? ఆయనెప్పుడో చనిపో యాడు!” అన్నది ఒక స్త్రీ.\n“ఆయన రాజుగారా? ఏ రాజ్యానికి రాజు?” అని అడిగింది స్వప్నసుందరి.\n“దక్షిణాదిన ఉన్న ఏదో రాజ్యానికి రాజని విన్నాను,\" అంటూ ఆ స్త్రీ గుంపుతో కలిసి వెళ్ళిపోయింది.\nస్వప్న సుందరి దక్షిణ దిశగా నడవసాగింది. చాలా రోజులు నడిచాక ఒక అడవిని సమీ పించింది. అడవిలో నిర్మానుష్యంగా వున్న .చోట పెద్ద భవనం కనిపించడంతో ఆశ్చర్యంగా దానిని సమీపించింది. మనుషుల అలికిడి లేదు. తలుపులు తెరిచి ఉండడంతో ధైర్యాన్ని కూడగట్టుకుని లోపలికి అడుగుపెట్టింది.\nముందున్న గదిలో ఒక కుక్క, ఒక పిల్లి కని పించాయి. ఆమెను చూడగానే కుక్కమెల్లగా మొరిగింది. పిల్లి మ్యావ్ మన్నది. అవి ఆక లితో ఉన్నాయని గ్రహించిన స్వప్నసుందరి తన వద్దవున్న మూటను విప్పి అందులోని బియ్యం కొంత తీసి వాటి ముందు చల్లింది.\nఅవి ఆ బియ్యాన్ని కొంతసేపు వింతగా చూసి, ఆ తరవాత తృప్తిగా తిన్నాయి. ఆ పిమ్మట కుక్క భవనం లోపలికి వెళ్ళి నోటితో ఒక చిన్న మూటను తెచ్చి స్వప్నసుందరి ముందుంచి, “నాకు ఇంకొంచెం బియ్యం ఇచ్చావంటే, నువ్వీ కుంకుమను తీసుకో వచ్చు,” అన్నది మానవభాషలో.\nస్వప్న సుందరి ఆశ్చర్యంతో, “ఆ కుంకుమ ప్రత్యేకత ఏమిటి?\" అని అడిగింది.\n“ఈ కుంకుమను నొసట పెట్టుకున్న స్త్రీ, వివాహిత అయితే, భర్తసంపూర్ణ ఆయుష్కుడ వుతాడు. పెళ్ళికానివారయితే కోరిన వరుడు లభిస్తాడు,” అన్నది కుక్క.\nసుందరి మూట విప్పి మరికొంత బియ్యం తీసి కుక్క ముందు చల్లి, కుంకుమ తీసుకుని బొట్టుపెట్టుకున్నది.\nఅంతలో పిల్లి కూడా లోపలికి వెళ్ళి ఇంకొక చిన్న మూటను తెచ్చి సుందరి ముందుంచి, “ఈ విభూతి తీసుకుని, నాకూ ఇంకొంచెం బియ్యం పెట్టు,” అన్నది.\n\"దీనివల్ల నాకు ఏమిటి ఉపయోగం?” అని అడిగింది సుందరి.\n“దీనిని నీ కళ్ళమీద రాసుకుంటే, నువ్వు మరెవరికీ కనిపించవు. నీకు అందరూ కనిపి స్తారు,” అన్నది.\nసుందరి దానికీ ఇంత బియ్యం ఇచ్చి ఆ విభూతిని తీసి జాగ్రత్తగా దుస్తుల్లో భద్ర పరచుకున్నది.\nఆ తరవాత ఆ రెండు జంతువులూ చాలా సంతోషించి, ఆ భవనం ఒక రాక్షసుడిదనీ, అటువైపు వచ్చే బాటసారులను చంపి తింటూంటాడనీ, వాడు తినగా మిగిలిన నరమాంసాన్ని తమకు పెడుతూంటాడనీ, ఇన్నాళ్ళకు బియ్యం తినడం చాలా రుచిగా ఉన్నాయనీ చెప్పాయి. వాడు వచ్చేలోగా అక్కడి నుంచి వెళ్ళిపొమ్మని హెచ్చరించాయి కృతజ్ఞతతో.\nసుందరి తన వద్ద వున్న మొత్తం బియ్యాన్ని వాటికి ఇచ్చి, అక్కడి నుంచి హడావుడిగా బయలుదేరింది. ఆమె ఎంతో జాగ్రత్తగా నడుస్తూ ముందుకు వెళ్ళింది. అదృష్టవ శాత్తు రాక్షసుడు తారసపడలేదు. పొద్దు పోయేలోగా అరణ్యం దాటి వెళ్ళాలనే ఉద్దే శంతో వేగంగా నడవ సాగింది. అయినా వెళ్ళ లేక పోయింది. సూర్యాస్తమయమై చీకటి కమ్ముకుంటూండగా దూరంగా మిణుకు మిణుకుమంటూ వెలుతురు కనిపించడంతో ఆశతో అటువైపు నడిచింది.\nఆ వెలుతురు ఒక భవనం నుంచి వస్తున్న దని ఆమె గ్రహించింది. అది ఒక రాజభవనం లాగా ఉన్నది. అయినా అందులోనూ మను షుల ఆచూకీ లేకపోవడం ఆమెకు విస్మయం కలిగించింది. ఆమె మెల్లగా అందులోకి అడుగు పెట్టింది. భవనం మధ్య విశాల మంటపం, అందులో ఒక చెట్టు కింద ఎత్తయిన వేదిక కనిపించాయి. ఆ వేదిక మీద ఒక అందమైన యువకుడు వెల్లకిలా పడుకుని ఉండడం చూసి ఆమె తన కళ్ళనే నమ్మలేకపోయింది. అతన్ని కొంత సేపు తదేకంగా చూసింది. అతనిలో ఎలాంటి చలనమూ లేదు. ప్రాణాలతో ఉన్నట్టు లేదు; మరణించినట్టూ కనిపించడం లేదు. వేచి చూడాలనుకుని, స్వప్నసుందరి ఒక మూలలో కూర్చున్నది.\nఅర్ధరాత్రి సమయంలో ఆ యువకుడిలో చలనం రావడం, వెన్నెల వెలుగులో స్పష్టంగా ఆమెకు కనిపించింది. కొంతసేపటికి, కళ్ళు నులుముకుంటూ అతడు లేచి కూర్చుని, \"యక్షిణులు ఎక్కడ? యక్షిణులు ఎక్కడ?\" అన్నాడు తనలో తాను గొణుక్కుంటున్నట్టు.\n\"ఇక్కడెవరూ యక్షిణులు లేరే!” అన్నది స్వప్నసుందరి అతన్ని సమీపిస్తూ.\n“ఎవరు నువ్వు? ఇక్కడికెలా వచ్చావు?\" అని అడిగాడు యువకుడు ఆశ్చర్యంగా.\n“నా పేరు స్వప్నసుందరి. మహేంద్రగిరి రాకుమారిని, తండ్రి గతించడంతో ఏడుగురు వదినెలు పెట్టే బాధలు భరించలేక, భవనం వదిలి చందనరాజును వెతుక్కుంటూ వెళు తున్నాను. ఆయన్ను వివాహమాడాలనుకుం తున్నాను,” అన్నది స్వప్నసుందరి.\n“నేనే చందనరాజును. నేను కూడా ఒక రాకుమారుణ్ణి. పగటి పూట ప్రాణాలు లేకుండా పడివుండి, అర్ధరాత్రి సమయంలో కొన్ని ఘడియల సేపు మాత్రమే సజీవుడిగా ఉండే నన్ను నువ్వు ఎలా వివాహమాడగలవో అర్థం కావడం లేదు,” అన్నాడు యువకుడు.\n“అది సరే. రాకుమారా! ఇంతకు ముందు తమరు యక్షిణుల గురించి పలవ రించారు కదా? వారెవరు?\" అని అడిగింది స్వప్నసుందరి.\n\"అదొక పెద్ద కథ. అదంతా చెప్పాలంటే సమయం చాలదు. క్లుప్తంగా చెబుతాను, విను,\" అంటూ ఇలా చెప్పసాగాడు:\nచందనరాజు తండ్రికి చాలాకాలం వరకు సంతానం కలగలేదు. ఆయన తరచూ వేటకు వెళ్ళేవాడు. అలా ఒకనాడు వేటాడుతూ అడ విలో దారితప్పి ఒక ఆశ్రమాన్ని చేరుకున్నాడు. ముని, రాజుకు ఆశ్రయం ఇచ్చాడు. మరు నాడు తెల్లవారగానే బయలుదేరుతూన్న రాజుకు ముని ఒక చందన పుష్పహారాన్ని ఇచ్చి, “రాజా! దీనిని రాణిగారిని ధరించ మని చెప్పు. ఈ హారానికి ప్రాణాన్నిచ్చే శక్తి ఉంది. త్వరలో నీ భార్య గర్భందాల్చి విగత జీవుడైన శిశువును ప్రసవిస్తుంది. ఈ హారాన్ని శిశువుకు అలంకరించగానే అతడు సజీవుడు కాగలడు. పుష్పహారం బిడ్డ నుంచి దూరం కాకుండా చూసుకోవడం మీ బాధ్యత!\" అని దీవించాడు.\nరాజు తిరిగివచ్చి రాణికి పుష్పహారం ఇచ్చి ధరించేలా చేశాడు. త్వరలోనే ఆమె గర్భం దాల్చి నెలలు నిండని శిశువును ప్రసవించింది. శిశువుకు చందన పుష్ప హారాన్ని వేయగానే ప్రాణం వచ్చి కేరింతలు కొట్టాడు. రాజ దంపతులు పరమానందం చెందారు. బిడ్డకు చందన రాజని నామకరణం చేశారు. బిడ్డ పెరిగి యుక్త వయస్కుడయ్యాడు. అయినా ఎప్పుడూ మెడ నుంచి చందనమాలను తీయకుండా జాగ్రత్త పడ్డాడు. ఒకనాటి పున్నమిరేయి అతడు భవన ఉపరితలంపై పడుకుని నిద్రపోవడం చూసిన యక్షిణీ స్త్రీలు దిగివచ్చి, అతని చుట్టూ నాట్యం చేయసాగారు. వారిలో ఒక యక్షిణి అతన్ని వివాహమాడాల నుకున్నది. చందనరాజు అందుకు విముఖత చూపలేదు గాని, వివాహమాడాక తమతో యక్షలోకానికి రావాలని ఆ యక్షిణి కోర డంతో, అతడు నిరాకరించాడు. దాంతో ఆగ్రహం చెందిన యక్షిణి అతని మెడ నుంచి చందనమాలను లాక్కుని వెళ్ళిపోయింది. మరుక్షణమే చందన రాజు విగతజీవుడై నేలకు ఒరిగాడు. తెల్లవారాక కుమారుడి స్థితిని చూసిన రాజు దిగ్భ్రాంతి చెందాడు. యువరాజు మెడలో చందనమాల లేక పోవడం గమనించిన రాజు దానినెవరో దొంగి లించారని గ్రహించాడు. దాని కోసం రాజ భవనమంతా వెతికించాడు. ఫలితం లేక పోయింది. దానిని తెచ్చి అప్పగించిన వారికి గొప్ప బహుమతి ఇస్తానని ప్రకటించాడు. అయినా ప్రయోజనం లేకపోయింది. ఆఖరికి కుమారుడి శరీరాన్ని ఖననమో, దహనమో చేయకుండా అలాగే భద్రపరిస్తే చందన మాల దొరికినప్పుడు ప్రాణాలతో లేచి రాగల డని ఆశించాడు. అందువల్ల అరణ్యంలో ఒక అందమైన భవనాన్ని నిర్మించి దాని మధ్య ఒక వేదికను ఏర్పాటు చేసి దానిపై యువరాజు భౌతిక కాయాన్ని ఉంచాడు. వారానికోసారి రాజ దంపతులు అడవికి వెళ్ళి కొడుకు కాయాన్ని చూసి వచ్చేవారు.\nచందనరాజు ఇంతవరకు చెప్పేసరికి తెల్ల వార సాగింది. అతడు పడుకుని బిర్రబిగు సుకు పోయాడు. సుందరి, చందనరాజు మళ్ళీ ప్రాణాలతో లేచేవరకు, అంటే అర్ధరాత్రి వరకు అక్కడే ఉండాలని నిర్ణయించింది. కొంతసేపటికి రాజదంపతులు అక్కడికివచ్చి, కొడుకు కాయం వద్ద కూర్చుని దీనంగా విల పించి వెళ్ళారు. తన కళ్ళకు పిల్లి ఇచ్చిన విభూతిని పూసుకోవడం వల్ల స్వప్నసుందరి వారికి కనిపించలేదు.\nపొద్దుపోయింది. అర్ధరాత్రి సమయంలో చందనరాజు శరీరంలో చలనం కనిపించింది.\n“రాకుమారా, యక్షిణులు ఇక్కడికి ఎప్పుడు రాగలరో చెప్పారంటే, వారి నుంచి ఆ చందన మాలను సంగ్రహించగలను. ఎదుటి వారికి కనిపించకుండా ఉండగల విద్య నాకు తెలుసు,” అన్నది సుందరి.\nచందనరాజు ప్రత్యుత్తరం ఇచ్చేలోగా ఆకాశం నుంచి వింత సంగీతం వినిపించింది.\n“అదిగో యక్షిణులు వస్తున్నారు. లేత ఎరుపు రంగు రెక్కల యక్షిణి నా హారాన్ని తీసుకెళ్ళింది,” అని చెప్పి యువరాజు మౌనంగా ఉండిపోయాడు.\nయక్షిణులు వచ్చి వేదిక చుట్టూ నాట్యం చేశారు. లేత ఎరుపు రంగు రెక్కల యక్షిణి యువరాజును సమీపించి చందనమాలతో స్పృశించింది. అతడు లేచి కూర్చున్నాడు.\n“నన్ను వివాహ మాడతావా లేదా, రాకు మారా?” అని అడిగింది యక్షిణి.\n“నిరభ్యంతరంగా వివాహమాడతాను. అయితే, నువ్వు ఇక్కడే ఉండాలి! సరేనా?” అన్నాడు రాకుమారుడు.\n\"అదెలా సాధ్యం! నేను మానవకాంతను కాదు కదా? మాలోకంలో తప్ప మరెక్కడా ఉండలేను,\" అంటూ లేచి యక్షిణి ముందుకు అడుగువేయబోయి తుళ్ళి కిందపడింది. అంటే, అదృశ్యంగా స్వప్న సుందరి ముందుకు ఉరికి యక్షిణి మెడలో ఉన్న చందనమాలను క్షణంలో లాక్కున్నది!\nయక్షిణి శరీర స్పర్శతో సుందరిలోని అదృ శ్యశక్తి మాయమై, చందనమాల చేత బట్టు కుని నిజరూపంతో కనిపించింది.\n\"మానవకాంత మనల్ని చూసేసింది!” అంటూ లేతఎరుపురంగు రెక్కల యక్షిణి కీచుమని అరవడంతో, ఆమెతో సహా యక్షిణీ స్త్రీలందరూ తృటిలో మాయమై పోయారు.\nసుందరి వేదిక వద్దకు వెళ్ళి రాకుమారుడి మెడలో చందనమాల వేసింది. రాకుమారుడు మందహాసం చేస్తూ లేచి నిలబడి స్వప్న సుందరి చేయిని పట్టుకుని, “నాకు ప్రాణం ప్రసాదించిన, ప్రియతమా! నా తల్లితండ్రుల వద్దకు వెళదాం రా,\" అన్నాడు.\nఇద్దరూ రాజధానికి చేరారు. కుమారుణ్ణి చూడగానే రాజదంపతులకు తమ ప్రాణాలు లేచివచ్చినట్టయింది. స్వప్నసుందరి కార ణంగా తమ బిడ్డ పునర్జీవితుడయ్యాడని తెలుసుకుని, ఎల్లలు లేని ఆనందం పొందారు. ఆమెను తమ కోడలు చేసుకోవడానికి సంతో షంగా అంగీకరించారు. స్వప్నసుందరికీ, చందనరాజుకూ ఘనంగా వివాహం జరిగింది. చిరకాలం ఆనందంగా జీవించారు.",
            "book_page_end": 49,
            "story_id": "2005_01_11",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "కుబేరుడి కొలను",
            "book_page_start": 50,
            "pdf_page_start": 50,
            "pdf_page_end": 52,
            "author": "చందమామ బృందం",
            "genre": "జాతక కథ",
            "moral": "జ్ఞాన సంపద డబ్బు, అధికారం కంటే విలువైనది. జ్ఞానవంతుడు ఎల్లప్పుడూ పరోపకారం చేయాలి.",
            "keywords": [
                "జాతక కథ",
                "మహాశాసనుడు",
                "జలపిశాచి",
                "జ్ఞానబోధ",
                "కుబేరుడు"
            ],
            "characters": [
                "బ్రహ్మదత్తుడు (రాజు)",
                "మహాశాసనుడు",
                "సోమదత్తుడు",
                "ఆదిత్యుడు",
                "చిన్నరాణి",
                "జలపిశాచి"
            ],
            "locations": [
                "కాశీ రాజ్యం",
                "హిమాలయ ప్రాంతం",
                "అరణ్యం",
                "కొలను"
            ],
            "content": "బ్రహ్మదత్తుడు కాశీరాజ్యాన్ని పాలించే కాలంలో, బోధిసత్వుడు ఆయనకు కుమారు డుగా జన్మించాడు. రాజు అతడికి మహాశాస నుడు అని పేరు పెట్టాడు. కొద్దికాలం తరవాత రాణి మరొక కొడుకును కన్నది. ఆ శిశువుకు * సోమదత్తుడని పేరు పెట్టారు.\nకొడుకులిద్దరూ పుట్టిన మరి రెండు సంవత్స రాలకు రాణి కాలగతి చెందింది. రాజు మరొక వివాహం చేసుకున్నాడు. కొంత కాలా నికి రాణి ఒక కుమారుణ్ణి కన్నది. ఈ వార్తవిని రాజు చాలా సంతోషించి భార్యతో, “ఈ శుభ సమయములో ఏదైనా వరంకోరు, ఇస్తాను,\" అన్నాడు.\n“ఆ వరం అవసరమైనప్పుడు కోరుకుం టాను,” అన్నది రాణి.\nఈ చిన్నరాణి కొడుకు పేరు ఆదిత్యుడు. అతడు క్రమంగా రాజోచితమైన విద్యలన్నీ నేర్చుకుంటూ యౌవనవంతుడయ్యాడు.\nరాణి ఒకనాడు రాజుతో, \"ఆనాడు తమరిస్తా మన్న వరం ఇప్పుడు కోరుతున్నాను. ఆదిత్యుణ్ణి యువరాజుగా అభిషేకించండి,\" అన్నది.\nఈ కోరిక వింటూనే రాజు నిశ్చేష్టుడై పోయి, “నా మొదటి భార్య కుమారులిద్ద రుండగా, ఆదిత్యుడికి యువరాజు పదవి ఎలా ఇవ్వగలను? నీ కోర్కె న్యాయసమ్మతం కాదు,\" అన్నాడు. ఈ విధంగా రాజు తన కోర్కెను నిరాకరించినా, రాణి వూరుకోక, వీలయినప్పుడల్లా తన కొడుకును యువ రాజును చెయ్యమని పీడించసాగింది. పెద్ద కుమారులిద్దరికీ ఆమెవల్ల ఏదైనా హాని జరగ వచ్చన్న శంక కూడా రాజుకు కలిగింది.\nరాజు ఒకనాడు పెద్దకొడుకులిద్దరినీ పిలిచి, సంగతి సందర్భాలన్నీ చెప్పి, “మీరు నగరం విడిచిపోయి, కొంతకాలం పాటు మరెక్కడైనా వుండండి. నా తదనంతరం రాజ్యం మీకే చెందుతుంది గనక, అప్పుడు తిరిగి వచ్చి రాజ్యపాలనా భారం వహించవచ్చు,” అని సలహా ఇచ్చాడు.\nతండ్రి కోరికప్రకారం మహాశాసనుడూ, సోమదత్తుడూ నగరం వదిలి, దాని పొలి మేరలను చేరేంతలో, చిన్నవాడైన ఆదిత్యుడు కూడా వెంట రావడం కంట బడింది. పెద్ద వాళ్ళిద్దరూ ఎంతచెప్పినా ఆదిత్యుడు తిరిగి వెళ్ళనన్నాడు. ముగ్గురూ కలిసి కొన్నాళ్ళకు హిమాలయ ప్రాంతంలోని అరణ్యాలను చేరుకున్నారు.\nఒకనాడు ముగ్గురూ ప్రయాణ బడలిక తీర్చుకునేందుకు ఒక చెట్టుకింద కూర్చు న్నారు. మహాశాసనుడు, చిన్నవాడైన ఆదిత్యు డితో, \"తమ్ముడూ, ఆ కనబడే చెట్ల సమీపాన కొలను కనిపిస్తున్నది. అక్కడికి పోయి నీ దాహం తీర్చుకుని, మా కోసం తామరాకుల దొప్పల్లో నీరు తీసుకురా,” అని చెప్పాడు.\nఆదిత్యుడు వెళ్ళి కొలను నీటిలో దిగ గానే, అక్కడ వుండే జలపిశాచి అతణ్ణి పట్టు కుని, నీటి దిగువనున్న తన ఇంటికి తీసుకు పోయింది.\nఎంతకూ ఆదిత్యుడు రాకపోయేసరికి మహాశాసనుడు, సోమదత్తుణ్ణి పంపాడు. అతణీ జలపిశాచి పట్టుకున్నది.\nకొంతసేపు చూసి మహాశాసనుడు తమ్ముల కేదో ప్రమాదం జరిగి వుంటుందనుకుని, కత్తి చేతబట్టి కొలను దగ్గిరకు వెళ్లాడు. అతడు కొలనులో దిగకుండా గట్టుమీదే నిలబడి, నీటికేసి పరీక్షగా చూస్తూండటం గమనించిన జలపిశాచి, అతడు తమ్ములలాగా తొందర పడి కొలనులో దిగడని గుర్తించింది.\nజలపిశాచి ఒక బోయవాడి రూపంలో మహాశాసనుడి దగ్గిరకు వచ్చి, \"అలా చూస్తూ నిలబడ్డావేం? దాహంగా వుంటే కొలనులో దిగి దాహం తీర్చుకోరాదా,\" అన్నది.\nమహాశాసనుడు, ఆ సలహా వింటూనే, ఇందులో ఏదో మోసంవున్నదని గ్రహించి, “నీ వాలకం చూస్తూంటే, నా తమ్ములిద్దరినీ నువ్వు కనబడకుండా చేశావన్న అనుమానం కలుగుతున్నది. నిజం చెప్పు,\" అన్నాడు.\n\"నువ్వు కొంచెం వివేకివిలా వున్నావు. నిజం చెబుతాను. ఒక్క జ్ఞానసంపన్నులను మాత్రం వదిలి, కొలను దగ్గిరకు వచ్చే మిగతా వాళ్ళనందర్నీ పట్టి బంధిస్తాను. అలా చేయ మని కుబేరుడి ఆజ్ఞ,\" అన్నది జలపిశాచి.\n\"అంటే, నువ్వు జ్ఞానవంతుల నుంచి ఉపదేశం పొందగోరుతున్నావన్న మాట! నేను, నీకు జ్ఞానబోధ చెయ్యగలను. కాని చాలా మార్గాయాసంలో వున్నాను,\" అన్నాడు మహా శాసనుడు.\nవెంటనే జలపిశాచం అతణ్ణి నీటి అడు గున వున్న తన ఇంటికి తీసుకుపోయి, అతిథి మర్యాదలు చేసి, ఉచితాసనంమీద కూర్చో బెట్టి, తాను అతడి పాదాల దగ్గిర కూర్చున్నది.\nమహాశాసనుడు తాను గురువుల నుంచి విన్నదీ, స్వానుభవం ద్వారా తెలుసుకున్నదీ అయిన పరమజ్ఞానాన్ని గురించి జలపిశాచికి చెప్పాడు. వెంటనే జలపిశాచం బోయవాడి రూపం విడిచి, తన నిజరూపంతో, \"మహాత్మా, నువ్వు మహాజ్ఞానివి. నీ తమ్ములలో ఒకరిని నీకు ఇవ్వదలిచాను. ఇద్దరిలో ఎవరుకావాలో కోరుకో,” అన్నది. “అయితే, ఆదిత్యుణ్ణి ఇవ్వు,\" అన్నాడు మహాశాసనుడు.\n“పెద్దవాణ్ణి వదిలి, చిన్నవాణ్ణి కోరడం ధర్మం అవుతుందా?” అన్నది జలపిశాచి.\n\"ఇందులో ధర్మం కానిదేం లేదు. నా తల్లికి నేను మిగిలివుండగా, నా పినతల్లికి తన కొడుకైన ఆదిత్యుడు ఉండాలి కదా? ఆదిత్యుడి కోసమే, ఆమె నా తండ్రిని రాజ్యం కోరింది. మా తండ్రి ఆజ్ఞపై మేము అడవులకు బయలుదేరాం. సోదరప్రేమ చేత ఆదిత్యుడు మా వెంట వచ్చాడు. పెద్దవాళ్ళమైన మేము తిరిగి నగరానికి వెళ్ళినప్పుడు ఆదిత్యుడెక్కడ? అని ప్రజలు అడిగితే, అతణ్ణి జలపిశాచి మింగి వేసిందని చెప్పడం, ఏరకం న్యాయం అవుతుంది?” అని మహాశాసనుడు, జల పిశా చిని ఎదురు ప్రశ్నించాడు.\nఅప్పుడు జలపిశాచి, మహాశాసనుడి కాళ్ళకు నమస్కరించి, \"నీ అంత గొప్ప జ్ఞానసముద్రుణ్ణి నేనింతవరకూ చూడలేదు. నీ తమ్ములిద్దరికీ స్వేచ్ఛ ఇస్తున్నాను. ఈ అరణ్యంలో వున్నంత కాలం నాకు అతిథు లుగా వుండండి,” అన్నది.\nమహాశాసనుడూ, తమ్ములూ జలపిశాచికి అతిథులుగా వుండిపోయారు. కొంత కాలా నికి వాళ్ళ తండ్రి బ్రహ్మదత్తుడు చనిపోయి నట్టు తెలిసి, మహాశాసనుడు తమ్ములతో, జలపిశాచితో కాశీరాజ్యానికి వెళ్ళాడు.\nమహాశాసనుడికి రాజ్యాభిషేకం జరిగింది. అతడు సోమదత్తుణ్ణి తన ప్రతినిధిగానూ, ఆదిత్యుణ్ణి సేనాధిపతిగాను నియమించాడు.\nతనకు మేలుచేసిన జలపిశాచికి విడిది ఏర్పాటు చేసి, దాని అవసరాలు గమనిస్తూం డేందుకు నౌకర్లను నియమించాడు.",
            "book_page_end": 52,
            "story_id": "2005_01_12",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 12,
        "author_counts": {
            "సంపాదకుడు : విశ్వం": 1,
            "కుప్పిలి రాకేష్": 1,
            "ఎన్. శివనాగేశ్వరరావు": 1,
            "శ్రీలలిత": 1,
            "చందమామ బృందం": 7,
            "మంజుభారతి": 1
        },
        "genre_counts": {
            "వ్యాసం": 2,
            "లఘు కథ": 1,
            "జానపద కథ": 2,
            "నీతి కథ": 1,
            "ఫాంటసీ / ధారావాహిక": 1,
            "బేతాళ కథ": 1,
            "ఫాంటసీ": 1,
            "వార్తా వ్యాసాలు": 1,
            "సైన్స్ ఫిక్షన్/సాహసం": 1,
            "జాతక కథ": 1
        }
    }
}