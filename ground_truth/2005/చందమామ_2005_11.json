{
    "book_id": "చందమామ_2005_11",
    "stories": [
        {
            "title": "ప్రకృతి పట్ల మన వైఖరిలో మార్పు",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "ప్రకృతి సమతౌల్యానికి హానికలిగించే వినాశకర శక్తులను అరికట్టాలి.",
            "keywords": [
                "ప్రకృతి",
                "సమతౌల్యం",
                "దీపావళి",
                "కత్రినా తుఫాను",
                "భారతీయులు"
            ],
            "characters": [
                "చందమామ బృందం"
            ],
            "locations": [
                "అమెరికా",
                "భారతదేశం"
            ],
            "content": "ప్రకృతికి అభివృద్ధి చెందిన దేశాలు, చెందుతూన్న దేశాలు అనే వివక్షత ఉండదని చెబుతారు. ప్రకృతి విజృంభించి విలయతాండవం చేస్తే ఎవరైనా సరే విలవిలలాడక తప్పదు. ఇటీవల అమెరికా తీరాన్ని కత్రినా పెను తుఫాను తాకినప్పుడు-అభివృద్ధి చెందిన ఆ దేశ ప్రజలను ముందుగానే హెచ్చరించినప్పటికీ, ప్రకృతి సృష్టించిన బీభత్సాన్ని ఏమాత్రం ఎదుర్కోలేక పోయారు. అపార ప్రాణనష్టం వాటిల్లింది.\n\nకత్రినా తుఫాను అనంతరం-ప్రాణాలతో బయటపడినవారికి అక్కడి భారతీయ శిక్కుసోదరులు సాయం అందించారు. సామూహిక వంటశాలలు ఏర్పరచి, ఆకలి దప్పులతో అలమటిస్తూన్న వారికి వేడివేడి ఆహార పానీయాలు అందించారు. ఆపద సమయంలో అంతకు మించిన ఉపకారం ఏముంటుంది? అందుకయిన లక్షల డాలర్ల ఖర్చును వాళ్ళే భరించడం విశేషం. ఆపద్బాంధవుల్లా ఆదుకున్న శిక్కుసోదరుల ఔదార్యాన్ని అందరూ అభినందించారు. ఇది భారతీయులందరూ గర్వించతగ్గ విషయం.\n\nఈ సందర్భంగా మనం మరో విషయం గుర్తుంచుకోవాలి. ప్రకృతి సమతౌల్యానికి భంగం కలిగించే విధంగా మనుషులు ప్రవర్తిస్తే ప్రకృతి ప్రతిస్పందన ప్రమాదకరంగా ఉంటుంది. ప్రకృతి పట్ల మన వైఖరిలో మార్పు రావాలి. మన చర్యలు ప్రకృతి సమతౌల్యానికి హానికలిగించే వినాశకర శక్తిగా రూపుదాల్చకముందే వాటిని అరికట్టాలి. ప్రకృతితో సమన్వయం ద్వారా, భూమిని కాంతివంతం చేసినప్పుడే చీకటి శక్తులు మటుమాయం కాగలవన్న సత్యాన్ని దీపావళి సమయంలో గుర్తు చేసుకుందాం.",
            "book_page_end": 5,
            "story_id": "2005_11_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ప్రపంచంలోకెల్లా చాలా పాత శుద్ధీకరణ కేంద్రం",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "వ్యాసం",
            "moral": "పెట్రోలియం నిల్వలను సంరక్షించాలి.",
            "keywords": [
                "శుద్ధీకరణ కేంద్రం",
                "పెట్రోలియం",
                "డిగ్బాయ్",
                "ఆస్సాం",
                "చమురు"
            ],
            "characters": [
                "శ్రీ దాస్",
                "పిల్లలు"
            ],
            "locations": [
                "డిగ్బాయ్",
                "ఆస్సాం",
                "భారతదేశం"
            ],
            "content": "వీణ తరగతిలో పెట్రోలు చరిత్ర గురించి వివరిస్తూన్న శ్రీ దాస్,\n\"ఇప్పుడు ప్రపంచంలోనే చాలా పాత శుద్ధీకరణ కేంద్రం గురించి చెబుతాను. అది మనదేశంలోనే ఉంది!\" అన్నాడు.\n\n\"నిజంగానా? ఎక్కడున్నది అంకుల్?\" అన్నారు పిల్లలందరూ ముక్తకంఠంతో.\n\n\"ఇండియన్ ఆయిల్ కార్పొరేషన్, అస్సాం ఆయిల్ డివిజన్ ప్రధాన కేంద్రమైన దిగ్బాస్లో ఉంది. దిగ్బా య్కే సంబంధించి రెండు విలక్షణమైన అంశాలను గొప్పగా చెప్పుకోవచ్చు. 100 సంవత్సరాల నాటి చమురుబావులు ఇక్కడ ఉన్నాయి. ప్రపంచంలోకెల్లా పనిచేస్తూన్న అతి ప్రాచీనమైన శుద్ధీకరణ కేంద్రం కూడా ఇక్కడే ఉన్నది.\n\n\"అక్కడ మొదట చమురు ఎలా కనుగొనబడింది, అంకుల్?” అని అడిగారు పిల్లలు ఆతృతగా.\n\n\"1867వ సం.లో డిగ్బాయ్ సమీప ప్రాంతంలో కార్మికులు రైలుపట్టాలు వేస్తున్నారు. వన్య మృగాలు, పక్షులు, కీటకాలు మాత్రమే తిరుగాడే చిత్తడినేలతోవున్న అడవిప్రదేశంలో రాత్రుల్లో కూడా పనిచేయవలసి వచ్చింది. ఒకనాడు దుంగలను ఎత్తుతూన్న ఏనుగు నడిచి దాని పాదముద్రలు ఏర్పడిన చోట ఏదో చమురు ఉండడం కార్మికులు గమనించారు. వాళ్ళు ఆతృతతో ఏనుగు పాద ముద్రలను అనుసరించి వెళ్ళి చూడగా ఒకచోట నేల ఉపరితలంలోనే చమురు పెల్లుబుకుతూ ఉండడం గమనించారు. దానిని మొదట చూసిన ఆంగ్లేయుడు, పట్టరాని ఉత్సాహంతో, “డిగ్, బాయ్, డిగ్!\" (తవ్వు, బాబూ తవ్వు!) అని కేకపెట్టాడు. అలావచ్చిన డిగ్బాయ్ అనే పేరు అచిర కాలంలోనే ప్రపంచ పెట్రోలియం పరిశ్రమ చిత్రపటంలో స్థానం సంపాయించింది.”\n\n\"ఆహా! ఆసక్తికరంగా ఉంది!\"\n\n\"గత వంద సంవత్సరాలుగా డిగ్బాయ్, అతి ప్రాచీన శుద్ధీకరణ కేంద్రంగానే కాకుండా, సాంకేతి కంగా మరే ఆధునిక శుద్ధీకరణ కేంద్రంతోనూ సరిపోల్చదగినదిగా కూడా ఉంటోంది.”",
            "book_page_end": 6,
            "story_id": "2005_11_02",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఎవరిని అడగాలి?",
            "book_page_start": 7,
            "pdf_page_start": 7,
            "pdf_page_end": 8,
            "author": "మంజుభారతి",
            "genre": "నీతి కథ",
            "moral": "మనం ఎవరిని అడగాలి, ఎవరిని అడగకూడదు అన్న విషయంలో జాగ్రత్త వహించాలి. ముఖ్యంగా సలహాలు అడగాలంటే, అర్హులైన వారినే అడగాలి.",
            "keywords": [
                "నిర్ణయం",
                "సలహా",
                "స్నేహం",
                "బిచ్చగాడు",
                "ఆలయం"
            ],
            "characters": [
                "సూర్యం",
                "చంద్రం",
                "బిచ్చగాడు"
            ],
            "locations": [
                "ధర్మవరం",
                "శ్రీ కోదండరామస్వామి ఆలయం"
            ],
            "content": "సూర్యం, చంద్రం బాల్యస్నేహితులు. ఇద్దరూ ధర్మవరంలోని జ్ఞానానంద విద్యాల యంలో చదువుకున్నారు. సూర్యం ఉపాధ్యాయ వృత్తిని చేపట్టాడు. చంద్రం అదే ఊళ్ళోని జమీందారు దివాణంలో ఉన్నతాధికారిగా ఉద్యోగం చేస్తున్నాడు.\n\nఇద్దరూ మంచి స్నేహితులే గాని, ఒక విషయంలో మాత్రం భిన్న ధ్రువాలుగా ఉండేవారు. సూర్యం ఏ విషయంలోనైనా నలుగురితో చర్చించిగాని, ఒక నిర్ణయానికి వచ్చేవాడు కాదు. ఒకవేళ తనే స్వయంగా ఒక నిర్ణయం తీసుకున్నా, ఆ విషయం సరైనదే అని ఎదుటివారు ఒప్పుకుంటే తప్ప అతనికి తృప్తి వుండేది కాదు. అయితే, చంద్రం ఏ విషయాన్నయినా ఒకటికి నాలుగుసార్లు తనే బాగా ఆలోచించి ఒక నిర్ణయానికి వచ్చేవాడు. ఆ తరవాత ఎవరు ఏం చెప్పినా, చివరకు తప్పు పట్టినా ఒప్పుకునేవాడు కాదు. ఒక విషయాన్ని పదిమందితో చర్చించడం వల్ల గందరగోళం తప్ప, పెద్ద ప్రయోజనం ఒరగ దని అతడి దృఢవిశ్వాసం.\n\nఇద్దరు స్నేహితులూ కనీసం వారానికి ఒక్క సారయినా కలుసుకునేవారు. ప్రతి శనివారం సాయంకాలం ఊరికి ఉత్తరంగా ఉన్న చిన్న కొండపై వెలసిన శ్రీ కోదండరామస్వామి ఆలయానికి వెళ్ళి వచ్చేవారు. కొండ దిగుతూ ఆ వారంలో జరిగిన విశేషాలు, మంచిచెడ్డలు మాట్లాడుకోవడం వాళ్ళ అలవాటు.\n\nఅలా ఒక శనివారం మిత్రులిద్దరూ స్వామి దర్శనం కోసం కొండ మెట్లెక్కుతూండగా ఎదురుపడ్డ ఒక పెద్దమనిషి, “ఆలయం తలుపులు మూసేశారు. పూజారి లేరు,” అని చెబుతూ కిందికి దిగి వెళ్ళాడు.\n\n“అరరె, ఇంత దూరం వచ్చి వృథా అయి పోయిందే,” అంటూ కంగారుపడసాగాడు సూర్యం.\n\n“ఎవరో చెప్పిన మాటవిని అలా బెంబేలు పడతావెందుకు?” అన్నాడు చంద్రం.\n\n“ఇంకెవరినైనా అడుగుదాం,” అంటూ ఎదురుపడ్డ ఇంకో వ్యక్తిని ఆపి, \"ఆలయం తలుపులు తెరిచి ఉన్నాయా?” అని అడి గాడు సూర్యం.\n\n“తెలియదు బాబూ,” అంటూ వెళ్ళి పోయాడా వ్యక్తి. \"ఇంతదూరం రానే వచ్చాం. వెళ్ళి చూస్తే సరిపోతుంది కదా? వచ్చేపోయే వాళ్ళను ఆరా తీయడం దేనికి?” అంటూ ముందుకు వెళ్ళాడు చంద్రం.\n\nతీరా అక్కడికి వెళ్ళి చూస్తే, ఆలయం తలుపులు తెరిచే ఉన్నాయి. స్వామి దర్శనం చేసుకుని వెలుపలికి వచ్చారు మిత్రులు. “చూశావా సూర్యం? ఎవడో, ఎందుకు చెప్పాడో ఏమో. గుడి తలుపులు తెరిచే ఉన్నాయికదా. అందుకే ఎదుటివాళ్ళు చెప్పేవన్నీ గుడ్డిగా నమ్మకూడదు. సొంతబుద్ధితో ఆలోచించాలి. అంతేకాదు; ఎవరిని అడగాలి? ఎవరిని అడగకూడదు అన్న విషయంలోనూ జాగ్రత్త వహించాలి,” అన్నాడు చంద్రం.\n\nఅంతలో మెట్లపై కూర్చున్న బిచ్చగాడొ కడు, “ధర్మం చేయండి, బాబూ,” అన్నాడు.\n\nసూర్యం భిక్షాపాత్రలో పావలా వేశాడు. దాన్ని చూసిన బిచ్చగాడు, “ధర్మప్రభువులు లోగడ రూపాయి వేసేవారు. ఇప్పుడు పావలా వేశారేమిటి?” అన్నాడు.\n\n“అవును, ఆ రోజుల్లో నాకు పెళ్ళికాలేదు. ఒంటరివాణ్ణి. ఖర్చుల్లేవు. రూపాయి వేసే వాణ్ణి. పెళ్ళయ్యాక ఇంటి బాధ్యతలు పెరి గాయి. అందువల్ల అర్ధరూపాయి వేసేవాణ్ణి. ఇప్పుడేమో పిల్లలు చదువుకుంటున్నారు. రేపు వాళ్ళకు పెళ్ళిళ్ళూ అవీ చేయాలి కదా? అందుకనే పావలా వేస్తున్నాను. నా నిర్ణయం సరైనదే కదా?” అని అడిగాడు సూర్యం బిచ్చ గాణ్ణి.\n\n“అంటే, నాకు చెందవలసిన డబ్బుతోనే మీ పిల్లలకు పెళ్ళిళ్ళు చేయాలనుకుంటు న్నారా బాబూ?\" అన్నాడు బిచ్చగాడు.\n\nఆ మాటకు సూర్యం నిర్ఘాంతపోయాడు. “చూశావా సూర్యం! ఏదైనా అభిప్రాయం అడగాలన్నా అర్హులైనవారినే అడగాలి. లేకుంటే ఇలాంటి వ్యాఖ్యలు వినక తప్పదు,” అన్నాడు చంద్రం విరగబడి నవ్వుతూ.",
            "book_page_end": 8,
            "story_id": "2005_11_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కుచ్చుటోపీ మంత్రగాడు!",
            "book_page_start": 9,
            "pdf_page_start": 9,
            "pdf_page_end": 12,
            "author": "వసుంధర",
            "genre": "అద్భుతం",
            "moral": "అత్యాశ అనేది పగటికల లాంటిది. శక్తి సామర్థ్యాలు ఉన్నవాడు అత్యాశకు పోడు; అవి లేనివాడి అత్యాశ ప్రమాదకరం.",
            "keywords": [
                "మంత్రగాడు",
                "కుచ్చుటోపీ",
                "అత్యాశ",
                "వైద్యం",
                "రాజకుమార్తె"
            ],
            "characters": [
                "వనమాలి",
                "ప్రతాపుడు",
                "మంత్రన్న",
                "నారయ్య",
                "రాజు"
            ],
            "locations": [
                "చందమామ బృందం"
            ],
            "content": "వనమాలి అనే వైద్యుడి దగ్గర, ప్రతాపుడనే యువకుడు పని చేస్తూండేవాడు. మందులు నూరడం, మూలికల కషాయం తీయడం, మాత్రలు చేయడంలాంటి పనులతో, వాడికి ప్రతి రోజూ చేతినిండా పనివుండేది.\n\nఆ ఊళ్ళోనే మంత్రన్న అనే వృద్ధుడు న్నాడు. ఆయన గ్రామ దేవతను ఉపాసన చేసి, కొన్ని శక్తులు సంపాదించాడు. వన మాలికి అంతుపట్టని గాలి, ధూళి వంటి జబ్బులను మంత్రం వేసీ, తాయెత్తులు కట్టీ నయం చేసే వాడాయన. అలాగని వనమాలికీ, మంత్రన్నకూ పోటీ ఏమీ లేదు. ఇద్దరూ ఊరి వారికి సేవలందిస్తున్నారు.\n\nప్రతాపుడికి, మంత్రన్న దగ్గర పనిచేయా లని వుంది. వాడికి మంత్రతంత్రాలు నేర్చు కోవాలని మహా సరదా. అలా ఒకనాడు తన దగ్గరకు వచ్చి కోరికను వెలిబుచ్చిన ప్రతా పుడితో మంత్రన్న, “నేను నేర్చిన మంత్ర తంత్రాలు వైద్యానికి సంబంధించినవి. అందు కని వాటిని వైద్యవిద్య నేర్చుకున్నాకనే నీకు నేర్పగలను,” అని పంపేశాడు.\n\nఇలావుండగా, ఒక సారి మంత్రన్నకు అనా రోగ్యం చేసి, వైద్యం కోసం వనమాలి వద్దకు వచ్చాడు. వనమాలి ఆయనను పరీక్షించాక, \"బాగా ముసలివాడివయ్యావు. ఇక నీవు ఎక్కువగా విశ్రాంతి తీసుకోవాలి. ఈరోజుకు మాత్రం మందిస్తున్నాను. అది ఎలా పని చేసిందీ చూసి రేపు మళ్ళీ మందు మారు స్తాను,” అన్నాడు.\n\n\"నాకు ఇల్లు కదలాలంటే కష్టంగావుంది. రేపటి మందు ఎవరిచేతనైనా ఇంటికి పంప గలవా?” అన్నాడు మంత్రన్న.\n\nవనమాలి సరేనన్నాడు. మర్నాడు ప్రతాపు డికి మందులిచ్చి మంత్రన్న ఇంటికి పంపాడు. మంత్రన్న వాణ్ణి చూస్తూనే, “రాత్రి కలలో నాకు గ్రామదేవత కనిపించి, నాకు అవసాన కాలం వచ్చిందనీ, ఏ మందులూ పనిచేయ వనీ చెప్పింది. నా మంత్ర విద్యలు నాతోనే వుండిపోతే, నాకు ఆత్మశాంతి వుండదు!\" అని బాధపడ్డాడు.\n\nప్రతాపుడు వెంటనే, “ఈ సరికి నాకు ఎంతో కొంత వైద్యవిద్య వచ్చేవుంటుంది. నాకు మంత్రాలు నేర్పితే, నీకు ఆత్మశాంతి కలగ వచ్చు,” అన్నాడు ఆశగా.\n\nమంత్రన్న వాడికేసి ఒకసారి తేరిపార చూసి, మంచం పక్కన చిన్న బల్లమీదవున్న పట్టూ, జలతారుతో అందంగా కుట్టివున్న ఒక టోపీని వాడికిచ్చి, “దీన్ని తలపై పెట్టుకో. చని పోయాక కొంతకాలం నేను దీన్ని ఆవహించు కుని వుంటాను. దీన్ని నీవు ఎవరి తలమీద పెడితే వారికి ఆరోజు కలిగే లాభంనేను, నీకు చెవిలో చెప్పగలను. అయితే, రోజుకు ఒక్క సారి మాత్రమే దీనిని ఉపయోగించాలి,\" అన్నాడు.\n\nప్రతాపుడిది విని ఎంతో పొంగిపోయాడు. వాడు టోపీని తలమీద పెట్టుకుని వనమాలి వద్దకు వెళ్ళి, మంత్రన్నకు అవసానదశ వచ్చి నట్లు చెప్పాడు. టోపీ విషయం దాచాడు.\n\nఆ రాత్రికే మంత్రన్న చనిపోయాడు. ఊరివారంతా పూనుకుని ఆయన దహన సంస్కారం జరిపించారు. ఆ తర్వాత ప్రతాపుడి తలమీది టోపీలో ఏదో చలనం కలిగింది. వాడి చెవిలో, “నేను నీ టోపీని ఆవహించాను. నీవిక దీన్ని ఉపయోగించుకోవచ్చు!” అన్న మంత్రన్న మాటలు వినిపించాయి.\n\nప్రతాపుడు అప్పటికప్పుడు వనమాలి వద్ద పనిమానేసి వేరే ఊరు చేరుకున్నాడు. అక్కడ ఒక వీధి వెంట వెళుతూండగా, “ఎదురుగా వస్తున్న నీలంచొక్కా ఆసామీ పేరు నారయ్య. ఆయనకు జోస్యం చెప్పు,” అన్న మాటలు చెవిలో వినిపించాయి.\n\nఇంతలో నీలంచొక్కా ఆసామీ వాణ్ణి సమీ పించాడు. ప్రతాపుడాయనతో, “మీ పేరు నారయ్య అని, నా టోపీ చెబుతున్నది. ఈ రోజు అనుకోని లాభం ఎదురు చూస్తున్నది. నా టోపీని మీరు పెట్టుకుంటే, అదేమిటో చెప్పగలను. అందుకు ఫలంగా మీరు నాకు రెండు వందల వరహాలు ఇచ్చుకోవాలి!\" అన్నాడు.\n\nతన పేరు సరిగ్గా చెప్పగలిగిన ప్రతాపుడి జోస్యం మీద నారయ్యలో కుతూహలం పుట్టి, సరేనన్నాడు. ప్రతాపుడాయన తల మీద టోపీ పెట్టగానే, \"ఈయన వద్ద భూషయ్య అనే వాడు రెండేళ్ళ క్రితం వెయ్యి వరహాలు అప్పుతీసుకున్నాడు. ఆ మొండి బాకీ ఇవ్వాళ వసూలవుతుంది!” అన్న మాటలు ప్రతాపుడి చెవిలో వినిపించాయి.\n\nప్రతాపుడు, నారయ్యకు సంగతి చెప్పి, తన టోపీ తీసుకున్నాడు. ఇద్దరూ భూషయ్య ఇంటికి వెళ్ళారు. ఆయన గుమ్మంలోనే నారయ్యను ఆప్యాయంగా పలకరించి, “నేనే నీ ఇంటికి బయల్దేరబోతున్నాను. ఇదిగో, వడ్డీతో సహా నీ బాకీకి మరి రెండు వందల వరహాలు అదనంగా చేర్చి యిస్తున్నాను,” అంటూ డబ్బు ఇచ్చాడు.\n\nనారయ్య, ప్రతాపుడు కోరిన డబ్బిచ్చి, వాడికి విందు చేశాడు. ఇది తెలిసి చాలా మంది వాడిదగ్గరకు రాసాగారు, రోజుకొకరికి మాత్రమే ప్రతాపుడు కుచ్చుటోపీ పెట్టేవాడు. వాడి జోస్యం వల్ల కొందరికి ఆస్తి కలిసింది. కొందరికి నిధులు దొరికాయి. చాలా మందికి వ్యాపార ప్రయోజనాలు కలిగాయి.\n\nకొద్ది కాలంలోనే ప్రతాపుడు ధనవంతు డయ్యాడు. అలా ఒక ఏడాది గడిచాక ప్రతా పుడి చెవిలో, “నా కారణంగా ఎందరికో మంచి జరిగింది. నా ఆత్మకిప్పుడు శాంతి లభించింది. నేనిక ఆ కుచ్చుటోపీ వదిలి వెళుతున్నాను!\" అన్న మంత్రన్న మాటలు వినిపించాయి.\n\nఆమర్నాటి నుంచీ కుచ్చుటోపీలోంచి మంత్రన్న మాటలు వినపడడం మానేశాయి. ఇక తన జోస్యం ఫలించదని వాడు వచ్చిన వాళ్ళకు చెప్పిపంపెయ సాగాడు.\n\nఅయితే, వాడి జోస్యంతో లాభపడాలని వచ్చిన కొందరు, వాడి మీద దుష్ప్రచారం మొదలు పెట్టారు. ఎదుటి వాళ్ళకు లాభం కలిగించగల మంత్రశక్తి వున్నప్పటికీ, వాళ్ళు బాగుపడుతూంటే చూడలేక, వాడెవరికీ సాయ పడడం లేదని పుకారు లేవదీశారు.\n\nఈ పుకారు అలా అలా ఆ దేశపు రాజును చేరింది. ఆయన ప్రతాపుణ్ణి పిలిపించి, వాస్తవం ఏమిటని నిలదీశాడు. ప్రతాపుడాయ నకు మంత్రన్న విషయం చెప్పకుండా, \"ప్రభూ! నాకొక కుచ్చుటోపీ దొరికింది. దాని మహిమతో చాలాకాలం జోస్యం చెప్పాను. ఇప్పుడు దాని మహిమ పోయింది,” అన్నాడు.\n\nరాజుకు వాడి మాటలు నమ్మశక్యంగా తోచ లేదు. ఆయన తీవ్రస్వరంతో, “నీ టోపీకి మహిమ ఎలా వచ్చిందో, ఆ వచ్చిన మహిమ ఎలా పోయిందో చెప్పడం లేదు; దాస్తున్నావు,” అని చాపులనున్న మంత్రులను దూరంగా పొమ్మని, రహస్యం చెబుతున్నట్టుగా ప్రతాపు డితో, “నేను చక్రవర్తిగారి కడగొట్టుకుమార్తె విద్యుల్లతను వివాహమాడాలని నిశ్చయించు కున్నాను. అయితే, ఆ సంగతి దూత ద్వారా కబురంపడం ప్రమాదానికి దారితీస్తుందని మంత్రులంటున్నారు. ఏమైనా ఆయన చక్రవర్తి గదా! అందువల్ల, నేనిప్పుడొక సరికొత్త నిర్ణయం తీసుకున్నాను. అదేమంటే - చక్ర వర్తి మీదికి దండెత్తి వెళ్ళి, బాహాబాహి యుద్ధంలో ఆయన్ను జయించి విద్యుల్లతను చేబట్టాలని! అందుకు ఈ ఖడ్గం తగు శక్తి వంతమైనదేనా?” అంటూ కత్తి పైకెత్తాడు.\n\nరాజు మాటలు ప్రతాపుడికి దడపుట్టించినై. చేసేదిలేక వాడు కుచ్చుటోపీని వణుకుతున్న చేతులతో ఆయన తలపై పెట్టాడు. ఆ మరు క్షణం రాజు చెయ్యి నిలువునా జలదరించి, కత్తి జారికింద పడింది. ఆయన సింహాస నంలో ఒక పక్కకు వరిగి పడుతూ, “ఓరీ, మంత్రగాడా! నన్నేం చేశావురా?\" అంటూ అరిచాడు.\n\nప్రతాపుడు తెల్లబోయి నిలువెల్లా వణుకు తున్నంతలో, వాడి చెవిలో, “భయపడకు! సమర్థులుకానివాళ్ళకు మహిమలు వస్తే ఇలా జరుగుతుందని, నాకు తెలుసు. అందుకే, నేనింకా నీ టోపీని ఆవహించుకునేవున్నాను. జరిగేది మాత్రమే చెప్పే టోపీని పొగరుకొద్దీ రాజు శాసించ బోయాడు, శాపం తగిలింది. ఇప్పుడింకా రాజుకు చక్రవర్తి కుమార్తెను పరిణయమాడాలనే గొంతెమ్మకోర్కెవుందా లేక చచ్చుపడిన చేతికి తిరిగి శక్తి కలిగేలా చేసుకోవాలనుందా, అడుగు! కోరుకుంటే, టోపీ మహిమవల్ల చెయ్యి మామూలుగా అవు తుంది,\" అన్నాడు మంత్రన్న.\n\nప్రతాపుడు, రాజుకు మంత్రన్న చెప్పింది వినిపించాడు. అప్పుడు రాజు, “నాకు విద్యుల్ల తావద్దు; చంపకలతా వద్దు. నాకు కత్తిపట్టగల చేయే కావాలి?” అన్నాడు.\n\nఆ వెంటనే రాజుకు చేయి స్వాధీనంలోకి వచ్చింది. ఆయన కింద పడిన కత్తిని చేతిలోకి తీసుకుంటూ, ప్రతాపుడితో, “కుచ్చుటోపీ మంత్రగాడా! నీ కారణంగా నేనొక మంచి గుణపాఠం నేర్చుకున్నాను, శక్తి సామర్థ్యా లున్నవాడు అత్యాశకు పోడు; అవి లేనివాడి అత్యాశ పగటికల లాంటిది,” అని ప్రతాపుణ్ణి కానుకలతో ఘనంగా సత్కరించి, వీడ్కోలు చెప్పాడు.",
            "book_page_end": 12,
            "story_id": "2005_11_04",
            "raw_genre_backup": "అద్భుతం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "రాకాసి లోయ - 3",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సీరియల్ కథ",
            "moral": "ఆత్మరక్షణ చేసుకుంటూ అవసరమైతే ప్రాణాలు వదలటం ఉత్తమం. ఆపద సమయంలో దైవ సహాయం లభిస్తుంది.",
            "keywords": [
                "రాకాసి లోయ",
                "వింత జంతువు",
                "కేశవుడు",
                "రాజభటులు",
                "కాలభైరవుడు"
            ],
            "characters": [
                "కేశవుడు",
                "కేశవుడి తండ్రి",
                "సేనానాయకుడు",
                "రాజభటులు",
                "వికృతాకారుడు",
                "కాలభైరవుడు"
            ],
            "locations": [
                "రాకాసి లోయ",
                "అరణ్యం",
                "బ్రహ్మపురం",
                "గుహ"
            ],
            "content": "[కేశవుడి ఆలమందలోకి వచ్చిన వింతజంతువు, బ్రహ్మపుర సేనానినీ వెంటవున్న భటుల్లో ఒకణ్ణి చంపింది. బతికి బయటపడిన రెండో భటుడు హడలిపోయి నగరానికి పారిపోయాడు. మంత్రికి ఆ సంగతి చెప్పాడు. దానిని గురించి నగరంలో రకరకాల పుకార్లు బయలుదేరినై. ఈ వార్తలన్నీ విన్న కేశవుడి ముసలి తండ్రి అరణ్యానికి వచ్చి కొడుకుతో ఆ సంగతులన్నీ చెప్పాడు.\n-తరవాత]\n\nతండ్రి మాటలు వింటూనే కేశవుడు ఉలిక్కి పడ్డాడు. అతడు అంతదూరంలోమేస్తూవున్న వింతజంతువు కేసి ఆశ్చర్యంగా చూస్తూ, \"అయ్యా, ఇప్పుడు అంతా అర్థమైంది. రాత్రి నేను చెప్పిన వింతజంతువు ఇదే! దాని కొమ్ముకేసి చూడు, ఎంత నెత్తురు గడ్డకట్టి వున్నదో!” అన్నాడు.\n\nముసలివాడు కొడుకుతో మాట్లాడే హడా వుడిలో ఇంతవరకూ ఆ వింతజంతువు కేసి చూడలేదు. ఇప్పుడు అతడి దృష్టి దాని మీద పడింది. అతడు నివ్వెరపోయాడు. కేశవుడు తండ్రిని దాని దగ్గిరకు తీసుకుపోయి, దాని కొమ్ముకేసి వేలు చూపుతూ, “చూశావా, నెత్తురు! ముఖాన కూడా... ఇదుగో ఇక్కడా... ఇక్కడా... ఇవి నెత్తురు మరకలు!” అన్నాడు.\n\n“అయితే నగరంలో పుట్టిన పుకారు అబద్ధం కాదు. ఇది సేనానాయకుణ్ణి, వెంటవున్న భటుణ్ణి పొడిచి చంపింది. రాజభటులు అరణ్యానికి వస్తున్నారు, నువ్వు మారువేషంలోవున్న శత్రు దేశపు గూఢచారివని ఎవరో ఒక నీలివార్త వేశారు. భటుల వల్ల నీకు అపాయం తప్పదు, ” అన్నాడు ముసలివాడు నిస్పృహగా.\n\n“ఇందులో నా నేరం ఏమీ లేదు. సేనా నాయకుడు కోరి కొరివితో తల గోక్కున్నాడు. ఈ వింతజంతువును బలవంతంగా మెడకు ఉచ్చువేసి పట్టుకుపోయాడు. బహుశా అది వాణ్ణి చంపి తిరిగి ఇక్కడికి పారిపోయి వచ్చివుంటుంది. కొమ్మునుంచి ఓడుతున్న నెత్తురుతో అది తిరిగిరావటం చూస్తూనే, ఏదో ప్రమాదం జరిగిందనుకున్నాను,\" అన్నాడు కేశవుడు.\n\n“సరే, తప్పు ఎవరిదైతేనేం? రాజభటులు వస్తే మనకు ముప్పు తప్పదు. నువ్వు ఎటైనా పారిపో. ఇదుగో కత్తి, దీన్ని తీసుకో. నీ తాత చనిపోయినప్పటి నుంచీ ఇది గోడకు వేలాడు తున్నది. ఇదీ, నీ దగ్గిరవున్న బాణాలూ, నీ ఆత్మరక్షణకు ఉపయోగిస్తవి. రాజభటులకు బందీగా చిక్కి అవమానం పాలయ్యేకన్న, ఆత్మరక్షణ చేసుకుంటూ అవసరమైతే ప్రాణాలు వదలటం ఉత్తమం!” అన్నాడు తండ్రి.\n\nకేశవుడు తండ్రి దగ్గిర నుంచి కత్తి తీసు కుంటూ, “నీ మాటేమిటి?\" అని అడిగాడు.\n\n“నా మాటకేం? నా రక్షణ నేను చూసుకో గలను. కాకపోయినా ముసలివాణ్ణి, వెయ్యేళ్ళు బతకపోవటంలేదు గదా. నేనూ, రాజభటుల కంట పడకుండా దాక్కుంటాను. ఆలమం దను అరణ్యం మధ్యకు తరిమేస్తాను. అవి కూడా వాళ్ళ కంటపడకూడదు,” అన్నాడు ముసలివాడు.\n\nవాళ్ళిద్దరూ ఇలా మాట్లాడుకుంటూ వుండగా, అరణ్యంలో ఎక్కడో గుర్రాలూ, మనుషులూ కదులుతున్న కలకలం విన బడింది. ముసలివాడు కొడుకుకేసి ఆదు ర్దాగా చూశాడు. కేశవుడు చప్పున వింత జంతువు దగ్గిరకు వెళ్ళి దాని జూలు పట్టు కుని, \"నేను రాజభటులచేత చిక్కకుండా పారిపోవాలంటే, దీని మీద ఎక్కి సవారీ చేయక తప్పదు. నా దగ్గిర ఎందుకనో ఇది చాలా సాధువుగా ప్రవర్తిస్తున్నది,” అంటూ ఎగిరి దానిమీద కూచున్నాడు.\n\nవింతజంతువు కళ్ళు అదోలాగా మెరిసినై. “ఊ, పరిగెత్తు. నీ ఇష్టం వచ్చిన ప్రదేశానికి నన్ను తీసుకుపో,” అంటూ కేశవుడు దాని జూలు పట్టుకుని లాగి, మడమల్తో డొక్కలో గట్టిగా పొడిచాడు. అది తుఫాను వేగంతో కొండకేసి పరిగెత్తసాగింది.\n\nవింతజంతువు వేగానికి కేశవుడు భయపడి పోయాడు. తను ఎక్కడ పట్టుతప్పి కొండ రాళ్ళమీదపడి తునాతునియలై పోతానో అని అతడు కంగారుపడసాగాడు. వింతజంతువు పక్షిలా ఒక రాతిమీది నుంచి ఇంకొక రాతి మీదికి ఎగురుతూ కేశవుణ్ణి కొండ శిఖరానికేసి తీసుకుపోసాగింది.\n\nఆ కొండ ప్రదేశమంతా మహా భయంక రంగావున్నది. కొండమీద పొదలూ, పెద్ద పెద్ద చెట్లూ, గుహలూ - వాటిమీద కారాడుతూ తిరిగే చిరుతపులులూ, ఎలుగుబంట్లూ, మహా సర్పాలూ-వీటిని చూస్తూనే కేశవుడు తన ప్రాణాలమీద ఆశ వదులుకున్నాడు. ఈ క్రూరజంతువుల బారినబడి దిక్కులేని చావు చచ్చేకన్న, బ్రహ్మపుర సైనికులకు చిక్కి కారా గారంలో మరణించటం అతడికి సుఖంగా వుండేటట్టు కనబడింది.\n\n“ఈ వింతజంతువు నన్ను మోసం చేసింది!\" అనుకున్నాడు కేశవుడు. కాని, అంతలోనే అతడికి జంతువు మోసం చేయటమేమిటా అన్న సంశయం కలిగింది. తన తండ్రి చెప్పి నట్టు ఇదేమైనా మాయారక్కసేమో అనుకు న్నాడు కేశవుడు. ఏది ఏమైనా తను ఇప్పుడు చేయగలిగిందేమీ లేదు. వింతజంతువు తనను ఎక్కడికి తీసుకుపోతే అక్కడికి వెళ్ళ వలసిందే. తన చేతిలోవున్న కత్తితో దాన్ని అప్పటికప్పుడు మెడనరికి చంపినా, తను క్రూరమృగాల మధ్య వుండిపోవలసి వస్తుంది. వాటినుంచి ప్రాణాలతో బయటపడటం అసాధ్యం.\n\nకేశవుడు ఇలాంటి భయాందోళనలతో వుక్కిరి బిక్కిరవుతుండగా, వింతజంతువు ఒక ఎత్తయిన రాతిమీది నుంచి పల్లంలోకి దూకి, ఎదురుగావున్న గుహముందు చప్పున ఆగి పెద్దగా సకిలించింది. ఆ వెంటనే చీకటి గుయ్యా రంగావున్న గుహలో మినుకు మినుకు మంటూ చిన్న కాంతి కనబడి, అంతలో పెద్ద కాగడా వెలుగూ, నల్లని పొగా... హాం ఔం ఫట్ భట్ హుం అన్న భీకరమైన గొంతూ వినిపించింది. కేశవుడు నిలువెల్లా వణికి పోయాడు. మరుక్షణంలో అతడు ఒరనుంచి కత్తిదూసి, వింతజంతువు మీది నుంచి కిందికి దూకాడు.\n\nగుహ మళ్ళీ ఎప్పటిలా చీకటి మయమై పోయింది. వెలుగూ, పొగా మటుమాయ మయినై. మంత్రం పఠిస్తున్న గొంతుకూడా ఆగి పోయింది. అంతా నిశ్శబ్దం. ఈ వింత మార్పు కేశవుణ్ణి ఆశ్చర్యపరిచింది. గుహలో ఎవడోవున్నాడు, వాడు రాక్షసుడు కావచ్చు, పించేలోపల వింతజంతువు ఛెంగున ఎగిరి బండరాయి మీద నిలబడింది.\n\nకేశవుడిలో కలిగిన నిరాశ అంతాయింతా కాదు. సరిగ్గా ప్రాణాపాయం కలిగే సమ యంలో వింతజంతువు తనకు అందకుండా పోయింది. కాలినడకను అక్కణ్ణించి పారిపో ప్రయత్నించటం క్షేమం కాదు. రాళ్ళ వాటున పొంచివున్న ఏ క్రూరమృగమైనా తనను ఇట్టే పట్టుకుని చంపి తినగలదు.\n\nఇప్పుడేం చేయాలి? కేశవుడు గుండెరాయి చేసుకున్నాడు. కత్తివున్న చేతిలోనే కొన్ని అంబులుకూడా పట్టుకుని, ఎడమ చేతితో విల్లు పట్టుకుని అతడు జాగ్రత్తగా గుహ ముందు నుంచి ఒక్కొక్క అడుగే వెనక్కు వేయసాగాడు.\n\nహఠాత్తుగా గుహలో పెద్ద కాంతి కనిపిం చింది. ఆ వెలుగులో కేశవుడికి సన్నని పొడ వాటి గడ్డం, నల్లని ముఖం, నెత్తిమీద కుచ్చు కట్టిన శిరస్త్రాణం గల ఒక వికృతాకారుడు కనిపించాడు. అతణ్ణి చూస్తూనే కేశవుడు నిలుచున్న చోట ఆగిపోయాడు.\n\n\"వత్సా, భయపడకు, భయపడకు, అభయ మిస్తున్నాను! నిన్నేకాక, నీ ముసలి తండ్రినికూడా దుర్మార్గులైన రాజభటుల నుంచి కాపాడే భారం నాది!\" అంటూ ఆ వికృతాకారుడు గుహలోపలినుంచి బయ టికి వచ్చాడు.\n\nఆ వికృతాకారుడి మాటలు కేశవుడి శరీ రాన్ని జలదరింపచేసినై. “వీడెవడో గాని నా గురించి సర్వం తెలుసుకున్నాడు,” అనుకు న్నాడతడు. ఇప్పుడు తను పారిపోయే ప్రయత్నం చేయటం వృథా. అందువల్ల మేలుకన్న కీడే ఎక్కువ కలగవచ్చు. ఎంతో ప్రేమ కనబరుస్తున్న ఈ వికృతాకారుడు తన నుంచి ఎలాంటి సహాయం ఆశించి తననూ, తన తండ్రినీ రాజభటుల నుంచి కాపాడ తానని అభయమిస్తున్నాడు?\n\n“వత్సా, నువ్వు నా శక్తి సామర్థ్యాలను శంకిస్తున్నావా? ఇటురా, గుహలోకి రా!\" అంటూ వికృతాకారుడు వెనుతిరిగి గుహలోకి వెళ్ళబోయేవాడల్లా ఆగి, కదలక నిలబడివున్న కేశవుణ్ణి చూస్తూ, “నా వెంట గుహలోకి వచ్చేందుకు భయమా?” అని ప్రశ్నించాడు.\n\nఆ ప్రశ్న కేశవుడికి కోపం తెప్పించింది. తననేదో పిరికిపంద కిందకట్టి వీడు మాట్టాడు తున్నాడన్న అభిప్రాయం కలగగానే, కేశవుడు ధైర్యంగా ముందుకు నడుస్తూ, “నీ వెంట గుహలోకికాదు, మరెక్కడికి రమ్మన్నావస్తాను. అడవిలోపుట్టి అడవిలో పెరిగినవాణ్ణి. భయం అంటే ఏమిటో నాకు తెలీదు. పోతే, నన్ను బాధిస్తున్న సంశయం ఏమిటంటే, నీకు నన్ను గురించీ, నా తండ్రిని గురించీ ఎలా తెలుసా అని!” అన్నాడు.\n\n“అంతేనా? అయితే గుహాలోకిరా, సంశయ నివారణ చేస్తాను. గుహలోవున్న కాలభైరవుడి కళ్ళల్లోకి తొంగి చూశావంటే, లోకంలో ఎక్కడ ఏమి జరుగుతున్నదీ నీవు తెలుసుకోవచ్చు, \" అన్నాడు వికృతాకారుడు.\n\nకేశవుడు అతడి వెంట గుహలోకి వెళ్ళాడు. గుహలోపల ఆ చీకటిలో ఓ పదడుగులు నడి చిన తరవాత పక్కగా కొండరాతిలో తొలిచిన చిన్న బిలం ఒకటి కనిపించింది. అందులో అంత ఎత్తున్న ఒక కుక్క ఆకారం-రాతిలో మలిచినది వున్నది. దాని రెండు కళ్ళూ నిప్పు కణాల్లా మెరుస్తున్నవి.\n\n“వీడే కాలభైరవుడు! ఉపాసకుల ఊడల మర్రి, శత్రులపాలిటి బ్రహ్మజెముడు! జై కాలభైరవా!” అంటూ వికృతాకారుడు ముని వేళ్ళతో విగ్రహం కళ్ళను ఒకసారి తాకి, చప్పున వెనకడుగు వేస్తూ, “కేశవా, ఇప్పుడు కాల భైరవుడి కళ్ళల్లోకి చూడు! అడుగో నీ తండ్రి అవిగో నీ ఆలమందలు! రాజభటులను చూశావా... విచ్చుకత్తులతో, ఆహ్హహ్హ!\" అంటూ బిగ్గరగా నవ్వసాగాడు.\n\nకేశవుడు ముందుకు వంగి కాలభైరవుడి కళ్ళల్లోకి చూశాడు.\n\nకేశవుడి ముసలి తండ్రి గుబురుగా వున్న ఒక చెట్టుకొమ్మల్లో కూచునివున్నాడు. ఆవులు అడవిలో చెల్లా చెదురుగా పరిగెత్తుతున్నవి. వాటిని అన్ని వైపుల నుంచీ చుట్టుముట్టుతూ రాజభటులు గుర్రాలమీద తరుముకు వస్తు న్నారు.\n\nఆ దృశ్యం చూస్తూనే కేశవుడికి ఎక్కడ లేని విచారం కలిగింది. తన తండ్రి ప్రాణభయంతో చెట్టుమీద దాక్కున్నాడు. తన ఆలమందను ఆ పశువులు లేకపోతే తన తండ్రి అడవిలో ఆకూ అలమూ తిని బతకవలసిందే. సమ యానికి తను ఈ కొండ మీద చిక్కుకు పోయాడు!\n\nవికృతాకారుడు కేశవుడి మనోభావాలు తెలిసిన వాడిలా నవ్వుతూ, “దిగులుపడకు కేశవా! నీ తండ్రినీ, నీ ఆలమందనూ కాపాడే భారం నాది,” అంటూ గుహలో నుంచి బయ టికి వచ్చి, “శిష్యా, శిష్యా, ఎక్కడ? నువ్వు వెళ్ళి ఆ రాజభటులను తరిమి, మనకేశవుడి తండ్రినీ, ఆలమందనూ కాపాడు!” అంటూ కేకపెట్టాడు.\n\nకాలభైరవుడి కళ్ళల్లోకి చూస్తున్న కేశవుడి దృష్టికి ఒక వింత దృశ్యం కనిపించింది. మనిషి తలా, గబ్బిలంలా రెక్కలూ వున్న ఒక నల్లని పెద్ద ఆకారం అడవిలో రాజభటుల తలల మీద ఎగురుతూ పల్లటీలు కొట్ట సాగింది. ఆ భీకర స్వరూపాన్ని చూస్తూనే రాజభటులు, ప్రాణభయంతో కీచుకీచు మని అరుస్తూ అడవికి అడ్డంపడి పారిపో సాగారు.\n-(ఇంకావుంది)",
            "book_page_end": 18,
            "story_id": "2005_11_05",
            "raw_genre_backup": "సీరియల్ కథ",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "రాకుమారి ప్రశ్నలు (బేతాళ కథలు)",
            "book_page_start": 19,
            "pdf_page_start": 19,
            "pdf_page_end": 22,
            "author": "రాఘవరాజు పట్టాభిరామరాజు రచన",
            "genre": "బేతాళ కథ",
            "moral": "వాదనలు అస్తవ్యస్తంగా, అయోమయంగా కనిపించినా, వాటి వెనుక తార్కికమైన అర్థం ఉంటుంది. అహంకారం/దుర్బుద్ధి వలన ఇతరులకు కీడు చేయకూడదు.",
            "keywords": [
                "విక్రమార్కుడు",
                "బేతాళుడు",
                "రాకుమారి",
                "స్వయంవరం",
                "అహంకారం"
            ],
            "characters": [
                "విక్రమార్కుడు",
                "బేతాళుడు",
                "భూపతిసేనుడు",
                "విలసిత",
                "అభిలాషవర్మ"
            ],
            "locations": [
                "మాల్యవంతం రాజ్యం",
                "రుద్రపురం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, విద్యాధికులైన కొందరు వ్యక్తుల్లో వివేకం, వినమ్రతా, తమకున్న విషయపరిజ్ఞానాన్ని అలవో కగా ఇతరులకు వివరించడం గమ నిస్తాం. ఐతే, మరికొందరు దీనికి పూర్తిగా భిన్నం. వాళ్ళు విద్యాధికుల మన్న అహంకారం కొద్దీ, తమ మాటల మాయాజాలంతో, ఇతరు లను అవహేళన చేయడమో లేక కించపరచటమో చేస్తూంటారు. నిన్నలాంటి వ్యక్తులు దుస్సాధ్య మైన కార్యానికి పురికొల్పారేమో అన్న శంక కలుగుతున్నది. వాళ్ళ స్వభావ స్వరూపాలను నీవు గుర్తించేందుకు వీలుగా, విలసిత అనే రాకుమార్తె కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\n\nమాల్యవంతం అనే రాజ్యాన్ని పాలించే భూపతిసేనుడికి విలసిత ఒక్కతే కుమార్తె. ఆమెకు రాజు, ఒక మహాపండితుణ్ణి నియ మించి, వివాహమాడే వయసు వచ్చేసరికి, మంచి విద్యావంతురాలుగా తీర్చిదిద్దాడు. విద్యతో పాటు ఆమెలో కొంత అహంభావం కూడా పెరగడం గమనించిన గురువు, భర్తను ఎన్నుకునే విషయంలో విలసితకు పూర్తి స్వేచ్ఛ ఇవ్వడం మేలని రాజుకూ, రాణికీ సలహా ఇచ్చాడు.\n\nవిద్యలోనే కాక, అందచందాల్లో విద్యుల్ల తలా మెరిసిపోయే విలసితను వివాహం చేసుకోవాలని చాలామంది రాకుమారులు పోటీ పడివచ్చారు. ఐతే, వరుని ఎన్నికలో ఆమె ఆలోచన కొంత విలక్షణంగా వున్నది. తను వరించబోయేవాడు అన్నిటా తనకు సమ ఉజ్జీగా వుండాలన్నది, ఆమె నిశ్ఛితాభి ప్రాయం.\n\nభూపతిసేనుడు, కుమార్తెకు స్వయంవరం ప్రకటించాడు. ఏడాది గడిచినా స్వయంవ రానికి వచ్చిన రాకుమారుల్లో ఏ ఒక్కరూ, ఆమె అడిగే ప్రశ్నలకు తృప్తికరమైన జవా బులు ఇవ్వలేకపోయారు.\n\nఇలా వుండగా, ఒకనాటి ఉదయం రుద్ర పురం రాజకుమారుడు అభిలాషవర్మస్వయం వరానికి వచ్చాడు. అతడు గుర్రాన్ని రాజ భవనం ముందు ఆపగానే, రాజసేవకుడొకడు పరుగున వచ్చి, గుర్రాన్ని శాలలో కట్టేసి, అభిలాషవర్మను భవనంలోని ప్రత్యేకమంది రంలో విడిదిచేయించాడు.\n\nఒక గంట కాలం గడిచే సరికి, చిలక పట్టు చీరలో వనదేవతలా వున్న రాకుమారి విలసిత, తల్లిదండ్రులతో వచ్చి, అభిలాషవర్మకు ఎదు రుగా ఆశీనురాలయింది. ఆమె సౌందర్యాతి శయానికి తన్మయుడయ్యాడు, అభిలాష వర్మ. తన వివరాలు తెలిపాడు.\n\nవిలసిత మందహాసం చేసి, “నేను మిమ్మల్ని కొన్ని ప్రశ్నలడుగుతాను. వాటికి మీరు సరి అయిన జవాబులు చెప్పగలిగితే - అంటే నేను ఊహించిన సమాధానాలు చెప్పగలితేనే మన వివాహం జరుగుతుంది,” అన్నది.\n\nతాను సిద్ధమే అన్నట్లు అభిలాషవర్మ తలూపాడు.\n\nవిలసిత ఒకసారి గొంతుసవరించుకుని, “మీ రాజ్యంలో ప్రజలు కాకులా? కుక్కలా?” అని అడిగింది.\n\nఅభిలాషవర్మ ఒక్క క్షణం ఆలోచించి, “మా రాజ్యంలోని ప్రజలందరూ కాకులే! కుక్కల తరహా వాళ్ళు లేనేలేరు,” అన్నాడు.\n\nఆ జవాబుకు విలసిత మందహాసం చేసి, “మీరు జననం రీత్యా చంద్రవంశస్థులు కదా. స్వభావరీత్యా కూడా చంద్రుడి అంశేనా? లేక ...\" అంటూ ఆగిపోయింది.\n\nఆ ప్రశ్నకు అభిలాషవర్మ వెంటనే, “నేను స్వభావరీత్యా సూర్యవంశస్థుణ్ణి!\" అన్నాడు గంభీరంగా.\n\n\"మేలు మేలు, రాకుమారా! నా చివరి ప్రశ్న: తండ్రి వనం వెళితే అంతా పరితపిస్తా రెందుకు? మళ్ళీ తిరిగి వస్తాడుగదా?\" అన్నది.\n\nఅభిలాషవర్మ సాలోచనగా, “అజ్ఞానం వల్ల!” అన్నాడు.\n\n“ఇంతకూ వనం వెళ్ళిన తండ్రి తిరిగి వస్తా డంటారా?” అంటూ సందేహం వ్యక్తం చేసింది విలసిత.\n\n\"తప్పకుండా వస్తాడు. ఐతే, తన ఇంటికే రాకపోవచ్చు!\" అన్నాడు అభిలాషవర్మ చాలా గుంభనగా.\n\nఆ జవాబువింటూనే విలసిత, తల్లి దండ్రుల కేసి తల తిప్పి, “ఈ రాకుమారుడు, నా ప్రశ్నలన్నింటికీ, నేను ఊహించిన సమాధా నాలు చెప్పి, స్వయంవరంలో విజయుల య్యారు!” అన్నది.\n\nకుమార్తె ఇలా అనగానే రాజూ, రాణీ పర మానంద భరితులయ్యారు. భూపతిసేనుడు తన ఆసనంలోంచి లేచి, కాబోయే అల్లుడు అభిలాషవర్మను ఆప్యాయంగా కౌగలించు కున్నాడు.\n\nబేతాళుడు ఈ కథ చెప్పి, \"రాజా, ఈ రాకుమారీ, రాకుమారుల ప్రశ్నోత్తరాలు అంతా మూగచెవిటి వాళ్ళ ముచ్చటలా కనిపిస్తున్నదిగదా? అన్నీ అస్తవ్యస్తమైన ప్రశ్నలు; అయోమయమైన సమాధానాలని పించడం లేదా? ఈ సందేహాలకు సమా ధానం తెలిసి కూడా చెప్పకపోయావో, నీ తల పగిలిపోతుంది,” అన్నాడు.\n\nదానికి విక్రమార్కుడు, “రాకుమారి విల సిత ప్రశ్నలకు అభిలాషవర్మ ఆమె తృప్తి పడే ధోరణిలో జవాబులిచ్చాడు. 'మీ రాజ్యంలోని ప్రజలు కాకులా? కుక్కలా?' అన్న ప్రశ్నకు – మా రాజ్యంలోని ప్రజలందరూ కాకులేనని జవాబివ్వడంలో అర్థం; ఏ ఆహారం దొరికినా అన్నీ కలిసి తినడం కాకుల స్వభావం. మా ప్రజలంతా అలాంటి వారేననీ, ఐకమత్యంతో మసలుకుంటారనీ, కుక్కల్లాగా జాతివైరంతో నిండువిస్తరిని చించివేయరనీ చెప్పడం. 'మీరు చంద్రవంశస్థులుగదా. స్వభావరీత్యా కూడా మీది చంద్రుడి అంశేనా?' అన్న ప్రశ్నకు-తానుస్వయంప్రకాశం లేని చంద్రుణ్ణి కాదనీ, స్వభావరీత్యా స్వయం ప్రకాశంగల సూర్యవంశస్థుణ్ణనీ జవాబిచ్చాడు.\n\nఇక, 'తండ్రి వనం వెళితే (తండ్రివనం అన్నదానికి; పితృవనం అనే మరొక అర్థంలో శ్మశానం) అందరూ పరితపిస్తారెందుకు? ఆయన మళ్ళీ తిరిగి వస్తాడుగదా - ఇంతకూ వనం వెళ్ళిన తండ్రి తిరిగి వస్తాడంటారా?' అన్న ప్రశ్నలు: శ్మశానం పాలైన తండ్రిని గురించి ఎవరైనా పరితపించక మానరు. ఐతే, ఆయన తిరిగి రావడం, రాకపోవడం అనేది, ఆయావ్యక్తుల నమ్మకం మీద ఆధారపడివుం టుంది. మరుజన్మలో తండ్రి తన ఇంటనే జన్మించక పోయినా, మరొక ఇంట అయినా జన్మించగలడని సమాధానమిచ్చాడు. ఇదంతా ఆలోచించినప్పుడు రాకుమారీ, రాకుమారుల ప్రశ్నోత్తరాలు మూగ చెవిటివాళ్ళ ముచ్చట కాదని స్పష్టమవుతుంది,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 22,
            "story_id": "2005_11_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "లోయచివరి నిటారుబండ!",
            "book_page_start": 23,
            "pdf_page_start": 23,
            "pdf_page_end": 25,
            "author": "చందమామ బృందం",
            "genre": "పురాగాథ",
            "moral": "భక్తులు మొరపెట్టుకుంటే దేవుడు సహాయం చేస్తాడు.",
            "keywords": [
                "నిటారుబండ",
                "లోయ",
                "ఎలుగుబంటు",
                "వాంకాటాంకా",
                "సియోక్స్ తెగ"
            ],
            "characters": [
                "ఇద్దరు కుర్రాళ్ళు",
                "ఎలుగుబంటు",
                "వాన్డీ",
                "వాంకాటాంకా"
            ],
            "locations": [
                "లోయచివరి నిటారుబండ",
                "గ్రామం",
                "అమెరికా"
            ],
            "content": "గ్రామ సీమలకు దూరంలో ఒకానొక లోయ ప్రాంతంలో చాలా ఎత్తయిన నిటారు బండ ఒకటి ఉంది. దాని మీద తరచూ మేఘాలు తేలి ఆడుతూ ఉంటాయి. అంత ఎత్తయిన దన్న మాట అది! అయితే, మామూలు కొండ శిఖరాల్లా దాని కొస మొనదేలి ఉండదు. బల్ల పరుపుగా బడిపిల్లలు వినోద యాత్రకు వెళ్ళ దానికి చాలినంత విశాలంగా ఉంటుంది దాని ఉపరితలం.\n\nఅయితే, ఉపరితలానికి ఎక్కి వెళ్ళాలంటే సాధ్యపడదు. ఒకసారి కొందరు పర్వతారోహ కులు ఉత్సాహం కొద్దీ తాళ్ళు, మేకులు, సుత్తుల సాయంతో ఆ బండ ఉపరితలానికి చేరుకోగలిగారు. అయితే, తీరా అక్కడికి చేరాక, ఆ ఎత్తయిన కొండపై నుంచి కిందికి దిగడం అసాధ్యమని గ్రహించి వెలవెలబోయారు. ఆఖరికి హెలికాప్టర్ సాయంతో వారిని అక్కడి నుంచి కిందికి దించడం జరిగింది!\n\nఅయితే మనం ఇప్పుడు చెప్పుకోనున్న కథ వీరికి సంబంధించినది కాదు. చాలాకాలం క్రితం, అంటే హెలికాప్టర్లూ, విమానాలూ, వైర్ లెస్సులూ కనుగొనడానికి కొన్ని శతాబ్దాలకు పూర్వం జరిగిన కథ. ఆ కాల ఘట్టంలో స్థానికు లైన ఇద్దరు కుర్రాళ్ళు, ఈ ఉపకరణాల సాయం లేకుండానే కిందికి దిగి వచ్చారు. ఎలా? ఇక్కడ మీకో విషయం చెప్పాలి. అసలా కుర్రాళ్ళు బండ ఉపరితలానికి ఎక్కి వెళ్ళలేదు. ఎక్కి పైకి వెళ్ళకపోతే, దిగివచ్చే సమస్యే లేదు కదా, అనుకుంటున్నారు కదూ! అయితే వాళ్ళు బండ ఉపరితలం మీదే ఉన్నారు. ఎక్క కుండానే ఉపరితలాన్ని ఎలా చేరారు? తెలుసు కోవాలని కుతూహల పడుతున్నారు కదూ? అప్పుడు ఈ కథ చదవండి:\n\nఇద్దరు కుర్రాళ్ళు తేలికయిన కొయ్యతో చేసిన బంతిని ఇటూ అటూ విసురుతూ, పట్టు కుంటూ ఉత్సాహంగా ఆడుకుంటున్నారు. అలా ఓసారి ఒక కుర్రాడు విసిరిన బంతి గ్రామం చివర ఉన్న చిన్న కొండకు అవతల పోయిపడింది. బంతి కోసం ఆ కుర్రాళ్ళు కొండను ఎక్కవలసి వచ్చింది. కొండమీదికి చేరిన కుర్రాళ్ళు, చుట్టుపక్కల కలయ చూశారు. కొండకు ఆవలి వైపున రకరకాల పుష్ప ఫలవృక్షాలుగల అంద మైన లోయ కనిపించింది. ఆ చెట్ల మధ్య బుల్లి బుల్లి సాధు జంతువులు కొన్ని హాయిగా దాగుడు మూతలు ఆడుకుంటున్నాయి.\n\nకుర్రాళ్ళిద్దరూ అపరిచితమైన ఆ లోయలోకి దిగి బంతి కోసం వెతకసాగారు. కాని దాన్ని కనుగొనలేక పోయారు. చేతికి అందే ఎత్తులో వున్న మధుర ఫలా లను కోసి తింటూ, బంతిని వెతుక్కుంటూ ఇంకా ఇంకా ముందుకు వెళ్ళారు. తమ గ్రామం నుంచి చాలా దూరం వచ్చామన్న సంగతి వాళ్ళు గ్రహించలేక పోయారు. సాయం కాలమై, సూర్యుడు అస్తమిం చాడు. వెన్నెల వెలుగులో లోయ అందాలను తిలకిస్తూండగా, అంతవరకు గుహలో ఉన్న అతి పెద్ద భయంకరమైన ఎలుగు బంటు ఒకటివెలుపలికి వచ్చింది. ఆ కుర్రాళ్ళను చూసి ఎలుగు బంటు అమితానందం చెందింది. ఎందుకూ? వెన్నెలలో ఆడుకోవ డానికి ఇద్దరు ఆటగాళ్ళు దొరి కారనా? కాదు, కాదు. రుచికరమైన ఆహారం దొరికిందని!\n\nఅది తమ మీదికి ఉరకడానికి ఆయత్తమవు తోందని కుర్రాళ్ళు గ్రహించారు.\n\n\"ఒక్క నిమిషం ఆగు ఎలుగుబంటు దొరా! ఎందుకంత తొందర? మమ్మల్ని మా చివరి ప్రార్ధనను చేసుకోనివ్వు!\" అన్నారు కుర్రాళ్ళు. ఎదురైన అసాయమే వారిలో అమితధైర్యాన్ని పురికొల్పింది.\n\n\"ప్రార్థనా? అది మీకెలా ఉపయోగపడ గలదు? మీరు నా నుంచి తప్పించుకువెళ్ళి దాక్కోడానికి చోటు లేదు. నాతో పోరాడడానికి మీ వద్ద ఆయుధాలు లేవు. మిమ్మల్ని వచ్చి రక్షించడానికి చుట్టుపక్కల ఒక్కరూ లేరు. అయినా, నన్ను చూడగానే హడలిపోయి మూర్ఛ పోని మనుషులను నేనింతవరకు చూడలేదు. మీరిద్దరే అందుకు మినహాయింపు. అలాంటి మీరు చాలా రుచిగానూ ఉండగలరని అను కుంటున్నాను,” అన్నది ఎలుగుబంటు.\n\nఆ కుర్రాళ్ళూ, వాళ్ళ తెగమనుషులూ కొలిచే దేవుడి పేరు వాంకాటాంకా. “ఓ వాంకా టాంకా! ఈ భయంకరమైన ఎలుగుబంటుకు ఆహారం కావడానికేనా మమ్మల్ని ఈ అందమైన లోయలోకి నడిపించావు? మేము తప్పించు కునే మార్గమే లేదంటున్నదీ ఎలుగుబంటు. మాకేదైనా మార్గం చూపించే భారం నీదే!” అంటూ కుర్రాళ్ళిద్దరూ కన్నీళ్ళతో ప్రార్థించారు.\n\nవాంకా టాంకా వాళ్ళ మొర ఆలకించాడు. కుర్రాళ్ళుగాని, ఎలుగుబంటుగాని ఏం జరుగు తున్నదో గ్రహించేలోగా, అంతవరకు కుర్రాళ్ళు నిలబడిన భూభాగం అలాగే పైకి నిటారుగా పెరగసాగింది. అలా అది పెరిగి పెరిగి ఎలుగు బంటు అందుకోలేనంత ఎత్తుకు చేరింది.\n\nఎలుగుబంటు కోపావేశంతో గోళ్ళతో ఆ నిటారు బండను రక్కింది. దాన్ని పలుసార్లు చుట్టివచ్చింది. కుర్రాళ్ళు తమ దేవుడికి కృత జ్ఞతలు చెప్పుకున్నారు. అయితే, ఆ తరవాత ఏం చేయాలో తెలియక తికమకపడ్డారు. వాంకా టాంకా సంకల్పం మేరకు, వాళ్ళ తెగప్రజలకు ప్రీతి పాత్రమైన వాన్డీ అనే గరుడపక్షి అక్కడికి ఎగురుతూ వచ్చి, ఇద్దరు కుర్రాళ్ళనూ ఒక్కొక్క రిగా వాళ్ళ గ్రామ సమీపంలో ఉన్న చిన్న కొండ మీదికి చేర్చింది. కుర్రాళ్ళు వాళ్ళ ఇళ్ళు చేరే సరికి అర్ధరాత్రయింది. తమకు ఆరోజు కలిగిన అద్భుతమైన అనుభవం గురించి తెలియ జెప్పారు. తెల్లవారగానే గ్రామప్రజలు కొండ మీదకు వెళ్ళి ఎక్కడో దూరంగా కనిపిస్తూన్న నిటారు బండను చూసి అక్కడి నుంచే భక్తితో మొక్కుకున్నారు.\n\nఇప్పుడు 'అమెరికన్ ఇండియన్స్' అని పిలువబడుతూన్న స్థానికుల భూములను తెల్ల వారు ఆక్రమించడానికి పూర్వమే ఇది జరి గింది. తెల్లవారు ఈ ఒంటరి బండను ‘దయ్యాల బండ' (డెవిల్స్ రాక్) అని పిలిచేవారు. దానికి వాళ్ళు ఆ పేరెందుకు పెట్టారో స్థానికులకు తెలియదు. 'డెవిల్' ఒక వేళ తెల్లవారి నేస్తమేమో అనుకున్నారు. స్థానికులు మాత్రం దానిని 'ఎలుగుబంటు బండ' అని పిలవసాగారు.\n-(సం.స)",
            "book_page_end": 25,
            "story_id": "2005_11_07",
            "raw_genre_backup": "పురాగాథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ధనికవర్తకుడైన బిచ్చగాడు",
            "book_page_start": 26,
            "pdf_page_start": 26,
            "pdf_page_end": 27,
            "author": "కార్తిక్ భూషణ్, ఉడుపి",
            "genre": "నీతి కథ",
            "moral": "చేపలు పట్టే విద్య నేర్పడం ఒక్కరోజు ఆహారం ఇవ్వడం కంటే గొప్ప సహాయం. కష్టపడి సంపాదించే విద్య జీవితమంతా కాపాడుతుంది.",
            "keywords": [
                "దాతృత్వం",
                "బిచ్చగాడు",
                "ధనికవర్తకుడు",
                "చేపలు పట్టే విద్య",
                "పరోపకారం"
            ],
            "characters": [
                "ఆదిత్య",
                "అనుదీప్",
                "బిచ్చగాడు"
            ],
            "locations": [
                "చిన్న గ్రామం",
                "చెరువు"
            ],
            "content": "చాలాకాలం క్రితం ఒక చిన్న గ్రామంలో ఆదిత్య, అనుదీప్ అనే ఇద్దరు అన్నదమ్ములు నివసి స్తూండేవారు. వాళ్ళు ఒకరినొకరు ప్రాణ సమా నంగా ప్రేమించుకునేవారు. తల్లిదండ్రులు పోవ డంతో కడుపునింపుకోవడానికి వాళ్ళే స్వయంగా కష్టపడి పని చేసేవారు. చేపలు పట్టి అమ్మి దానితో పొట్టపోసుకునే వారు.\n\nఒకనాడు వాళ్ళకు ఎక్కువ చేపలు దొరి కాయి. వాటిని అమ్మి అమితానందంతో ఇంటికి చేరారు. కొంతసేపటికి ఎవరో తలుపు తట్టిన చప్పుడయింది. అనుదీప్ వెళ్ళి తలుపు తెరిచి చూశాడు. కుంటి బిచ్చగాడొకడు కనిపించాడు. అనుదీప్ వాడి మీద దయతలచి, ఇంటిలోప లికి వెళ్ళి గిన్నెలో కొంత అన్నం, వేయించిన చేపలు తెచ్చి బిచ్చగాడి పళ్ళెంలో వేశాడు. వాటి నెంతో ఆబగా తిన్న బిచ్చగాడు, అనుదీప్ కరుణకు కృతజ్ఞతలు చెప్పుకుని, వెళ్ళిపోయాడు.\n\nమరునాడు అదే బిచ్చగాడు మళ్ళీ అదే సమయానికి వచ్చి వాళ్ళ ఇంటి తలుపు తట్టాడు. అనుదీప్ ఇంట్లో లేడుగనక, ఆదిత్య వెళ్ళి తలుపు తెరిచి చూశాడు. బిచ్చగాణ్ణి చూడగానే చీదరింపుగా విసుక్కున్నాడు. కాని ఆ తరవాత ఒక్కక్షణం ఆలోచించి ఇంటి లోపలికి వెళ్ళి చేపలు పట్టే గాలం కర్రను తీసుకుని బయటకు వచ్చాడు. ఇంటి తలుపు మూసి బిచ్చగాణ్ణి తన వెంట రమ్మని ముందు నడిచాడు. ఇరువురూ దాపులనున్న చెరువు గట్టును సమీపించ గానే, ఆదిత్య ఆగి, బిచ్చగాడి చేయి పట్టుకుని, \"ఈ గాలం కర్రను తీసుకో. గాలా నికి ఎరను గుచ్చి, ఇలా నీళ్ళ లోకి విసిరి కొంతసేపు కదలా మెద లక కూర్చో. చేప పడు తుంది. ఇకపై బిచ్చమెత్తడం మానేసి, స్వశక్తితో సంపాయించడం నేర్చుకో,” అని చెప్పి తిరిగి వచ్చేశాడు.\n\nఆ తరవాత కొన్ని సంవత్సరాలు గడిచి పోయాయి. ఒకనాడు దాన ధర్మాలకు, కరుణా స్వభా వానికి పేరుగాంచిన ధనిక వర్తకుడొకడు తమ గ్రామా నికి వస్తున్నాడని అందరూ చెప్పుకోసాగారు. అంత పెద్ద ధనికుడు తమ గ్రామాన్ని వెతు' క్కుంటూ ఎందుకు వస్తున్నాడా అని అందరూ ఆశ్చర్య పడసాగారు.\n\nఅనుకున్నట్టుగానే అందమైన ఒక గుర్ర బ్బండిలో ఆ ధనికుడు రానే వచ్చాడు. గ్రామ స్థులందరూ ఆయనకు స్వాగతం చెప్పడానికి ఎదురు వచ్చారు. వారిలో అనుదీప్, ఆదిత్యలు కూడా ఉన్నారు. బండి ఆగగానే, అందులో నుంచి దిగిన ధనికవర్తకుడు తిన్నగా ఆదిత్య వద్దకు వెళ్ళి, “నన్ను గుర్తుపట్టలేదా, బాబూ?\" అని అడిగాడు.\n\n“తమవంటి ధనికవర్తకుణ్ణి నా జీవితంలో ఏనాడూ చూడలేదు,” అన్నాడు ఆదిత్య మెల్లగా, తల అడ్డంగా ఊపుతూ.\n\nవర్తకుడు మందహాసం చేస్తూ, \"చూశావు నాయనా! ఒకరోజు మీ ఇంటికి భిక్షంకోసం వచ్చిన ఒక బిచ్చగాణ్ణి తీసుకుపోయి చేపలు పట్టేవిద్య నేర్పావు. గుర్తుందా? ఆ బిచ్చగాళ్లే నేను. నువ్వు నేర్పిన విద్యే నన్నింత ఉన్నత స్థితికి తీసుకువచ్చింది. ఆ గొప్ప విద్యను నేర్పి నందుకు కృతజ్ఞతగా నేను సమర్పిస్తూన్న ఈ చిరుకానుకను స్వీకరించు,” అంటూ బంగారం, తళతళా మెరుస్తూన్న మణులూ, మణిక్యాలు నిండిన ఒక సంచీని ఆదిత్యకు అందించాడు.\n\nఆదిత్య ఆనందానికి అవధులు లేక పోయింది. ఏం చెప్పడానికీ తెలియక అలాగే నిలబడ్డాడు. పక్కనే నిలబడ్డ అనుదీప్ ఒక డుగుముందుకు వచ్చి, “ఆకలితో అలమటి స్తూన్న నీకు ఆహారం పెట్టాను కదా? నన్ను మరిచి పోయావా?” అని అడిగాడు వర్తకుణ్ణి.\n\n“మరిచిపోలేదు బాబూ! ఆకలికి ఆహారం పెట్టి, నా ప్రాణాలు కాపాడిన పుణ్యాత్ముడివి కదా నువ్వు. అయినా, నువ్వు పెట్టిన ఆహారం నన్ను ఒక్కరోజు మాత్రమే కాపాడింది. అయితే, మీ అన్నయ్య చేసిన సాయం జీవితమంతా నన్ను కాపాడుతున్నది. అయినా, నువ్వు చేసిన సాయానికి, దీనిని తీసుకో,” అంటూ అను దీవ్కు ఒక బంగారు హారాన్ని ఇచ్చాడు వర్తకుడు.\n\nఆ తరవాత ఆ అన్నదమ్ముల పరోపకార బుద్ధికి మరొకసారి కృతజ్ఞతలు చెప్పి, వర్త కుడు అక్కడి నుంచి బయలుదేరాడు.",
            "book_page_end": 27,
            "story_id": "2005_11_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "న్యాయనిర్ణయం",
            "book_page_start": 28,
            "pdf_page_start": 28,
            "pdf_page_end": 29,
            "author": "కే. స్నేహ, హైదరాబాద్",
            "genre": "నీతి కథ",
            "moral": "దుర్బుద్ధిని బయటపెట్టడానికి న్యాయాధికారి తెలివైన పథకం వేశాడు. నిజాయితీపరుడు ధర్మం వైపు ఉంటాడు.",
            "keywords": [
                "నగలు",
                "రైతులు",
                "న్యాయాధికారి",
                "లంచం",
                "తెలివి",
                "దుర్బుద్ధి"
            ],
            "characters": [
                "రామయ్య",
                "భీమయ్య",
                "గ్రామాధికారి"
            ],
            "locations": [
                "శాంతిపురం గ్రామం",
                "పొలం",
                "రచ్చబండ"
            ],
            "content": "శాంతిపురం అనే గ్రామంలో రామయ్య, భీమయ్య అనే ఇద్దరు రైతులు ఉండేవారు. ఇద్దరి పొలాలూ పక్కపక్కనే ఉండేవి. ఇద్దరిలో రామయ్య పేదవాడే కాని చాలా మంచి వాడనే పేరుంది. భీమయ్య ధనికుడైనప్పటికీ ఎదుటివారి మేలు చూడలేని పరమస్వార్ధపరుడు.\n\nఒకరోజు రామయ్య తన పొలం దున్నుతూ తనక, ‘ఎన్నాళ్ళీ కష్టాలు? ఏ దేవుడైనా కరుణిస్తే బావుణ్ణు కదా?' అనుకోసాగాడు. అంతలో నాగలి కర్రుకు పెద్దరాయి అడ్డు పడి ఎడ్లు ఆగిపోయాయి.\n\nరామయ్య పలుగు తెచ్చి రాయిని తొలగించాడు. ఆ రాయి కింద ఒక పాత ఇనుపపెట్టె కనిపించింది. ఆ పెట్టెను తెరిచి చూస్తే, పాతకాలపు బంగారు నగలు! రామయ్య ఆశ్చర్యానందాలతో దేవుడికి కృతజ్ఞతలు చెప్పుకున్నాడు.\n\nఅదే సమయంలో అటుకేసి వచ్చిన పక్క పొలం భీమయ్య, ఆ నగల పెట్టెను చూశాడు. రామయ్యకు పట్టిన అదృష్టాన్ని చూడగానే అతడి కడుపు మండిపోయింది. వాటిని కాజే యడం ఎలాగా అని ఆలోచిస్తూ రామ య్యను సమీపించి, “ఏమిటి రామయ్యా, నగలా? ఇలా ఇవ్వు చూద్దాం,” అంటూ వాటిని తీసు కుని ఒక్కొక్కటిగా పైకి తీసి చూస్తూ, “అరరె, ఇవన్నీ మా అమ్మ నగలు. చాలా కాలం క్రితం పోయాయి. ఎన్నో చోట్ల వెతికిం చాము. కని పించ లేదు. చివరకు ఇక్కడ దొరికాయన్నమాట!\" అంటూ వాటిని తనతో తీసుకు పోబోయాడు.\n\nవెంటనే రామయ్య ఆ పెట్టెను లాక్కొని, “ఇవి మీ అమ్మనగలు కావు. అంతా అబద్ధం. ఇవి నాకు నా పొలంలో దొరికాయి. దేవుడు ఇచ్చినవిగా భావిస్తున్నాను,” అన్నాడు దృఢంగా.\n\nభీమయ్య పట్టరాని కోపం నటిస్తూ, “ఇవి ముమ్మాటికీ మా అమ్మనగలే. పద, గ్రామాధికారి దగ్గరికి. ఎవరివో తేల్చుకుందాం,” అన్నాడు.\n\nఇద్దరి వాదనలూ విన్న గ్రామాధికారికి ఈ సమస్యను ఎలా పరిష్కరించాలో తెలియ లేదు. భీమయ్య స్వార్థ పరుడనే విషయం గ్రామాధికారికి తెలుసు. రామయ్య నిజా యితీ పరుడన్న సంగతీ ఆయనకు తెలుసు. అసలు సత్యాన్ని నిరూపించడం ఎలాగా అని ఆలోచించిన గ్రామాధికారి, నగల పెట్టెను తన దగ్గరే ఉంచుకుని, తీర్పు రేపు చెబుతానని ఇద్దరినీ పంపేశాడు.\n\nమరునాడు గ్రామాధికారి తీర్చు కోసం రామయ్య, భీమయ్య వచ్చారు. గ్రామాధి కారి ఎలాంటి తీర్పునిస్తాడో చూద్దామని గ్రామ ప్రజలు కూడా రచ్చబండ వద్ద గుమి గూడారు. గ్రామాధికారి వచ్చి, పెట్టెను తెరిచి పరిశీలనగా చూస్తూ, “మీ ఇద్దరి వాదనలూ విన్న తరవాత ఈ నగలు ఎవరికి చెందాలన్న విషయం గురించి .....\" అంటూ ఇంకా ఏదో చెప్పబోతూ గుర్రపుడెక్కల చప్పుడు వినిపించ డంతో వెనక్కు తిరిగి చూశాడు. రెండు గుర్రాలపై వచ్చిన రాజభటులు కిందికిదిగి, గ్రామాధికారిని సమీపించి, “మహా రాజుగారు, వేటకు వచ్చి, సమీప అరణ్యం వద్ద విడిది చేసి ఉన్నారు. తమరిని వెంట బెట్టుకురమ్మన్నారు,” అన్నారు.\n\nఅంతలో వాళ్ళ దృష్టి గ్రామాధికారి ముందు తెరిచి వున్న పెట్టెలోని నగల మీద పడింది. వాళ్ళు ఆశ్చర్యంతో ఆ నగలను చేతిలోకి తీసు కుని పరిశీలనగా చూసి, ఒకరి ముఖాలొకరు చూసుకుంటూ, “ఇవి మహారాణిగారి ఆభర ణాలు. కొంతకాలం క్రితం దొంగిలించ బడ్డాయి. ఇవి మీకెక్కడివి?” అని అడిగారు.\n\nగ్రామాధికారి రామయ్య, భీమయ్యల తగవు గురించి చెప్పాడు. \"అంటే, ఇద్దరూ తోడు దొంగలన్న మాట! పదండి మహారాజుగారి దగ్గరికి,” అని గద్దించారు భటులు.\n\nభీమయ్య గడగడ వణుకుతూ గ్రామాధి కారి కాళ్ళపై బడి, \"అయ్యా, ఈ నగలతో నాకెలాంటి సంబంధమూ లేదు. ఇవి రామ య్యకు అతడి పొలంలో దొరికాయి. దుర్బు ద్ధితో వాటిని కాజేయాలనుకున్నాను. నన్ను క్షమించి రక్షించండి,” అన్నాడు.\n\n“భీమయ్యా, నీ దుర్బుద్ధిని నీ నోటి గుండా బయట పెట్టించాలనే ఈ పథకం వేశాను. వీరు రాజభటులు కారు. నా మనుషులే. నీవికావని ఒప్పుకున్నావు కాబట్టి ఈ నగలను రామ య్యకు ఇస్తున్నాను. మంచి వాణ్ణి వంచించా లనుకున్న నీ దుర్బుద్ధికి వంద వరహాలు జరి మానా విధిస్తున్నాను. ఇక మీదటనైనా బుద్ధిగా మసలుకో,” అన్నాడు గ్రామాధికారి గంభీరంగా.",
            "book_page_end": 29,
            "story_id": "2005_11_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "జి-మ్యాన్ సాహసకృత్యాలు: ఆండ్రోమేనియా రాడ్జిల్లా-భాగం 2",
            "book_page_start": 31,
            "pdf_page_start": 31,
            "pdf_page_end": 39,
            "author": "చందమామ బృందం",
            "genre": "సాహసకృత్యాలు",
            "moral": "చందమామ బృందం",
            "keywords": [
                "జి-మ్యాన్",
                "ఆండ్రోమేనియా",
                "రాడ్జిల్లా",
                "జురాక్సియన్",
                "సమాంతర విశ్వం"
            ],
            "characters": [
                "జి-మ్యాన్ (పురుషుడు)",
                "జి-వుమన్ (సుజాత)",
                "రాడ్జిల్లా"
            ],
            "locations": [
                "సమాంతర విశ్వం",
                "జురాక్స్ గ్రహం"
            ],
            "content": "జరిగిన కథ: సమాంతర విశ్వాలలోని ఇతర జి-మ్యాన్లని వెతుకుతూ, మన జి-మ్యాన్ స్త్రీలే పరిపాలిస్తున్న మరో ప్రపంచాన్ని చేరుకుంటాడు. ఇక్కడ జి-మ్యాన్ ఉన్నాడా లేదా అని సందేహిస్తున్న సమయంలో, ఆ ప్రపంచపు జి-మ్యాన్ ఒక రాక్షసుడితో పోరాడుతూ వస్తాడు. అదొక్కటే సరిపోదన్నట్టు, అతను కాస్త...\n\nజి-మ్యాన్ (పురుషుడు): స్త్రీయా?\n\nజి-మ్యాన్ (పురుషుడు): కాదులే..\n\nజి-మ్యాన్ (పురుషుడు): కాని ముందు ఈ జురాక్సియన్* బారినుండి జి-మ్యాన్ని రక్షించాలి. (*బయటి గెలాక్సీలో ఉన్న జురాక్స్ గ్రహంలో నివసించేవారు. ఈ గ్రహం, మన భూమిలాగానే ఆవిర్భవించింది. కాకపోతే, పరిస్థితులు ఎలాటివంటే అక్కడి డైనోసార్లు అంతమొందిపోలేదు.)\n\n[రాడ్జిల్లా అనే డైనోసార్ లాంటి జీవి జి-మ్యాన్‌పై మంటలు చిమ్మబోతుంది. జి-మ్యాన్ దానిని బారినుండి రక్షించడానికి ప్రయత్నిస్తాడు, కానీ ఆ జీవి అతన్ని తాకినట్లుగా అనిపిస్తుంది.]\n\nజి-మ్యాన్ (పురుషుడు): ఓయ్ అగవోయ్... అమ్మో, ఇదేమిటి? నన్నెవరో గిల్లారు!\n\nజి-వుమన్ (సుజాత): నేను నీకు సన్మానం చెయ్యాలా? నువ్వలా నన్ను కళ్ళప్పగించి చూడడం మానకపోతే, నేను నీ తలపై ఒక్క మొట్టికాయ వేస్తా కూడా.\n\nజి-మ్యాన్ (పురుషుడు): అది తర్వాత చూసుకోవమ్మా. కాని ఇది నేను నమ్మలేకపోతున్నాను. సుజాతా, నువ్వు, జి-వుమన్ అవుతావని అనుకోలేదు నేను...\n\nజి-వుమన్ (సుజాత): ఏనున్నావ్? నా పేరు నీకెలా తెలిసింది? నువ్వు ఏ గ్రహం నుండి వచ్చావు? నువ్వా కారుని మొయ్యడం నేను చూశాను. నువ్వు ఒక ఆడదానిలా పోట్లాడతావు!\n\nజి-మ్యాన్ (పురుషుడు): మగవాణ్ణయినందుకా? అలా అని నేననలేదు. నువ్వు అనబోయావు.\n\nజి-వుమన్ (సుజాత): నేననలేదు.\n\nజి-మ్యాన్ (పురుషుడు): ఆడవాళ్ళింతే. మరోసారి అన్నావంటే, నా చేతి రుచి చూస్తావు.\n\nజి-వుమన్ (సుజాత): ఏవిటి నీ చేతిని కూడా ఇస్తావా నువ్వు?\n\nజి-వుమన్ (సుజాత): మ్మ్... నీ ప్రశంసకి ధన్యవాదాలు. అది ఓ పెద్దగాధలే... అయితే చిన్నది చేసి చెప్పు. అదీ ఈ రాక్షసుడు నా ప్రపంచాన్ని నాశనం చెయ్యకముందే చెప్పు.\n\nజి-మ్యాన్ (పురుషుడు): సరే విను... తర్వాత... ఓహో. నువ్విక్కడికి ఒక మగవాణ్ణి వెతుక్కుంటూ వచ్చావు. కానీ నేను తగిలాను... ఇప్పుడు నీ ముఖంలో చూపు నాకర్థం అవుతోంది. చాలా ఆసక్తికరంగానూ, అయినా అర్థం చేసుకోవడానికి కష్టం గానూ వుంది. కాని నువ్వు చెప్పింది నేను నమ్ముతాను, నువ్వు కనక ఈ కీటకాన్ని నిర్మూలం చేస్తే..\n\nజి-మ్యాన్ (పురుషుడు): నిజానికి నాకో ఐడియా వుంది. ఈ \"కీటకం\" ఒక జురాక్సియన్. మరో గ్రహపు శాల్తీ. దాన్ని మనం చంపలేకపోతే, తన గ్రహానికి పంపేద్దాం.\n\nజి-వుమన్ (సుజాత): అంటే, వాళ్ళ అమ్మని వెతుకుతూ పోవాలనా నీ ఉద్దేశం?\n\nజి-మ్యాన్ (పురుషుడు): కాదు, నే చెప్పేదేమిటంటే...\n\nజి-వుమన్ (సుజాత): మగాళ్ళు... ఒక జోకుని కూడా భరించలేవేం?\n\nజి-మ్యాన్ (పురుషుడు): నువ్వు చెబుతున్నది నాకర్థం అయింది. మనం దీన్ని అంతరిక్షంలోకి విసిరేద్దాం, ఒక నిర్దిష్టమైన పలాయన వేగంతో. దాని నిర్దిష్ట మార్గం జురాక్స్ గ్రహం వైపు ఉండేట్లు చేద్దాం. సరేనా?\n\nజి-వుమన్ (సుజాత): మ్మ్... మ్మ్... సరే, అలాగే చేద్దాం.\n\nజి-మ్యాన్ (పురుషుడు): చెప్పు మరి.\n\nజి-వుమన్ (సుజాత): ముందు దాన్ని పట్టుకుందాం. మన శక్తులను కలిపి, దాన్ని వాళ్ళ ఇంటికి పార్సెలు కట్టేద్దాం. రెడీ?\n\n[వారిద్దరూ తమ శక్తులనుపయోగించి రాడ్జిల్లాను అంతరిక్షంలోకి విసిరేస్తారు.]\n\nజి-వుమన్ (సుజాత): ఒకటి...\n\nజి-వుమన్ (సుజాత): రెండు...\n\nజి-వుమన్ (సుజాత): మూడు\n\nజి-మ్యాన్ (పురుషుడు): భయమా...\n\nజి-వుమన్ (సుజాత): నువ్వక్కడికి వెళ్ళిన తర్వాత ఉత్తరం రాయడం మర్చిపోకం...\n\nజి-వుమన్ (సుజాత): హాహహ... నువ్వు వినోదపు మనిషివే కాస్త.\n\nజి-మ్యాన్ (పురుషుడు): మగవాణ్ణయినందుకా?\n\nజి-వుమన్ (సుజాత): అలా అని నేననలేదు.\n\nజి-మ్యాన్ (పురుషుడు): నువ్వు అనబోయావు.\n\nజి-వుమన్ (సుజాత): నేననలేదు.\n\nజి-మ్యాన్ (పురుషుడు): ఆడవాళ్ళింతే. మరోసారి అన్నావంటే, నా చేతి రుచి చూస్తావు.\n\nజి-వుమన్ (సుజాత): ఆఁ. నువ్వు కావాలంటే...",
            "book_page_end": 39,
            "story_id": "2005_11_10",
            "raw_genre_backup": "సాహసకృత్యాలు",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "వేసవి శనివారం",
            "book_page_start": 44,
            "pdf_page_start": 44,
            "pdf_page_end": 45,
            "author": "శ్రద్ధా మహాదిక్, బెంగుళూరు",
            "genre": "హాస్యం",
            "moral": "జీవితంలో జరిగిన సంఘటనలను సరదాగా తీసుకుంటే ఆనందం కలుగుతుంది.",
            "keywords": [
                "వేసవి",
                "శనివారం",
                "అల్లరి",
                "తల్లిదండ్రులు",
                "శాండ్విచ్"
            ],
            "characters": [
                "శ్రద్ధా మహాదిక్",
                "అమ్మ",
                "నాన్న",
                "అన్నయ్య"
            ],
            "locations": [
                "బెంగుళూరు",
                "ఇల్లు"
            ],
            "content": "హాయిగా కలలు కంటూ నిద్ర పోయాక, మగతగా కళ్ళు తెరి చాను. ఆ కలలో ఎందు కోమరి అందరూ బద్ధకంగా కనిపించారు. ఆ కలకూ నేను చదివిన 'హారీ పాటర్'కూ ఏదో సంబంధం ఉందని మాత్రం తెలుస్తోంది. అంతకు మించి మరేదీ గుర్తులేదు. ఆ శనివారాన్ని ఎంత సరదాగా గడపాలో ఆలోచిస్తూ పడక నుంచి లేచాను.\n\nస్నానం గదిలోకి వెళ్ళి టూత్ బ్రష్ను తీసుకో బోతూ దానికి అతికించి ఉన్న చిన్న కాగితం ముక్కను తీసి చదివాను. \"శ్రద్ధా, మేమొక ముఖ్యమైన పనిమీద అర్జంటుగా వెళుతున్నాం. డైనింగ్ టేబుల్ దగ్గరికి వెళ్ళి చూడు-అమ్మ.\"\n\nనేను ఆదుర్దాగా డైనింగ్ టేబుల్ దగ్గరికి వెళ్ళి చూశాను. అక్కడో పెద్ద ఉత్తరం కని పించింది. ఆరోజు నేను చేయవలసిన పనుల జాబితా అది. సరదాగా గడపాలనుకున్న వేసవి శనివారం కల కరిగిపోసా గింది. మొదటి పని వాషింగ్ మెషీన్ ద్వారా బట్టలుత కడం. హడావుడిగా మురికి బట్టలన్నిటినీ తీసి మెషీన్లో వేసి స్విచ్ ఆన్ చేశాను. అన్నీ సరిగ్గానే జరిగాయి, ఉన్నట్టుండి మెషీన్ వింత శబ్దం చేస్తూ నీళ్ళను వెలికి చిమ్మేసింది.\n\nఏం చేయడానికీ తోచక నా స్నేహితురాలిని రమ్మని ఫోన్ చేద్దామని రిసీవర్ అందుకు న్నాను. నేను డయల్ చేసిన లైన్ కట్టయి పోయింది. కాని అంతలో నాకు కొద్దిగా పరిచిత మైన వింత కంఠస్వరం నన్ను డాబా మీదికి వెళ్ళమని ఆదేశించింది. ఉలిక్కిపడి కాస్త కంగారు పడుతూ రిసీవర్ను పడేస్తున్నట్టు దాని స్థానంలో ఉంచాను. కంఠస్వరం ఎవరిదై ఉంటుందా అని ఆలోచిస్తున్నంతలో టెలివిజన్ నుంచి వింత శబ్దంతో భయంకర మైన రెండు పెద్ద పెద్ద కళ్ళు కనిపించి వెనువెంటనే అదృశ్య మయ్యాయి.\n\nసరే, వాటన్నిటినీ పట్టిం చుకోకుండా 'శాండ్విచ్' తయారు చేయడానికి వంట గదిలోకి వెళ్ళాను. ఆపని పూర్తయ్యేలోగా మళ్ళీ అదే కంఠస్వరం. ఇప్పుడు ఫోన్ నుంచి కాదు; పక్కనే ఉన్న తమ్ముడి గదిలోని మ్యూజిక్ సిస్టమ్ నుంచి. ఇప్పుడు మాత్రం కాస్త భయపడ్డాను. ఆ కంఠస్వరం ఆదేశించి నట్టు డాబా మీదికి ఎందుకు వెళ్ళాలి? అను కుంటూనే, నిదానంగా బాల్కనీ మెట్లెక్కాను.\n\nతలుపు తెరవగానే అక్కడ ఒక చచ్చిన కాకి. దాని ఒళ్ళంతా పసుపు కుంకుమలు. కాకికి రెండు వైపులా పుర్రెలు. చుట్టూ రకరకాల ఎముకలు. లేత ఎండలో ఆ దృ శ్యాన్ని చూసి దిగ్భ్రాంతితో అక్కడే నేలకు ఒరిగి అలాగే స్పృహ కోల్పోయాను.\n\nఅలా ఎంతసేపు ఉన్నానో ఏమో తెలి యదు. కాలింగ్ బెల్ శబ్దం వినిపించడంతో కళ్ళు తెరి చాను. వెళ్ళి తలుపు తెరిచి చూస్తే అక్క డెవరూ కనిపించలేదు. చుట్టు పక్కల పరిశీలించి చూశాను. అందమైన ఓ ప్యాకెట్, దాని మీద నా చిరునామా కనిపిం చింది. మెల్లగా చేతిలోకి తీసుకు న్నాను. అందులో ఇంకేమైనా వుందో ఏమో అన్న అనుమానంతో ప్యాకెట్ను మెల్లగా తెరిచాను. ఆశ్చర్యం. అందులో ‘నాన్సీ డ్రూ అండ్ ది బ్లూ బియార్డ్ రూం' అనే అందమైన పుస్తకం కనిపిం చింది. పరీక్షగా చూడగా, తొలిపేజీలో 'శ్రద్ధకు... ఎం ఆర్ ఎక్స్ నుంచి' అని వుంది.\n\nచదవడం అంటే మహా ఇష్టం గనక, ఆ పుస్తకాన్ని తీసుకుని శరవేగంతో స్టడీ టేబుల్ దగ్గరికెళ్ళి కూర్చుని అప్పటికప్పుడే చదవడం మొదలుపెట్టాను. సైకోల గురించీ, హంత కుల గురించీ వివరించే పుస్తకం అది. ఏదో అలికిడి అయి తలెత్తి చూస్తే, కిటికీ తెరలకు ఆవల మూడు ఆకారాలు వెళ్ళడం లీలగా కనిపించింది. లేచి హడావుడిగా వెళ్ళి తలుపు తెరిచి చూశాను. అమ్మ, నాన్న, అన్నయ్య అదోలా నవ్వుతూ కనిపించారు.\n\nఆ రోజు జరిగిన వాటినన్నిటినీ తలుచు కుంటూన్నప్పుడు హఠాత్తుగా నా మనసులో తోచింది, 'ఈ రోజు ఏప్రిల్ పూలే' అన్న విషయం. ఆ తరవాత ఒక్కొక్కటిగా అన్నీ అర్థమై పోయాయి. మా నాన్న ఒక డాక్టర్. చచ్చిన కాకి, పుర్రెలు... ఆయన పనే అయి వుంటుంది. మా అన్నయ్య తెలివైన మెకానిక్. టెలిఫోన్ స్వరాలు, టీవీ దృశ్యాలు అతడు సృష్టించినవే.\n\nవాళ్ళకు నేను గట్టిగా బుద్ధి చెప్పాలనుకు న్నాను గాని, ఆ తరవాత అన్నిటినీ సరదాగా తీసుకున్నాను.",
            "book_page_end": 45,
            "story_id": "2005_11_11",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "గురువుబాధ్యత",
            "book_page_start": 48,
            "pdf_page_start": 48,
            "pdf_page_end": 50,
            "author": "చందమామ బృందం",
            "genre": "జాతక కథ",
            "moral": "గురువు శిష్యుడి దుష్ప్రవర్తనను దండించి, సన్మార్గంలో పెట్టడం గురువు విధి. గురువు చేసిన దండనకు శిష్యుడు కృతజ్ఞత చూపాలి, ఆగ్రహం కాదు.",
            "keywords": [
                "గురువు",
                "శిష్యుడు",
                "రాకుమారుడు",
                "దొంగబుద్ధి",
                "గురుదక్షిణ"
            ],
            "characters": [
                "బోధిసత్వుడు",
                "కాశీరాజు కుమారుడు",
                "బ్రహ్మదత్తుడు",
                "ముసలమ్మ"
            ],
            "locations": [
                "కాశీ రాజ్యం",
                "తక్షశిల నగరం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో, బోధిసత్వుడు తక్షశిలా నగరంలో ఒక గొప్ప శిల్పాచార్యుడుగా జన్మించాడు.\n\nతక్షశిలా నగరపు శిల్పాచార్యుడి ఖ్యాతి విని కాశీరాజు తన కుమారుణ్ణి కూడా విద్యాభ్యాసానికిగాను, ఆయనవద్దకు పంపటం మంచిదని నిర్ణయించాడు.\n\nరాజు, తన కుమారుడికి ఒక జత ఆకు జోళ్ళూ, ఒక తాటాకు గొడుగు మాత్రం ఇచ్చి, “నువ్వు తక్షశిలా నగరానికి వెళ్ళి, అక్కడి శిల్పాచార్యుడి వద్ద విద్యాభ్యాసం చేసి, విద్య పూర్తికాగానే తిరిగిరా! ఆయనకు గురు దక్షిణగా ఇవ్వటానికి వెయ్యి వెండి కాసులు వెంట తీసుకుపో,” అన్నాడు.\n\nరాజకుమారుడు తండ్రి ఆజ్ఞ ప్రకారం ఒంటరిగా బయలుదేరి, వెయ్యి కాసులుగల మూట మోస్తూ, ఏ చెట్టు కిందనో విశ్రమిస్తూ, నానా అగచాట్లు పడి, తక్షశిల చేరాడు. అక్కడ అతడు శిల్పాచార్యుణ్ణి దర్శించి, తాను వచ్చిన పనిచెప్పి, ఆయనకు వెయ్యి వెండికాసులూ గురుదక్షిణగా ఇచ్చి, ఆయన వద్ద విద్యా భ్యాసం ప్రారంభించాడు. అతడి శిల్పవిద్య బాగానే సాగింది. అతడి తెలివి తేటలకు గురువు చాలా సంతోషించాడు.\n\nకొంతకాలం గడిచింది. గురు శిష్యులు ప్రతి ఉదయమూ ఊరి వెలుపల వున్న నదికి వెళ్ళి స్నానం చేసి వస్తూండేవారు. ఒకనాడు వారు స్నానంచేసే సమయంలో, ఒక ముస లమ్మ కొన్ని నువ్వులు తెచ్చి, నీటిలో కడిగి శుభ్రం చేసి, నది ఒడ్డున వస్త్రం పరిచి, దాని మీద ఆరబోసింది.\n\nరాజకుమారుడు నువ్వులను చూసి, చప్పున స్నానం ముగించి ఒడ్డుకు వచ్చి, ముసలావిడ పరధ్యానంగా వున్నట్టు కనబడిన సమయంలో, గుప్పెడు నువ్వులు తీసి నోట పోసుకున్నాడు.\n\nఅయితే, ముసలమ్మ ఇది గమనించింది, కాని ఏమీ అనలేదు.\n\nమర్నాడు కూడా అలాగే జరిగింది. మళ్ళీ ముసలమ్మ చూసి చూడనట్టు వూరుకున్నది. మూడోనాడు కూడా అలాగే జరిగింది. కుర్ర వాడి దొంగబుద్ధి చూసి ముసలమ్మకు కోపం వచ్చింది.\n\nఆమె, శిల్పాచార్యుడు స్నానం ముగించి ఒడ్డుకు రాగానే, “చూడండి, మూడు రోజు లుగా మీ శిష్యుడు నా నువ్వులు అపహరించి తింటున్నాడు. నువ్వులు పోయాయని నాకు విచారం లేదు గాని, అతను దొంగబుద్ధులు అలవరుచుకోవటం అతనికీ మంచిది కాదు, మీ కీర్తికీ మంచిది కాదు. ఇలా ఎన్నడూ చేయకుండా శిక్షించండి,” అన్నది.\n\nఇంటికి వెళ్ళగానే శిల్పాచార్యుడు, రాజ కుమారుడి చేతులు గట్టిగా పట్టుకోమని మిగిలిన శిష్యులకు చెప్పి, అతడి వీపు మీద బెత్తంతో మూడు దెబ్బలు కొట్టి, “కూడని పని చేసినందుకు, నీకిది శిక్ష! ఇక ఎన్నడూ చెయ్యకు,” అన్నాడు.\n\nరాకుమారుడికి గురువు మీద పట్టరాని ఆగ్రహం వచ్చింది. అయితే, అతను కాశీ రాజ్యం పొలిమేరల లోపల రాజకుమారుడు గాని, ఇక్కడ సామాన్య వ్యక్తి. దండించే అధికారం గురువుకున్నది.\n\n\"నేను రాజునయ్యాక, ఈ దుర్మార్గుణ్ణి ఏదో మిష మీద కాశీ రాజ్యానికి పిలిపించి, తప్పక ప్రాణాలు తీస్తాను!\" అని రాజకుమారుడు అక్కసుకొద్దీ మనసులో గట్టిగా శపథం చేసు కున్నాడు.\n\nకాలక్రమాన రాజకుమారుడి చదువు పూర్తయింది. అతడు కాశీకి తిరిగి వెళ్ళిపోతూ గురువుకు నమస్కరించి, ఆయన ఆశీర్వాదం పొందాడు.\n\nతరువాత అతను గురువుతో, “ఆర్యా, నేను రాజునయ్యాక తమరు ఒకసారి తప్పక కాశీనగరానికి దయ చెయ్యాలి. అప్పుడు నేను తమరిని యథోచితంగా సత్కరిస్తాను,” అన్నాడు.\n\nశిష్యుడి ఆహ్వానానికి గురువు చాలా సంతో షించి సరేనన్నాడు.\n\nకాశీరాజ్యానికి తిరిగి వెళ్ళిన కొంత కాలా నికి రాజకుమారుడు రాజ్యాభిషిక్తుడయ్యాడు. ఒకనాడతనికి తన గురువు విషయం జ్ఞాపకం వచ్చింది. వెంటనే అతడు ఒక నౌకరును పిలిచి, \"నువ్వు తక్షశిలా నగరం వెళ్ళి, శిల్పా చార్యుణ్ణి కలుసుకుని, ఆయనకు ఈ ఆహ్వాన పత్రిక అందజెయ్యి!” అన్నాడు.\n\nశిల్పాచార్యుడు ఆహ్వానం అందుకుని కూడా వెంటనే బయలుదేరలేదు. రాజు సింహాసనం ఎక్కిన మోజులో వుంటాడు. రాజ్యభారం ఎలాంటిదో తెలిసివచ్చాక చూద్దా మనుకున్నాడు.\n\nఆ ప్రకారమే శిల్పాచార్యుడు కొంతకాలం గడిచాక, కాశీనగరానికి వెళ్ళి, రాజప్రాసా దంలో వున్న శిష్యుణ్ణి చూడబోయాడు. రాజు గారి గురువు వచ్చాడని సభాసదులు శిల్పా చార్యుడికి చాలా మర్యాద చూపించి, ఉన్న తాసనం ఇచ్చారు.\n\nగురువును చూసిన క్షణం నుంచీ రాజుకు పాత పగ జ్ఞాపకం వచ్చి కోపం పొంగిపోతు న్నది. అతడు మాటల మధ్యలో గురువు కేసి తీక్షణంగా చూస్తూ, “ముష్టి నువ్వులు పిడి కెడు తిన్నందుకు శిక్షించిన వాణ్ణి, చేతికి అందినప్పుడు చంపకుండా వదిలిపెడతారా?\" అని అడిగాడు.\n\nసభలో ఇంకెవరికీ అర్థంకాకుండా, శిల్పా చార్యుడికి చావుభయం కలిగించి, తరవాత వీలువెంట ఆయనను చంపేద్దామని రాజు ఉద్దేశించాడు.\n\nఅయితే, రాజు అనుకున్నట్టు శిల్పా చార్యుడు బెదరలేదు. పైపెచ్చు ఆయన ఈ విధంగా రాజు రహస్యం బయటపెట్టేశాడు:\n\n“ఓ రాజా! నువ్వు నా దగ్గిర శిష్యుడివిగా, నా బాధ్యత కింద వున్న సమయంలో నీ తాహతుకు తగనిపని చేశావు. శిష్యుడి దుష్ప్ర వర్తనను దండించి, సన్మార్గంలో పెట్టటం గురువు విధి. నిన్నానాడు నేను దండించి వుండకపోతే, నువ్వీపాటికి కాశీరాజ్యానికి రాజుగా వుండటానికి మారుగా, దొంగవై వుందువు. బుద్ధిమంతులైనవారు, తప్పుచేసి నప్పుడు దండించిన వారిపై ఎన్నడూ ఆగ్రహం చెందరు, కృతజ్ఞత చూపుతారు!” అన్నాడు శిల్పాచార్యుడు.\n\nఅసలు విషయం సభవారందరికీ తెలిసి పోయింది. రాజుకు అవమానం అయింది. అతడు సింహాసనం దిగి గురువు కాళ్ళపై బడి, “మహానుభావా, మళ్ళీ తప్పుదారిన పడిన నా మనస్సును సరి అయిన దారిన పెట్టావు, కృతజ్ఞుణ్ణి!” అన్నాడు.\n\nరాజులో వచ్చిన మంచి మార్పుకు, సభా సదులతోపాటు గురువు కూడా ఎంతగానో ఆనందించాడు. రాజు కోరికపై శిల్పాచార్యుడు తన కాపురం తక్షశిల నుంచి కాశీకి మార్చి, ఆస్థాన ఆచార్యుడుగా వుంటూ, రాజును సరి అయిన మార్గాన నడిపించాడు.",
            "book_page_end": 50,
            "story_id": "2005_11_12",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "జరిగిపోయిన పొరబాటు",
            "book_page_start": 50,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "కథ",
            "moral": "చేసిన పాత పొరబాటుకు ఇప్పుడు పశ్చాత్తాపపడి, అందుకు ఇతరులను శిక్షించడం అర్థరహితం.",
            "keywords": [
                "జమీందారు",
                "అనంతలక్ష్మి",
                "గయ్యాళి",
                "పొరబాటు",
                "గొర్రె"
            ],
            "characters": [
                "ప్రతాపరాయుడు",
                "అనంతలక్ష్మి"
            ],
            "locations": [
                "జమీ",
                "కొండ ప్రాంతం"
            ],
            "content": "ప్రతాపరాయుడు అనే జమీందారు, సూర్యభూపతి అనే మరొక జమీందారు కుమార్తె అనంతలక్ష్మి అనే ఆమెను వివాహమాడాడు. ప్రతాపరాయుడి జమీకన్న, సూర్యభూపతి జమీలో మరొక యాభై గ్రామాలు అధికంగా వుండేవి. వివాహం జరిగినప్పటి నుంచి అనంతలక్ష్మికి, తను తక్కువ స్థాయి జమీందారును వివాహమాడానన్న అసంతృప్తి మనసులో మెదులుతూండేది. ఆ కారణంగా, భర్తను సూటీపోటీ మాటలతో దెప్పి పొడుస్తూ, దివాణంలో చిన్నా పెద్ద ఉద్యోగులందరిచేతా చాటుమాటుగా గయ్యాళి జమీందారిణి అనిపించుకునేది. ప్రతాపరాయుడు మాత్రం భార్య గయ్యాళితనాన్ని పట్టీ పట్టనట్లు చూస్తూండేవాడు.\n\nవాళ్ళ వివాహానికి యాభై ఏళ్ళు నిండినై. ఆ రోజు ఉదయానే ఇద్దరూ గుర్రపుబగ్గీలో దాపులనున్న కొండ ప్రాంతానికి వెళ్ళి, అక్కడవున్న చెట్టుచేమల్నీ, ఆ చుట్టు పక్కల మేస్తున్న పశువుల మందలనూ చూసి ఆనందించ సాగారు. ఉన్నట్టుండి అనంతలక్ష్మి, భర్తకు, అక్కడ గొర్రెల మందలో వున్న ఒక పొటేలును చూపుతూ, “మన వివాహానికి యాభై ఏళ్ళు నిండిన శుభ సమయంలో, ఆ పొటేలును కోయించి దివాణంలో అందరికీ విందు భోజనం ఏర్పాటు చేద్దాం,” అన్నది.\n\nఅందుకు ప్రతాపరాయుడు అయిష్టంగా తలపంకిస్తూ, “యాభైఏళ్ళ నాడు జరిగి పోయిన పొరబాటుకు, ఈ రోజు ఆ పొటేలును శిక్షించడం ఎందుకు?” అన్నాడు.",
            "book_page_end": 50,
            "story_id": "2005_11_13",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భారత దర్శిని (‘మామిడి పళ్ళ పండుగ’)",
            "book_page_start": 52,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "సాంస్కృతిక వ్యాసం",
            "moral": "చందమామ బృందం",
            "keywords": [
                "పండుగ",
                "మామిడి పళ్ళు",
                "కారైక్కాల్",
                "పునిదవది",
                "శివుడు"
            ],
            "characters": [
                "పునిదవది",
                "పరమదత్తన్",
                "శివభక్తుడు",
                "శివుడు"
            ],
            "locations": [
                "కారైక్కాల్",
                "తమిళనాడు"
            ],
            "content": "మనదేశంలో జరుపుకునే పండుగలకూ, ఆయా ప్రాంతాలలో జరిగిందని చెప్పుకునే పూర్వగాథ లకూ సంబంధం ఉంది. కారైక్కాల్ అమ్మయార్గా ప్రసిద్ధిగాంచిన పునిదవదికీ, తమిళనాడులోని 'కారైక్కాల్' పట్టణంలో యేటా నాలుగు రోజుల పాటు జరిగే 'మామిడి పళ్ళ పండుగ' కూ సంబంధం ఉంది. శివభక్తురాలైన పునిదవది గౌరవార్ధమే ఈ పండుగ జరుపుకుంటారు. శివభక్తి తత్పరులైన 6 3 మంది నాయన్మార్లలో కారైక్కాల్ అమ్మయార్ ఒక్కరే మహిళ కావడం విశేషం.\n\nధనికవర్తకుడైన పరమదత్తన్ ధర్మపత్ని పునిదవది. ఆమె పరమ శివభక్తురాలు. ఒకనాడు ఆమె భర్త అరుదైన రకానికి చెందిన రెండు మామిడిపళ్ళు తెచ్చాడు. ఆ రోజే ఒక శివభక్తుడు వాళ్ళ ఇంటికి అతిథిగా వచ్చాడు. పునిదవది ఆయనకు భక్తిశ్రద్ధలతో భోజనం పెట్టి, ఒక మామిడి పండును తినడానికి ఇచ్చింది. ఆ సమయంలో భర్త ఇంటివద్ద లేడు. ఆయన వచ్చి భోజనానికి కూర్చుని ఒక మామడి పండును తిన్నాక, తాను తెచ్చిన రెండో మామిడి పండును అడిగాడు. పునిదవది పూజగదిలోకి వెళ్ళి శివుణ్ణి ప్రార్ధించగా అతడు మామిడి పండును ప్రసాదించాడు. దానిని రుచి చూసిన వర్త కుడు ఇది తాను మొదట తిన్న దానికన్నా చాలా రుచిగా ఉండడంతో ఇది ఎక్కడిదని ఆరా తీశాడు. అది శివప్రసాదమని పునిదవది చెప్పింది. అది జరిగింది తమిళ ఆణిమాసం పౌర్ణమినాడు.\n\nదానికి గుర్తుగానే ఇవాళ కూడా యేటా 'ఆణి' మాసం పౌర్ణమినాడు కారైక్కాల్లో శివుడు స్వీకరించి, ఆశీర్వదిస్తాడన్న విశ్వా సంతో భక్తులు వీథుల్లో మామిడి పళ్ళను ఉంచి ప్రార్థనలు జరుపుతారు.",
            "book_page_end": 52,
            "story_id": "2005_11_14",
            "raw_genre_backup": "సాంస్కృతిక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "విష్ణు కథ-23 (బుద్ధ భగవానుడు)",
            "book_page_start": 53,
            "pdf_page_start": 53,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "ఉత్తమ మానవుడే దేవుడు. మానవ ధర్మాన్ని ఆచరించడమే ప్రధానం. భయంకరమైన దొంగ కూడా పశ్చాత్తాపంతో సన్మార్గం పట్టి పునీతం కాగలడు.",
            "keywords": [
                "బుద్ధుడు",
                "సిద్ధార్థుడు",
                "అహింస",
                "యశోధర",
                "అంగుళిమాలి",
                "బౌద్ధ ధర్మం"
            ],
            "characters": [
                "బుద్ధుడు",
                "శుద్ధోదనుడు",
                "యశోధర",
                "రాహులుడు",
                "చెన్నుడు",
                "సుజాత",
                "అంగుళిమాలి"
            ],
            "locations": [
                "కపిలవస్తు నగరం",
                "ఘోరారణ్యం"
            ],
            "content": "బుద్ధుని ఆగమనానికి కపిలవస్తునగరం స్వాగతశోభతో వెల్లివిరిసింది. ప్రపంచానికి జ్యోతిగా నిలిచిన బుద్ధదేవుడు తమ నగరానికి చెందినవాడైనందుకు పౌరులు పొందుతున్న ఆనందానికి అవధులు లేవు. తమకు ఏలిక కావలసిన రాకుమారుడు, సర్వమానవాళి మానవతకు చక్రవర్తి అయినందుకు పొంగి పోతూన్న నిండు హృదయాలతో దారి పొడ వునా పువ్వులు పేర్చారు.\n\nకుమారుణ్ణి ఆలింగనం చేసుకోవడానికి వృద్ధుడైన శుద్ధోదన మహారాజు పితృహృదయం తహతహలాడుతున్నది.\n\nబుద్ధుడు వస్తున్నాడు. అర్ధనిమీలితనేత్రా లతో, శిరమువంచని గంభీరగమనంతో, నిశ్చల శాంతవదనంతో కరుణామూర్తిగా వస్తున్న అతని వెనుక, \"బుద్ధం శరణం గచ్ఛామి, ధర్మం శరణం గచ్ఛామి, సంఘం శరణం గచ్ఛామి,” అనే వాక్యాలతో అసంఖ్యాక జనసందోహం చేస్తున్న ధ్వానం, గంభీర సముద్ర ఘోషలా వినవస్తున్నది.\n\nయశోధర, రాహులుడు, శుద్ధోదనుడు రాజప్రాసాదం సోపానాలు దిగి ఎదురు చూస్తు న్నారు. చెన్నుడు ప్రాంగణం ముందుకొచ్చి నిల్చుని ఆనందాశ్రువులు రాల్చుతూ ఎదురు చూస్తున్నాడు.\n\nబుద్ధుడు భిక్షాపాత్ర పట్టుకొని రాజ ప్రాసా దాన్ని చేరుకున్నాడు. రాహులుడు పరుగున వెళ్ళి తండ్రి పాదాలపై మోకరిల్లాడు. యశోధర చిరకాలానికి కనిపించిన భర్త ప్రసన్నవదనాన్ని తదేకంగా చూస్తూ, అలాగే అతని ముందు మోకరిల్లింది. అతని పాదాలపై తలవాల్చి కన్నులతో అద్దుకొన్నది. ఆమె కళ్ళలోని మంచి ముత్యాల్లాంటి బాష్పజలం బుద్ధుని పాదాలను కడిగింది.\n\nబుద్ధుణ్ణి ఆలింగనం చేసుకోవాలని చేతులు చాచివచ్చిన శుద్ధోదనుడు, అతని పరివ్రాజక రూపాన్నీ, భిక్షాపాత్రనూ చూసి అలాగే మతి పోయి నిశ్చేష్టుడైపోయాడు. ఆ వృద్ధరాజు మనస్సు భిక్షువుగా వచ్చిన కుమారుణ్ణి చూసి విలవిలలాడిపోయింది, కన్నీరు కారింది. ఆలింగనానికి చాపిన చేతులు చలనం లేకుండా అలాగే ఆగిపోయాయి.\n\n“నాయనా! రాకుమారా! సిద్ధార్థా! గౌతమా! కుమారా! ఏమిటిది? ఏమిటిది?\" అంటూ శుద్ధోదనుడు పిచ్చివాడిలాగఎలుగెత్తి వాపోతూ అలాగే కూలబడి పోయాడు, మూర్ఛ పోయాడు.\n\nబుద్ధుడు తండ్రి తలను ఒడిలోపెట్టుకొని, తన కాషాయ ఉత్తరీయంతో వీవన విసిరాడు. కుమారునిస్పర్శతో శుద్ధోదనుడు తెప్పరిల్లాడు. \"తండ్రీ! ప్రణామములు! నేను సిద్ధించిన అర్థముగలవాడిగా సిద్ధార్థుడినై వచ్చాను!” అని అంటున్న బుద్ధుని మాటలు అమృతం లాగ వినిపించాయి. అతని అరమోడ్పు కన్నులు వెన్నెల జల్లుతున్నవి. బుద్ధుని ముఖంలో దివ్యతేజస్సు కనిపించింది, అనిర్వ చనీయమైన ప్రభావమేదో శుద్ధోదనుణ్ణి ఉత్తే జితుణ్ణి చేసింది. అశాంతి నుండి శాంతికి, చీకటి నుండి వెలుగుకు, భ్రమ నుండి సత్యా నికి తీసుకువెళ్ళింది. బుద్ధం శరణం గచ్ఛామి! అనే మాటలు చెవుల్లో మారుమ్రోగుతు న్నాయి. శుద్ధోదనుడు అదే అంటున్నాడు. రాహులుడు కూడా అలాగే పలుకుతు న్నాడు. ప్రజానీకం అలాగే ఘోషిస్తున్నది. యశోధర కన్నులు మూసుకొని, గుండెపై చేతులుంచుకొని ధ్యానముద్రలో 'బుద్ధం శరణం గచ్ఛామి' అని జపిస్తున్నది.\n\nఅప్పుడు బుద్ధుడు రాహులుడి తల నిమిరి, “కుమారా! నీవు కూడా బుద్ధుడివై ధర్మాన్ని, సంఘాన్ని అనుసరిస్తూ మానవతకు సార్థకత చేకూరుస్తావని ఆశీర్వదిస్తున్నాను! బుద్ధుడంటే ఎవరో తెలుసా? నీవనుకున్న ట్లుగా, నేను మాత్రమే బుద్ధుడిని కాను! ఉత్తమ ధర్మాలను, అహింసను ఆచరించే వారందరూ బుద్ధులే! బుద్ధత్వమే మానవత్వం! బుద్ధత్వం పొందిన మానవుడే బుద్ధుడు. అటువంటి మానవజన్మను సార్థకం చేసుకున్న బుద్ధుడే ఈ లోకానికి కావలసినవాడు, జీవ కోటికి శరణ్యం! బుద్ధులు ఉపదేశించిన ధర్మాలే మానవాళికి నిజమైన శాంతినిస్తాయి. ధర్మమే లోకానికి శరణ్యం! బుద్ధులతో కూడిన సంఘమే ఈ జగత్తుకు శరణ్యం!” అని చెప్పాడు.\n\nయశోధర కనులు విప్పి బుద్ధుణ్ణి నిశ్చ లంగా చూస్తూ, \"స్వామీ! నన్ను మీకు భిక్షగా సమర్పించుకుంటున్నాను. ఇంత వరకు నేను గృహిణిని. ఇప్పుడు నేను మానవ సేవా ధర్మానికి అంకితమౌతున్న పరివ్రాజికను. మీ అడుగుజాడల్లోనే జీవించడం నా ధర్మం. స్త్రీలకు బౌద్ధసంఘంలో అర్హతను, స్థానాన్ని ప్రసాదించండి!” అని అర్థిస్తూ భక్తితో ప్రణ మిల్లింది.\n\nఆవిధంగా యశోధర బౌద్ధధర్మాన్ని స్వీక రించిన మొదటి మహిళ అయింది.\n\nఆనందబాష్పాలు కార్చుతూ, తనను ఒక పెన్నిధిగా, దేవుడిగా ఆరాధనా భావంతో చేతులు జోడించి ఉన్న చెన్నుడిని బుద్ధుడు చూసి ఆప్యాయంగా దగ్గరకు తీసుకుంటూం డగా, చెన్నుడు నమస్కరించబోతూంటే వారిస్తూ బుద్ధుడు, “చెన్నా! ఎంత గొప్పవారై పోయినప్పటికీ పిన్నలే పెద్దలను గౌరవిం చాలి, పూజించాలి. నువ్వు నాకు ఇప్పటికీ పూజనీయుడివి. నన్ను ఈ కపిలవస్తునుండి విశాల విశ్వంలోకి దాటించిన పుణ్యమూర్తివి కదా! నేను తెలుసుకొన్న సత్యాల్ని, ధర్మాన్ని చెప్పినంత మాత్రాన నన్ను భగవానుడని అను కోవడం గాని, భగవానుడని ఆరాధించడం గాని, నేను ఇష్టపడను. వ్యక్తి ఆరాధన అనవ సరమైనది. భగవానుడనే భావన కూడా అంతే! మానవ ధర్మాన్ని ఆచరించడమే కావలసినది!\" అన్నాడు.\n\nబుద్ధుని మాటలకు చెన్నుడు అర్థిస్తున్న ట్టుగా, \"బుద్ధభగవానుడు” - అని అనుకోవ డంలోనే మాకు ఎంతో తృప్తి, ధర్మాచరణపట్ల, సంఘసేవపట్ల అకుంఠిత భక్తి విశ్వాసాలు కలుగుతున్నవి. బలమైన అనుబంధాన్ని నిలుపుతున్నవి. కనుక, నిన్ను భగవానుడని ఆరాధనా భావంతో చూసుకోవడానికి, పిలుచు కోవడానికి మాకు గల స్వేచ్ఛను కాదనక అలాగే ఉండనియ్యి!\" అన్నాడు.\n\nఅప్పట్నించి బుద్ధుడు బుద్ధభగవాను డుగా పిలువబడ్డాడు. బుద్ధదేవుడని పించు కున్నాడు. ఉత్తమ మానవుడే దేవుడు! అనే అర్థంగా బుద్ధుడు దానికి తటస్థంగా ఊరుకు న్నాడు.\n\nశాక్య వంశంలో కొద్దిమంది తప్ప అందరూ బౌద్ధ ధర్మాన్ని స్వీకరించారు. బుద్ధుని ఆదే శాలను, ఉపదేశాలను ప్రచారం చేశారు, భిక్షువులుగా మారారు. సమస్త సంపదలను సంఘానికి అర్పించారు. సేవకు అంకిత మయ్యారు.\n\nతొలినుంచీ ప్రత్యర్థిగా ఉన్న దేవదత్తుడు మాత్రం స్పర్థతో బౌద్ధధర్మాన్ని నిరసిస్తూ, బుద్ధుని మార్గానికి వ్యతిరేకులైన వారిని కూడగట్టుకొని వెళ్ళాడు.\n\nకపిలవస్తు నగరం నుండి బుద్ధుడు తిరిగి ప్రయాణమయ్యాడు. అతని అనుయాయు లతో, శిష్యులతో బాటు యశోధర, రాహు లుడు కూడా వెంట వెళ్ళారు.\n\nఆ తిరుగు ప్రయాణంలో బుద్ధుడు సుజాత ఇంటికి భిక్షువుగా వెళ్ళాడు. సుజాత కుమారుణ్ణి ఆశీర్వదించి బుద్ధుడు రాహులు డితో, “రాహులా! ఈ సుజాతుడు నీకు తమ్ముడు. మీరు స్నేహితులై, ఆప్తులై, సోద రులై వర్ణవిభేదాలకు అతీతమైన మానవ త్వాన్ని, వసుధైక కుటుంబాన్ని ప్రపంచానికి ప్రబోధించండి!” అని చెప్పాడు.\n\nసుజాత బుద్ధుని శిష్యురాలిగా యశోధరకు తోడు కలిసింది. గృహిణులుగా ఉంటూనే స్త్రీలు బౌద్ధ ధర్మాన్ని అవలంబించి, పిల్లలను ఉత్తమ మానవులుగా తీర్చిదిద్దే మాతృ మూర్తులై ఉండాలని నారీలోకానికి బోధించి ధర్మసంచాలనం చేయవలసిందని యశోధర, సుజాతలకు ఆదేశించాడు.\n\nబుద్ధుడు తన అనువర్తులైన శిష్యులందర్నీ ధర్మచక్ర సంచాలనకు నలు దిక్కులకూ పంపించి, యశోధరను, రాహులుణ్ణి కపిల వస్తు నగరానికి వెళ్ళి వృద్ధుడైన శుద్ధోదనుడిని కనిపెట్టుకొని, శాక్యవంశాన్ని ధర్మమార్గాన నడపమని చెప్పి పంపాడు.\n\nబుద్ధుడు ఒంటరిగా అరణ్యమార్గం పట్టాడు. ఘోరారణ్యంలో, ఘోరాతి ఘోరుడై, క్రూరత్వానికి మారుపేరైన 'అంగుళిమాలి' అనే దోపిడిదొంగ ఉన్నాడు. మనుష్యుల చేతి బొటనవ్రేళ్ళు దండగా గుచ్చి మెడలో వేసుకు న్నాడు. ఆ బొటనవ్రేళ్ళు అతనికి భయపడి దాసోహం అని ప్రాణాలు దక్కించుకొన్న వారివీ, అతనిచేత చంపబడిన వారివీను.\n\nతనకు భయపడనివాడంటూ ఈ భూమ్మీద ఉండలేదనిపించుకోవాలని అంగుళిమాలి ఉద్దేశం.\n\nదారిలో కొందరు గొర్రెల కాపరులు బుద్ధుణ్ణి చూసి, \"స్వామీ! అటుగా వెళుతున్నారా? ఆ దారిన నలభై యాభై మందికి తక్కువ సంఖ్యలో వెళ్ళడానికి ఎవరూ సాహసించరు. అక్కడ అతి భయంకరుడైన గజదొంగ ఉన్నాడు. ఒంటరిగా చిక్కినవారందరి ప్రాణాలూ తీస్తాడు!” అన్నారు.\n\nకాని బుద్ధుడు ఆ గొర్రెల కాపరుల హెచ్చరి కలు లక్ష్యపెట్టకుండా అరణ్యంలో ముందుకు నడిచాడు.\n\nఒంటరిగా ఎదురుగా వస్తున్న బుద్ధుణ్ణి అంగుళిమాలి దూరం నుంచి చూశాడు. కాషాయవస్త్రం కప్పి అతడేదో దాస్తున్నాడు.\n\nఅంగుళిమాలి భయంకరమైన రక్తపు మరకలతో తళతళ మెరుస్తున్న తన పెద్ద కత్తిని ఎత్తి ఝళిపిస్తూ, “ఎవర్నువ్వు? ఏమిటో దాస్తున్నావు, దాన్నిలా ఇవ్వు!\" అని ఆజ్ఞా పించాడు.\n\nబుద్ధుడు చిరునవ్వుతో కావిగుడ్డమాటున దాచిన భిక్షాపాత్రను తీసి అంగుళిమాలికి ఇచ్చాడు.\n\nఅంగుళిమాలి దాన్ని పట్టుకొని తిప్పి తిప్పి చూసి, \"భిక్షాపాత్ర! నీవు బిచ్చగాడివైతే అయ్యావుగాని, నన్ను వెతుక్కుంటూ వస్తున్న ట్లుగా వచ్చి, ఎదురు నిల్చి చిరునవ్వు చిందిస్తూ, నా చేతికి ఒర్థి చిప్ప అందించడానికి నీకెన్ని గుండెలు! నీకు భయం లేదా? నేనెవర్నో తెలుసా?” అన్నాడు.\n\n“నువ్వు మనిషివి, నేను మనిషిని. ఎందుకు భయపడాలి?” అన్నాడు బుద్ధుడు.\n\n\"నువ్వు నాకు భయపడి, బుద్ధిగా నీ బొటన వ్రేలు ఇచ్చి ప్రాణాలు దక్కించుకొని ఇక్కడి నుంచి వెళ్ళు; లేదా ఇప్పుడే నిన్ను చంపుతాను; తర్వాత నీ బొటనవేలు తీసుకొని మాలలో కలుపుతాను!\" అన్నాడు దొంగ.\n\n“నువ్వు నన్ను చంపుతావు, అంతే కద! పుట్టిన ప్రతి ఒక్కరికీ ఎప్పుడో ఒకప్పుడు, ఏదో ఒకలాగ చావు తప్పదు కదా! కావాలంటే ఇప్పుడే చంపు, సంతోషంగా చావడానికి ఇష్ట పడుతున్నాను. ఈ రోజు నన్ను చంపుతావు, రేపు నువ్వు చస్తావు. అయితే, నువ్వు నాలాగ నిశ్చింతగా నవ్వుతూ మృత్యువును స్వీకరించ గలవా? నేను ఏ ప్రాణికీ హాని కలిగించలేదు, అనే తృప్తితో ఆనందంగా, నీ కత్తికి తల ఒగ్గగలను, నీకు చావు దగ్గిర పడినప్పుడు, నాలాగ ఆనందంగా ఉండగలవా? చెప్పు...!\" అన్నాడు బుద్ధుడు.\n\nఆ మాటలతో అంగుళిమాలి తల తిరిగి పోయింది. ఆలోచనలో పడ్డాడు. తాను చేసిన ఘోరాలన్నీ తలచుకొని భయంతో కంపించి పోయాడు. తన పాపానికి ప్రాయశ్చిత్తం లేదు! మహాపాపి అయిన తనను క్షమించగలవాడు ఎవడు? ఎవడా దయాళువు? దొంగకు ఆవేద నలో బుద్ధుడు స్ఫురించాడు. అదివరకు బుద్ధుడి గురించి ఎంతో విన్నాడు. పులిని, లేడిని, పామును, కప్పను ఒకేలాగ చూసే కరుణామూర్తి అని విన్నాడు. ఆ బుద్ధుడే తనకు దిక్కు! అనుకొంటూ 'బుద్ధం శరణం గచ్ఛామి!' అని తనలో అనుకుంటున్నట్లుగా పలికాడు!\n\n“అంగుళిమాలీ! నేనే ఆ బుద్ధుణ్ణి! నీ కోసమే వచ్చాను. అందుకే, నీకు భిక్షాపాత్రను అందించాను. గత జీవితాన్ని మరిచిపో! బౌద్ధ భిక్షువుగా నా శిష్యుడుగా నాతో రా! పద పోదాం!” అన్నాడు బుద్ధుడు.\n\n\"బుద్ధభగవానుడా!” అంటూ అంగుళి మాలి బుద్ధుడి పాదాలపై పడి, “నేనొక్కడినే బాగు చూసుకోవడం సరికాదు, నా అనుచరు లందరూ నీ శిష్యులు-భిక్షువులు!\" అంటూ అంగుళిమాలి తన వారినందరినీ పిలిచి, తనలాగే అందరినీ అనుగ్రహించవలసిందని బుద్ధుణ్ణి వేడుకున్నాడు.\n\nఅంగుళిమాలి, అతని అనుచరులు పలు వురు బౌద్ధ భిక్షువులై బుద్ధుని వెంట వెళ్ళారు. బుద్ధుని ఉపదేశాలను విని ఎందరెందరో అధర్మపరులు, దుర్మార్గులు తమ గతాన్ని ఏవగించుకుని పశ్చాత్తాప్తులై బుద్ధుని శిష్యులై, భిక్షువులై, సంఘసేవకు అంకితమై, శేషజీవి తాల్ని పునీతం చేసుకున్నారు.",
            "book_page_end": 58,
            "story_id": "2005_11_15",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "రాజుగారి బావమరిది",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "చారిత్రక కథ",
            "moral": "గుడ్డి నమ్మకాలు, అనర్హులకు అధికారం ఇవ్వడం వలన ప్రజలకు తీరని నష్టం వాటిల్లుతుంది.",
            "keywords": [
                "చక్రవర్తి",
                "బావమరిది",
                "లంచగొండితనం",
                "అనర్హులు",
                "ప్రజాపీడన"
            ],
            "characters": [
                "మహాసేనుడు",
                "గుణనిధి",
                "కోసలరాజు",
                "శూరసింహుడు",
                "రాజపురోహితుడు"
            ],
            "locations": [
                "భారత దేశం",
                "కోసలదేశం",
                "రామపురి గ్రామం"
            ],
            "content": "ఒకానొకప్పుడు మహాసేనుడనే రాజు భారత దేశం అంతా జయించి చక్రవర్తి అయ్యాడు. మహాసేనుడికి ఓడిన రాజులందరూ అతనికి సామంతులై, అతని నిర్ణయాలనుబట్టి పరి పాలించసాగారు.\n\nసామ్రాజ్యం స్థాపించటానికి ఎన్నో యుద్ధాలు చేసినప్పటికీ మహాసేనుడు ప్రజాకంటకుడు కాడు. పైగా, ప్రజాక్షేమం గురించి ఆయన చాలా శ్రద్ధగా ఆలోచించేవాడు; అందుకొరకు అనేక ప్రణాళికలు వేసి, సామ్రాజ్య మంతటా అమలు జరిపించేవాడు. అందుచేత మహా సేనుడి సామ్రాజ్యంలో అన్నిదేశాలూ సుభిక్షంగా ఉండేవి. ఒక్క కోసలదేశం మటుకు ఈ విష యంలో వేరుగా ఉంటూ వచ్చింది.\n\nతన ప్రణాళికలు అన్ని ప్రాంతాలామంచి ఫలితాలను ఇస్తున్నప్పుడు ఒక్క కోసలలో అవి ఎందుకు నిరుపయోగం అవుతున్నాయో మహాసేనుడికి అంతుబట్ట లేదు. ఈ విష యమై ఎంత సమాచారం సేకరించినప్పటికీ ప్రయోజనం లేకపోయింది. చక్రవర్తికి రాజ పురోహితుడుండేవాడు. ఆయనకు దగ్గిర బంధువు గుణనిధి అనే అమాయకుడు ఒకడు ఉండేవాడు. గుణనిధి సంభాషణ అందరికీ నవ్వు పుట్టించేదిగా ఉండేది. మహా సేన చక్రవర్తి కూడా తన మనసుకు విశ్రాంతి కావలసినప్పుడు గుణనిధిని పిలిపించి, అతన్ని వాగించి, అతని అమాయిక సంభాషణ విని ఆనందించేవాడు.\n\nగుణనిధికి దైవభక్తి హెచ్చు. భారత దేశంలో ఉండే అందరు దేవుళ్ళ దర్శనమూ చేసుకుని, పుణ్యం సంపాదించాలని అతని ఆశ. కోసల దేశంలో ఊరికొక దేవత ఉన్నదనీ, గుడి లేని గ్రామం లేదనీ, చివరకు కీకారణ్య ప్రాంతా లలో కూడా అతి ప్రాచీనపవిత్రదేవాలయాలు ఉన్నాయనీ విని గుణనిధి ఆ దేశంలో యాత్రలు చేయాలని బయలుదేరాడు.\n\nగుణనిధి ప్రయాణం సుఖంగానూ, శీఘ్రం గానూ సాగగలందులకు రాజపురోహితుడు అతనికి ఒక రథాన్నీ, సారథినీ ఏర్పాటు చేశాడు. కోసల సరిహద్దులో ప్రవేశిస్తూనే గుణనిధి రామపురి అనే గ్రామం చేరాడు. అక్కడ ఈశ్వరుడు నటరాజు రూపంలో వెలిశాడుట. ప్రజలు నటరాజుకు ఒక అంద మైన దేవాలయం నిర్మించారు. గుణనిధి ఆ ఆలయాన్ని చూడగానే పులకించి, మందిరం లోపల దేవుని మూర్తిని చూసి పరవశించి పోయి, “హరహర మహాదేవా!\" అంటూ గట్టిగా అరిచాడు.\n\nమరుక్షణమే ఇద్దరు భటులు ఎక్కడి నుంచో ఊడిపడి, ఆయనను పట్టుకున్నారు.\n\nగుణనిధి ఆశ్చర్యపోయి, \"ఇదేమిటి?” అని అడిగాడు.\n\n“గర్భగుడిలో శబ్దం చెయ్యటం నేరం. గ్రామాధికారి దగ్గిరికి వెళదాం పద,” అన్నారు భటులు.\n\nతనకు ఆ సంగతి తెలియదనీ, మొదటి తప్పుగా ఎంచి వదలి పెట్టమనీ గుణనిధి ఎంతో వేడుకున్నాడు. కాని భటులు అతడి మాటలేవీ వినిపించుకోక, గ్రామాధికారి వద్దకు రమ్మని తొందర పెట్టారు. విధిలేక, గుణనిధి వాళ్ళ వెంట పోవటానికి సిద్ధపడ్డాడు.\n\nదేవాలయంలోనే ఉండి ఇదంతా చూస్తున్న ఒక యువకుడు నెమ్మదిగా గుణనిధిని సమీ పించి, “ఎందుకయ్యా, వీళ్ళతో గొడవ? ఇద్దరికీ చెరొక రూకా పారేస్తే, నీకే బాధా ఉండదు,” అని రహస్యంగా చెవిలో చెప్పి పక్కకు తప్పుకున్నాడు.\n\nవెంటనే గుణనిధి ఆ భటులకు చెరి ఒక వెండి రూకా ఇచ్చుకున్నాడు. వాళ్ళు వెళ్ళి పోయారు. తరవాత గుణనిధి ఆ యువకుడికి తన కృతజ్ఞత చెప్పుకుని, \"గర్భగుడిలో దేవుడి పేరు ఉచ్చరించటం నేరమెలా అయిందీ?” అని అడిగాడు.\n\nఆ యువకుడు నవ్వి, “ఈ దేశంలో ఇది తప్పూ, ఇది ఒవ్పూ అని నియమం ఏమీ లేదు. ఎప్పుడు ఏది నేరం అవుతుందో, ఈ ఊరి వాళ్ళం మాకే తెలియదు. మాకు తెలిసి నది ఏమిటంటే, రాజభటులు మా మీద నేరం ఆరోపించి పట్టుకున్నప్పుడు వాళ్ళకు లంచం ఇచ్చి వదిలించుకోవటం. గ్రామాధి కారి దాకా పోతే, అతడికి ఇంకా పెద్ద లంచం ఇచ్చుకోవలిసి వస్తుంది,\" అన్నాడు.\n\nగుణనిధి తెల్లబోయి, “గ్రామాధికారి కూడా లంచం పుచ్చుకుంటాడా? అలాట ప్పుడు మీ రాజుగారికి ఫిర్యాదు చేసుకోవ చ్చునే?” అన్నాడు.\n\n“ఏమి ఫిర్యాదు చేస్తాం? ఆయన రాజు గారి బావమరిది!” అన్నాడు ఆ యువకుడు.\n\nగుణనిధి తాను రాజరోహితుడి బంధువు నని చెప్పిన మీదట ఆ యువకుడు, \"మీరు ఈ సంగతి గ్రామాధికారికి చెప్పుకుంటే, ఇక మీదట మీకు ఏ ఇబ్బందీ ఉండదు,” అని చెప్పాడు.\n\nగుణనిధి అలాగే చేశాడు. అతనికి ఆ గ్రామంలో మరి ఎలాటి ఇబ్బందీ కలగ లేదు. అంతా సుఖంగా జరిగిపోయింది.\n\nమిగతా గ్రామాలలో కూడా అతను అలాగే చేసి తన తీర్థయాత్రలు నిర్విఘ్నంగా కొన సాగించుకున్నాడు. అయితే తాను చూసిన ప్రతి గ్రామంలోనూ, రామపురిలో లాగే, రాజ భటులు ప్రజలను అయిన దానికీ, కాని దానికీ భయపెట్టుతూ ఉండటమూ, లంచాలు పుచ్చుకుంటూ ఉండటమూ, అందులో కొంత భాగం తమ పైఅధికారులకు వాటా పెట్టుతూ ఉండటమూ కనబడింది. ఆ అధికారుల మీద ఫిర్యాదు చెయ్యటమంటే ప్రజలకు భయం. ఎందుకంటే, వాళ్ళు అందరూ రాజుగారి బావమరదులే!\n\nప్రతి ఊళ్ళోనూ జనం, “మా గ్రామాధికారి రాజుగారి బావమరిది అయిపోయాడు! మేమేం చెయ్యగలం?\" అనటం గుణనిధి నిన్నాడు.\n\nగుణనిధి తీర్థయాత్రలు ముగించుకుని వచ్చినట్టు తెలిసి, మహాసేనుడు అతన్ని పిలి పించి, యాత్రావిశేషాలు అడిగాడు.\n\nగుణనిధి చూసిన విశేషాలన్నీ చెప్పి, “రసికత్వంలో ఆ కృష్ణుడి తరవాత ఈ కోసలరాజునే చెప్పుకోవాలి. ఆయనకు ఎంత మంది బావమరుదులు ఉన్నారో చెప్పలేం!\" అన్నాడు.\n\nమహాసేనుడు నవ్వు ఆపుకుంటూ, “లెక్క పెట్టలేకపోయారా?” అన్నాడు.\n\n“ఎలా లెక్కపెట్టేది, ప్రభూ? ప్రతి గ్రామాధి కారీ రాజుగారి బావమరిదే. రాజ్యానికి సంబం ధించిన వ్యవహారాలు చూసేవారంతా రాజుగారి బావమరుదులే,” అన్నాడు గుణనిధి.\n\nఈసారి మహాసేనుడికి నవ్వు రాలేదు. ఆయన గుణనిధిని ప్రశ్నించి, అతను తనకు చెప్పిన మాట కోసలప్రజల నోట విన్నదేనని స్పష్టం చేసుకున్నాడు. ఆయనకు ఇందులో ఏదో రహస్యం ఉంటుందని తోచింది. మహా సేనుడికి తెలిసినంత వరకు కోసలరాజుకు ఇద్దరే భార్యలు. వారిలో ఒకతె మహాసేనుడి సొంతచెల్లెలు. మరి, కోసలరాజు వ్యవహారాలన్నీ అతని బావమరుదులు ఎలా నిర్వహిస్తు న్నారు? కోసలరాజు రెండో భార్యకు ఇన్ని వేలమంది సోదరులుండటం అసంభవం.\n\nగుణనిధిని పంపేసి, మహాసేనుడు ఆలో చనలో పడ్డాడు. తాను తయారు చేసిన ప్రణాళి కలు చాలా యోగ్యమయినవి అని సంతోషిం చాడేగాని, వాటిని అమలు జరిపే యోగ్యు లను గురించి తాను ఆలోచించలేదు. తన ప్రణాళికలు ఒక్క కోసలలో మాత్రమే సత్ఫలి తాలు ఇవ్వకపోవటానికి అధికారులలో ఏదో లోపం ఉండటమే కావచ్చునని ఇప్పుడా యనకు తోచింది. వెంటనే నమ్మకస్థులైన ఇద్దరు చారులను ఆయన కోసలదేశానికి పంపాడు. వాళ్ళు చక్రవర్తికి కావలసిన సమా చారం సేకరించారు.\n\nగుణనిధి చెప్పినట్టుగానే, కోసలరాజ్యంలో ప్రజాపీడన విచ్చల విడిగా సాగుతున్నది. అధికారులు తమ అధికారాన్ని దుర్విని యోగం చేస్తున్నారు. అందుకు కారణం అధికారుల నియామకం అర్హతలను బట్టి జరగకపోవటం. ఉదాహరణకు, కోసల రాజ్యంలో సైన్యాధిపతిగా ఉన్న శూరసిం హుడు అనేవాడు ఎన్నడూ కత్తిపట్టి ఎరగడు. అతని పరాక్రమమంతా అతని పేరులో మాత్రమే ఉన్నది. అతను రాజుగారి బావ మరిది! అందుకే కోసలదేశంలో అర్హత లేకుండా, ఇతర కారణాల వల్ల అధికారి అయిన ప్రతి ఒక్కడికీ 'రాజుగారి బావమరిది' అన్న మాట వాడుకలోకి వచ్చింది.\n\nఇదంతా విన్న మహాసేనుడికి కనువిప్పు కలిగింది. కోసలరాజు తనకు బావమరిది కావటం చేతనే కదా ఇంతకాలమూ కోసల దేశంలో తన ప్రణాళికలు విఫలం కావటానికి సరి అయిన కారణం విచారించక, కోసల రాజు చెప్పిన సాకులు నమ్మి ఊరుకున్నాడు? ఇలాటి గుడ్డి నమ్మకం ప్రజలకు ఎంత హాని చేస్తున్నదో ఇప్పుడు స్పష్టమయింది.\n\nమహాసేనుడు తగిన చర్యలు తీసుకుని, కోసలలో అనర్హులైన అధికారుల నందరినీ పదవుల నుంచి తొలిగించేశాడు. కొద్ది సంవత్స రాల్లో కోసలదేశం సుభిక్షమయింది. తరవాత ఆయన ఆ దేశంలో సంచారం చేసినప్పుడు గ్రామాలలో ప్రజలు, “మా గ్రామాధికారి రాజుగారి బావమరిది కాడు లెండి! అందుకే అందరమూ చల్లగా ఉన్నాం,” అన్నారు.",
            "book_page_end": 62,
            "story_id": "2005_11_16",
            "raw_genre_backup": "చారిత్రక కథ",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "ఆర్య - 29 (అజ్ఞాత యువరాజు విచిత్ర సాహస గాథ)",
            "book_page_start": 63,
            "pdf_page_start": 63,
            "pdf_page_end": 66,
            "author": "చందమామ బృందం",
            "genre": "సీరియల్ కథ",
            "moral": "మనిషి తనను తాను సరిదిద్దుకోవడానికి దేవుడు కావలసినంత సమయం ఇస్తాడు. అప్పటికీ వాడు మంచి మార్గంలోకి రాకపోతే శిక్షిస్తాడు.",
            "keywords": [
                "ఆర్య",
                "యువరాజు",
                "వీరసింహుడు",
                "శాంతిపురి",
                "పట్టాభిషేకం"
            ],
            "characters": [
                "ఆర్య",
                "వీరసింహుడు",
                "జయానంద ముని",
                "సుఖదేవుడు",
                "సుకన్య",
                "మానవేంద్రుడు"
            ],
            "locations": [
                "ఆర్య ఆలయం",
                "శాంతిపురి",
                "అమృతపురి",
                "రాజభవనం"
            ],
            "content": "[వీరసింహుడితో జరిగిన భీకర ఖడ్గయుద్ధంలో వసంతుడు వీరసింహుడి ఖడ్గాన్ని ఎగరగొట్టాడు. వసంతుడు అతన్ని ఖడ్గంతో పొడిచి చంపబోగా, జయానందముని దూరం నుంచి వారించాడు. వీరసింహుడు అక్కడి నుంచి తప్పించుకోవడా నికి వెనక్కు అడుగులు వేస్తూ వెళ్ళి వెనకనున్న ఆగాధంలోకి పడిపోయాడు.]\n\n[ఆర్య ఆలయంలో ధ్యానంలో ఉన్నప్పుడు, సుఖదేవుడు, సుకన్య, జయానందముని మాట్లాడుకుంటారు.]\n\nసుఖదేవుడు: నువ్వీ శుభవార్తను మానవేంద్రుడికీ, అమృతపురి రాజుకూ తెలియజేయాలి.\n\nసుకన్య: ఇప్పుడే బయలుదేరుతున్నాను, గురువర్యా!\n\nజయానంద ముని: ప్రకృతి మాత ఆ దుర్మార్గుడికి తగ్గ శిక్ష విధిస్తుంది. వసంతా, నువ్వు వెళ్ళి యువరాజుకు స్వాగతం పలకడానికి సుఖదేవుణ్ణి రాజభవనానికి రమ్మని చెప్పు.\n\nజయానంద ముని, ఆర్య ఆలయం దగ్గిరికి వెళ్ళారు.\n\nసుకన్య: రేపు నువ్వు ఆర్యతో కలిసి రాజభవనానికి రావాలి. ఆశ్రమం నుంచే బయలుదేరవచ్చు.\n\nసుఖదేవుడు: మహాభాగ్యంగా భావిస్తున్నాను, గురువర్యా.\n\nసుకన్య: మీ నాన్న, ఆర్య తండ్రి గొప్ప స్నేహితులు. మహారాజు ఆయన్నెప్పుడూ ఒక సామంతుగా చూడలేదు.\n\nసుఖదేవుడు: రేపు సుకన్యను నీ వెంట రాజభవనానికి రమ్మని చెప్పాను.\n\nజయానంద ముని: చాలా ఆనందంగా వుంది. దీన్ని చాలా గొప్పగా భావిస్తున్నాను గురువర్యా!\n\nసుకన్య అక్కడి నుంచి బయలుదేరింది. జయానందముని, ఆర్య ఆశ్రమానికి తిరిగివచ్చారు.\n\nఆర్య: రేపు తెల్లవారేసరికి ఆశ్రమానికి చేరుకుంటాను.\n\nజయానంద ముని: ఆర్య, కూర్చుని ధ్యాన నిమగ్నుడయ్యాడు. రా, సుకన్యా, వెలుపలికి వెళదాం.\n\nసుకన్య: ఇప్పుడే హారతి ఇవ్వ నున్నాను.\n\nజయానంద ముని: ఆహా, సమయానికి వచ్చామన్నమాట. ఇవన్నీ ఎప్పుడో జరిగి ఉండాల్సింది కదా, గురువర్యా? మనిషి తనను తాను సరిదిద్దుకోవడానికి దేవుడు కావలసినంత సమయం ఇస్తాడు. అప్పటికీ వాడు మంచి మార్గంలోకి రాకపోతే శిక్షిస్తాడు.\n\nవసంతుడు, సామంతరాజు సుఖదేవుడి దగ్గరికి వెళ్ళాడు.\n\nవసంతుడు: అంటే, వీరసింహుడికి తగిన శిక్షపడిందన్న మాట! అతడివల్ల బాధలు అనుభవించినవారికి ఇకపై న్యాయం జరుగుతుంది.\n\nసుఖదేవుడు: గురువర్యులు ఆదేశించిన ప్రకారం, నేను రాజభవనానికి వెళ్ళి, యువరాజుకు స్వాగతం పలకడానికి తగిన ఏర్పాట్లు చేస్తాను. మానవేంద్రులవారు ఇప్పటికే శాంతిపురిలో ఉన్నారన్నావు కదా?\n\nవసంతుడు: శాంతిదేవ మహారాజు కుమారుడే, తమ పాలకుడు కావడం చూసి ప్రజలు సంతోషించగలరు.\n\nసుఖదేవుడు: ఆయన మిమ్మల్ని రాజభవనంలో కలుసుకోగలరు. నేను అమృతపురికి వెళ్ళి రాజుగారిని, శాంతిపురికి తీసుకువస్తాను. మనవణ్ణి చూడడానికి ఆయన పరమోత్సాహంతో ఉంటారు.\n\nవసంతుడు మానవేంద్రుణ్ణి కలుసుకొని జరిగిన సంగతులు చెప్పాడు.\n\nమానవేంద్రుడు: తమరు అనుమతిస్తే, నేను అమృత పురికి వెళ్ళి, రాజుగారిని తీసుకువస్తాను. త్వరలో రాజు కానున్న మనవణ్ణి చూసి ఆయన పరమానందం చెందగలడు!\n\nసుఖదేవుడు, ఆయన అంగ రక్షకులు, సైనికులు రాజధానికేసి బయలుదేరారు.\n\nసుఖదేవుడు: మీరందరూ నా వెంట రండి. మనం రాజభవనాన్ని చుట్టుముట్టి, అన్ని వైపుల నుంచీ భద్రత కల్పించాలి.\n\nసైనికులు రాజభవనాన్ని చుట్టుముట్టారు. భవనం చుట్టూ గట్టి భద్రతా ఏర్పాట్లు జరిగాయి. అంగరక్షకులు కీలకమైన నిర్ణీత స్థలాలలో నిలబడ్డారు. సుఖదేవుడు భవనంలోపలికి ప్రవేశించాడు.\n\nకాపలా భటుల నాయకుడు, సుఖదేవుడికి ఆదరంతో స్వాగతం పలికాడు.\n\nకాపలా భటుల నాయకుడు: అయ్యా, సేనాధిపతితో కలిసి రాత్రనగా వెళ్ళిన రాజు ఇంకా తిరిగి రాలేదు.\n\nసుఖదేవుడు: వాళ్ళందరూ మరణించారు. మీకు కొత్త రాజుగారు రానున్నారు!\n\nకాపలా భటుల నాయకుడు: కొత్తరాజుగారా! ఎవరాయన?\n\nసుఖదేవుడు: శాంతిదేవ మహారాజుగారి కుమారుడు యువరాజు ఆర్య! ఆయనకు స్వాగతం పలకడానికి ఆయత్తం కండి.\n\nసుఖదేవుడు సభామంటపానికి వెళ్ళి, పట్టాభిషేక మహోత్సవానికి కావలసిన ఆసనాల ఏర్పాట్లను పర్యవేక్షించసాగాడు. -(ఇంకావుంది)",
            "book_page_end": 66,
            "story_id": "2005_11_17",
            "raw_genre_backup": "సీరియల్ కథ",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "మన దేశపు సాంస్కృతిక ఉత్సవాలు : కోణార్క్ నృత్యోత్సవం",
            "book_page_start": 67,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "సాంస్కృతిక వ్యాసం",
            "moral": "చందమామ బృందం",
            "keywords": [
                "కోణార్క్",
                "నృత్యోత్సవం",
                "ఒరిస్సా",
                "కళాకారులు",
                "దేవాలయం"
            ],
            "characters": [
                "చందమామ బృందం"
            ],
            "locations": [
                "కోణార్క్ దేవాలయం",
                "ఒరిస్సా"
            ],
            "content": "నిజమైన దేవాలయ నేపథ్యంలో బహిరంగ వేదికపై వారం రోజుల పాటు సాగే నృత్యోత్సవాలను ఊహించుకుంటేనే ఎంతో హృద్యంగా ఉంటుంది. యేటా డిసెంబర్ ఒకటవ తేదీ నుంచి వారం రోజుల పాటు కోణార్క్ దేవాలయ ప్రాంగణం-శ్రవణానందకరమైన సంగీతానికి అనుగుణంగా సాగే నయనా నందకరమైన నృత్య ప్రదర్శనలతో అలరారుతుంది. నాట్యం, సంగీతం రెండింటికీ ప్రాముఖ్యతనిచ్చే విధంగా ఒరిస్సాలోని దేవాలయాలలో విడివిడిగా 'నటన మందిరాలు' నిర్మించబడి ఉన్నాయి. నటన మందిరాలు వివిధ భంగిమల నృత్య, సంగీత కళాకారుల శిల్పాలతో అలంకరించబడి ఉండడం, కళల అభివృద్ధికి దేవాలయాలు పోషించిన ప్రముఖ పాత్రకు నిదర్శనంగా భాసిస్తున్నది. ఒకప్పుడు నృత్యం పూజావిధానంలో అంతర్భాగంగా ఉండేది. అందుకే నాటి పాలకులు, ధర్మకర్తలు ఆలయ నిర్వహణకు అర్చకులూ, వాద్యకారులూ మొదలైన ఆలయ సిబ్బందితో పాటు నృత్యకారులను కూడా నియమించి పోషించేవారు.\n\nఆ పురాతన సంప్రదాయాన్ని పునరుద్ధరించే ప్రయత్నంగా నిర్వహిస్తూన్న ప్రతిష్ఠాత్మకమైన కోణార్క్ నృత్యోత్సవాలలో దేశంలోని వివిధ ప్రాంతాలకు చెందిన కళాకారులు పాల్గొంటారు. బహిరంగ 'నటన మందిరాల'లో వీనుల విందు చేసే సంగీతంతో, నేత్రానందం కలిగించే అద్భుతమైన నృత్య ప్రదర్శనలిచ్చి ప్రేక్షకులను ముగ్ధుల్ని చేస్తారు.\n\nకోణార్క్ నృత్యోత్సవం కేవలం నాట్యం, సంగీతా లకు మాత్రమే పరిమితం కాదు. హస్త కళలను తిలకించడంతో పాటు, చవులూరించే ప్రత్యేకమైన ఒరియా వంటకాలను కూడా రుచిచూడవచ్చు. ఈ ఉత్సవాన్ని ఒరిస్సా పర్యాటక శాఖ నిర్వహిస్తున్నది.",
            "book_page_end": 67,
            "story_id": "2005_11_18",
            "raw_genre_backup": "సాంస్కృతిక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        }
    ],
    "statistics": {
        "total_stories": 18,
        "author_counts": {
            "విశ్వం": 1,
            "చందమామ బృందం": 11,
            "మంజుభారతి": 1,
            "వసుంధర": 1,
            "రాఘవరాజు పట్టాభిరామరాజు రచన": 1,
            "కార్తిక్ భూషణ్, ఉడుపి": 1,
            "కే. స్నేహ, హైదరాబాద్": 1,
            "శ్రద్ధా మహాదిక్, బెంగుళూరు": 1
        },
        "genre_counts": {
            "వ్యాసం": 2,
            "నీతి కథ": 3,
            "అద్భుతం": 1,
            "సీరియల్ కథ": 2,
            "బేతాళ కథ": 1,
            "పురాగాథ": 1,
            "సాహసకృత్యాలు": 1,
            "హాస్యం": 1,
            "జాతక కథ": 1,
            "కథ": 1,
            "సాంస్కృతిక వ్యాసం": 2,
            "పౌరాణికం": 1,
            "చారిత్రక కథ": 1
        }
    }
}