{
    "book_id": "చందమామ_2005_12",
    "stories": [
        {
            "title": "సామరస్య జీవనం",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "వ్యాసం",
            "moral": "ఈ భూమి మనకే కాదు; జంతువులకు కూడా సొంతం. దీనిపై నివసించే హక్కు జంతువులకూ ఉందన్న సంగతి గుర్తుంచు కోవాలి.",
            "keywords": [
                "పర్యావరణం",
                "జంతు సంరక్షణ",
                "వేట",
                "గ్రేట్ ఇండియన్ బస్టర్డ్",
                "గిర్ శరణాలయం"
            ],
            "characters": [
                "వీణ",
                "వీణ తండ్రి"
            ],
            "locations": [
                "రాజస్థాన్",
                "డెజర్ట్ నేషనల్ పార్క్",
                "లడక్",
                "గిర్ శరణాలయం"
            ],
            "content": "“ఈ రోజు మేము గ్రేట్ ఇండియన్ బస్టర్డ్ గురించి తెలుసు కున్నాం, నాన్నా. అది చాలా అరుదైన పక్షి అనీ, మన దేశం మొత్తం మీద నాలుగైదు పక్షులు మాత్రమే ఉన్నాయనీ, మా టీచర్ చెప్పారు!\" అన్నది వీణ.\n\"అవును, వీణా. విచక్షణా రహితంగా దొంగతనంగా వేటాడ్డం వల్లే ఆ పక్షులు తుడిచి పెట్టుకుపోయాయి. ఇది చాలా విచారకరం. పైగా, ఇప్పుడున్న ఆ పక్షులు సైతం కేవలం రాజస్థాన్లోని 'డెజర్ట్ నేషనల్ పార్క్' కు మాత్రమే పరిమితం,” అన్నాడు ఆమె తండ్రి.\n\"ఇది ఒక బస్టర్డ్కు మాత్రమే సంబంధించిన సమస్య కాదు,” అన్న ఆమెతండ్రి గాఢంగా నిట్టూర్చి, మళ్ళీ ఇలా అన్నాడు: “ఇలాగే ఈ వేటగాళ్ళ బెడదవల్ల దాదాపు నశించిపోయిన జంతువు నల్ల జింక. పులుల విషయానికి వస్తే 1960లో దాదాపు 3,000 పులులు వేటగాళ్ళ వాత పడ్డట్టు రికార్డులున్నాయి. ఆసియా సింహాల సంఖ్య 300లకు కుంచించుకుపోయి, ఇప్పుడవి ఒక్క 'గిర్ శరణాలయానికి' మాత్రమే పరిమితమై పోయాయి. ఒకప్పుడు దేశ వ్యాప్తంగా కనిపించిన చిరుతపులులు ఇప్పుడు దాదాపు కనుమరుగై పోయాయి. ఎత్తయిన లడక్ కొండల మధ్య చలివణికించే శీతల ప్రదేశంలో నివసించే టిబెట్ జింకలు కూడా మనిషి పేరాశకు బలికాక తప్పడం లేదు. 'షాటూస్' శాలువలు తయారుచేయడానికి పనికి వచ్చే వీటి రోమాల కోసం ఈ జింకలు యేటా 20,000కు పైగా చంపబడుతున్నాయి.”\n“చాలా భయంకరం. దీన్ని ఆపడానికి మనమేమీ చేయలేమా నాన్నా,” అని అడిగింది వీణ.\n\"మొదట ఏం జరుగుతున్నదీ తెలుసుకోవాలి. చట్టబద్ధంగా నిషేధించ బడినప్పటికీ పులి చర్మాలు, ఏనుగు దంతాలు, జింక రోమాలు మొదలైన వాటితో తయారయ్యే వస్తువుల వ్యాపారం రహస్యంగా సాగుతూనే ఉంది. ఆ వస్తువులను కొనకుండా ఉండడం ద్వారా మనం, ఆ జంతువుల వేట ఆపడానికి పరోక్షంగా దోహదపడిన వారమవుతాం. ఈ భూమి మనకే కాదు; జంతువులకు కూడా సొంతం. దీనిపై నివసించే హక్కు జంతువులకూ ఉందన్న సంగతి గుర్తుంచు కోవాలి,” అన్నాడు ఆమె తండ్రి.",
            "book_page_end": 3,
            "story_id": "2005_12_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "భవిష్యత్తును ఎదుర్కొనే మనోబలం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "భవిష్యత్తును ఎదుర్కొనేందుకు మానసిక స్థైర్యాన్నీ, మనోబలాన్నీ, మానవతా విలువల్లో విశ్వాసాన్నీ కలిగి ఉండాలి.",
            "keywords": [
                "ప్రకృతి వైపరీత్యాలు",
                "తీవ్రవాదం",
                "మానవతా విలువలు",
                "స్ఫైర్యం",
                "సంఘ సంక్షోభం"
            ],
            "characters": [],
            "locations": [
                "మహారాష్ట్ర",
                "గుజరాత్",
                "ప.బెంగాల్",
                "ఒరిస్సా",
                "ఆంధ్ర",
                "కర్ణాటక",
                "తమిళనాడు",
                "జమ్మూ-కాశ్మీర్",
                "ఢిల్లీ"
            ],
            "content": "ప్రశాంత జీవనానికి పేరుగాంచిన దేశం మనది. అయితే, గత సంవత్సర కాలంగా వరదలు, వెల్లువలు, భూకంపాలు, సునామీలు అంటూ భయంకర ప్రకృతి వైపరీత్యాలు దేశ ప్రజల శాంతి సుఖాలను ఛిన్నాభిన్నం చేస్తున్నాయి!\nమహారాష్ట్ర, గుజరాత్ రాష్ట్రాలను అనూహ్యమైన వరదలు ముంచెత్తాయి. ప.బెంగాల్, ఒరిస్సా, ఆంధ్ర, కర్ణాటక, తమిళనాడు రాష్ట్రాలలోనూ వెల్లువలు, వరదలు ఉప్పొంగి అపార ప్రాణ, ఆస్తి నష్టాలను కలిగించి జన జీవితాన్ని అతలాకుతలం చేశాయి. జమ్మూ-కాశ్మీర్ను కుదిపేసిన భూకంపం వేలాది మందిని పొట్టన పెట్టుకున్నది.\nదీపావళికి ముందురోజు దేశరాజధాని ఢిల్లీలో పేలిన మూడు వరస బాంబులు అమాయక ప్రజల ప్రాణాలను బలిగొన్నాయి.\nపర్యావరణ సమతౌల్యాన్ని దెబ్బతీసి, ప్రకృతి వైపరీత్యాలకు దారితీసే మానవ తప్పిదాల గురించి మనం పదే పదే చెప్పుకుంటూనే ఉన్నాం. ఈ విషయం గురించి గత సంచికలోనూ ప్రస్తావించాం. వీటికి తోడు కొన్ని తీవ్రవాద సంస్థల అమానుష ఘాతుక చర్యలు అమాయ కుల ప్రాణాలను బలిగొనడం ఎంతైనా గర్హించ తగ్గ విషయం. క్షీణిస్తూన్న మానవతా విలువలే దీనికి కారణం. ఈ ధోరణికి అడ్డుకట్ట వేయాలి. మానవతా విలువల పట్ల యువతరంలో విశ్వాసం పాదుకొల్పాలి. మన దృక్పథంలో మంచి మార్పు రావాలి.\nలక్షలాది మంది బాధితుల ఆవేదనలో పాలుపంచుకుంటూ, రానున్న నూతన సంవత్సరం ప్రతి ఒక్కరికీ భవిష్యత్తును ఎదుర్కొనే మానసిక స్థైర్యాన్నీ, మనోబలాన్నీ కలిగించగలదని విశ్వసిస్తున్నాం.",
            "book_page_end": 5,
            "story_id": "2005_12_02",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "జమీందారు విజ్ఞత",
            "book_page_start": 6,
            "pdf_page_start": 6,
            "pdf_page_end": 6,
            "author": "పి. శ్రావణ్ కుమార్, కే రాఫ్. సి. మోహన్ రావు",
            "genre": "నీతి కథ",
            "moral": "పనికి అంకితభావంతో పాటు, సమయానికి ఏది ముఖ్యమో నిర్ణయించుకుని సరిగ్గా నిర్వర్తించగల శక్తి ఉండాలి.",
            "keywords": [
                "జమీందారు",
                "కాపలాదారు",
                "విజ్ఞత",
                "విధేయత",
                "నిర్ణయం"
            ],
            "characters": [
                "జమీందారు",
                "జమీందారు భార్య",
                "శేఖరుడు",
                "వసంతుడు"
            ],
            "locations": [],
            "content": "వసంతుణ్ణి కోశాగార కాపలాదారుగా నియ మించిన జమీందారు నిర్ణయానికి ఆశ్చర్యం చెందిన ఆయన భార్య కారణం అడిగింది. అందుకు జమీందారు, \"మొన్న నేను శేఖ రుణ్ణి కోశాగారానికి కాపలాకు పురమాయిం చాను కదా! అర్ధరాత్రి దాటాక నేనే స్వయంగా కోశాగారం వైపు వెళ్ళాను. నిన్న ఉదయం అతడు హుషారుగా తోటపని చేస్తూండగా వెళ్ళి, 'రాత్రి ఎవరైనా కోశాగారానికి వచ్చారా?' అని అడిగాను. 'ఎవరూ రాలేదు,' అని అతడు సమాధానం ఇచ్చాడు. నేను అక్కడికి వెళ్ళి వచ్చిన సంగతి, ఆ సమయంలో గాఢనిద్రలో ఉన్న శేఖరుడికి తెలియలేదు,” అన్నాడు.\n“అలాగా!” అంటూ ఆశ్చర్యపోయింది జమీందారు భార్య.\n“అదే విధంగా వసంతుణ్ణి కాపలాకు ఉంచిన నిన్న రాత్రి కూడా అర్ధరాత్రి సమయంలో కోశాగారం కేసి వెళ్ళాను. జాగరూకతతో మేలుకుని వున్న వసంతుడు నన్ను చూసి పలక రించాడు. తెల్లవార్లూ కాపలా కాసినప్పటికీ, మరునాటి ఉదయం తోటపని చేయడానికి పూనుకోవడం అతడి విధేయతను సూచిస్తోంది. కాని రాత్రి నిద్రలేక పోవడంవల్లా, అధిక శ్రమ చేయడంవల్లా తోటపని చేస్తుండగా నిద్ర ముంచుకువచ్చింది. అలా నిద్రించినా వచ్చే నష్టం పెద్దగా లేదని గ్రహించి నిద్రపోయాడు. నేను పురమాయించిన రెండు పనులలో ముఖ్యమైన దానిని ఎంపిక చేసుకుని సక్రమంగా నిర్వర్తించగల శక్తి, వసంతుడిలో కనిపించింది. అందుకే అతణ్ణి కోశాగారం కాపలాదారుగా నియమించాను,\" అని వివరించాడు జమీందారు.",
            "book_page_end": 6,
            "story_id": "2005_12_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సాంబయ్య అదృష్టం",
            "book_page_start": 7,
            "pdf_page_start": 7,
            "pdf_page_end": 8,
            "author": "డి. శంభుదాసు",
            "genre": "జానపద కథ",
            "moral": "దురాశకు పోకుండా, కష్టపడి పని చేస్తే అదృష్టం తమతోనే ఉంటుందని తెలుసుకోవాలి.",
            "keywords": [
                "దురాశ",
                "అదృష్టం",
                "సాహసం",
                "బంగారం",
                "వ్యవసాయం"
            ],
            "characters": [
                "సాంబయ్య",
                "సాంబయ్య భార్య",
                "సాంబయ్య బావమరిది",
                "ప్రయాణీకులు"
            ],
            "locations": [
                "మునిపల్లె గ్రామం",
                "దండకారణ్యం",
                "పట్నం"
            ],
            "content": "మునిపల్లె గ్రామంలో సాంబయ్య అనే రైతు వుండేవాడు. భార్యా, పదిహేనేళ్ళ కూతురూ అతడి కుటుంబం. తండ్రి, తాతలు వదిలి పోయిన ఐదెకరాల వ్యవసాయభూమి అతడి ఆస్తి. దాపులనున్న కొండ ప్రాంతం నుంచి, ఒక నీటివాగు అతడి పొలంగుండా ప్రవహి స్తూండేది. గత నాలుగైదేళ్ళుగా వర్షాలు సరిగా కురవక పోవడంతో, ఆ చిన్న వాగు దాదాపు ఎండిపోయే స్థితికి వచ్చింది.\nవాగులో బాగా నీరుండే రోజుల్లో, గ్రామస్థు లతో పాటు సాంబయ్య కూడా తన పొలంలో జొన్నా, కందీ లాంటి మెట్టపైర్లతో పాటు కూరగాయలు కూడా పండిస్తూండేవాడు. ఇప్పుడు నీటికరువు రావడంతో, గ్రామంలోని కొందరు, ఏ కూలీనాలో చేసుకుంటూ బతక వచ్చునని, పట్టణానికి వలస పోవడం ప్రారం భించారు.\nకాని, సాంబయ్య ఆలోచనలు మాత్రం - ఎక్కడో దండకారణ్య ప్రాంతాల దొరుకు తున్న మణిమాణిక్యాల మీదనే వున్నది. నెలరోజుల క్రితం అతడు ఇంటి అవసరాల కోసం పచారీ వస్తువులు కొనితెచ్చేందుకు పట్నం వెళ్ళి, ఆ రాత్రికి ఒక సత్రంలో దిగాడు. ఆ సమయంలో సత్రంలో వున్న ప్రయాణీ కులు కొందరు, ఆ అరణ్య ప్రాంతాన దొరుకు తున్న విలువైన మణుల గురించి వింతగా చెప్పుకోసాగారు.\nప్రయాణీకుల్లో ఒకడు పెద్దగా నిట్టూర్చి, “దేనికైనా అదృష్టం వుండాలి! నా దూరపు బంధువుల్లో ముగ్గురు వాటి కోసం ఆ ప్రాంతా లకు వెళితే ఒక్కడికి మాత్రం ఆ విలువైన మణులు దొరికాయి. మిగిలిన ఇద్దరూ అనా రోగ్యాలకు గురై ఇళ్ళకు తిరిగి వచ్చారు,” అన్నాడు.\nఇది విన్న ప్రయాణీకుల్లో మరొకడు పెద్దగా ఆవులించి, “ఎవడికైనా తను అదృష్టవంతుడో కాదో తెలుసుకోవాలంటే ఇల్లొదిలి కొంత సాహసం చేయక తప్పదు,” అన్నాడు.\n“అంతే మరి! సాహసే లక్ష్మీ అన్నారు కదా,\" అంటూ మిగిలినవాళ్ళు అతడికి వంతపాడారు.\nఈ సంభాషణ విన్న సాంబయ్య వెంటనే ఒక నిర్ణయానికొచ్చాడు. అతడు ఇల్లు చేరు తూనే భార్యను పిలిచి, సత్రంలో జరిగింది చెప్పి, \"కొద్దికాలం పాటు, మీ అన్నగారి ఊరెళ్ళి అక్కడ వుండండి. ఈ మణుల విషయంలో నా అదృష్టం ఎలా వుంటుందో తేల్చుకోబోతున్నాను,” అన్నాడు.\nసాంబయ్య మొండితనం గురించి బాగా ఎరిగిన అతడి భార్య, భర్తతో చెప్పకుండా తన అన్నకు కబురు చేసింది. ఆయన మర్నాటికల్లా వచ్చి సంగతి తెలుసుకుని, సాంబయ్యకు దురాశ కీడుకు దారితీస్తుందని చెప్పి, \"ఏ ప్రాంతానా సంవత్సరాల తరబడి అసలు వానలంటూనే లేకుండా పోవు. నాలుగైదు నెలల్లో రానున్న తొలకరికి వానలు ఇక్కడ కురవ్వొచ్చు,” అని హితవు చెప్పాడు.\nఅయినా, సాంబయ్య, బావమరిది మాటలు పెడచెవిని పెట్టి, మణులు సంపాయించేం దుకు అరణ్యమార్గం పట్టి ఆరు నెలలు మరి కొందరితో పాటు వాటి కోసం వెతికి వేసారి, అనారోగ్యానికి గురై ఇంటికి తిరిగివచ్చాడు.\nఅతడు కోలుకుని మామూలు మనిషి కావడానికి రెండు వారాలు పట్టింది. అంతలో ఆ చుట్టుపక్కల జడివానలు ప్రారంభమయినై అతడి పొలం గుండా ప్రవహించే నీటివాగు, కొండల మీది నుంచి చిన్న చిన్న రాళ్ళతో పాటు సెలయేరులా ప్రవహించసాగింది.\nఎడతెరిపి లేని ఆ నీళ్ళధాటికి సాంబయ్య పొలంలోనూ మోకాళ్ళలోతు నీళ్ళు నిండాయి. అంత నీళ్ళతో పొలం దున్నడానికి వీలుకాదు గనక, పొలంగట్టు తెగగొట్టాడు సాంబయ్య. అతడు పొలంలోకి వచ్చి చేరిన రాళ్ళను ఏరి పారేస్తూండగా, ఒక చోట చెల్లాచెదరుగా పడి వున్న చిన్న రాళ్ళలో రెండు రాళ్ళు మెరుస్తూ కంటబడినై. అతడు వాటిని ఆత్రంగా తీసు కుని ఇంటికి వెళ్ళి, బావమరిదికి చూపిం చాడు. ఆయన వాటిని కొద్దిసేపు పరీక్షగా చూసి, \"ఇవి సాన బట్టని మణులు. చూశావా, ఎక్కడో కాదు, నీ అదృష్టం నీ పొలంలోనే వున్నది!” అన్నాడు.",
            "book_page_end": 8,
            "story_id": "2005_12_04",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "వేళాకోళం",
            "book_page_start": 9,
            "pdf_page_start": 9,
            "pdf_page_end": 9,
            "author": "భూపాలశాంతలక్ష్మి",
            "genre": "హాస్యం",
            "moral": "ఇతరులను వేళాకోళం చేయకుండా ఉండాలి, లేదా వారు తమకంటే తెలివైనవారుగా నిరూపించుకుంటే ఎదురుదెబ్బ తగలవచ్చు.",
            "keywords": [
                "పొరుగు వాళ్ళు",
                "వేళాకోళం",
                "భర్త ప్రేమ",
                "పురావస్తు వ్యాపారి",
                "వ్యంగ్యం"
            ],
            "characters": [
                "చారులత",
                "హేమలత"
            ],
            "locations": [
                "ఇరుగు పొరుగు ఇళ్ళు"
            ],
            "content": "చారులత, హేమలత ఇరుగు పొరుగు ఇళ్ళవాళ్ళు. ఇద్దరూ నడివయస్కులు. మంచి చదువు సంధ్యలున్నవాళ్ళు. వాళ్ళ భర్తలు మంచి నేర్పూ, దక్షతా గలవాళ్ళవడంతో చేస్తున్న వ్యాపారాల్లో రెండు చేతులా సంపాయిస్తున్నారు.\nఇంటిపనులు ముగియగానే, ఇద్దరు ఆడవాళ్ళూ, ఏదో ఒకరి ఇంటి అరుగు మీద కూర్చుని పిచ్చాపాటీ మాట్లాడుకునేవాళ్ళు. చూడడానికి స్నేహితురాళ్ళుగా కనిపించినా ఇద్దరికిద్దరూ మరొకరిని వేళాకోళం పట్టించాలని ప్రయత్నించేవాళ్ళు.\nఒకనాటి చల్లని సాయంత్రం వేళ ఇద్దరూ తీరిగ్గా కూర్చుని మాట్లాడుకుంటున్న సమయంలో, వాళ్ళ భర్తల ఊసొచ్చి చారులత, “ఈమధ్య కొన్నాళ్ళుగా మా ఆయన నన్ను లోగడంత ప్రేమగా, ఆదరంగా చూడడంలేదు,” అన్నది.\nదానికి హేమలత, “అవునా, మరి! చూశావూ, మా ఆయన ప్రవర్తన, మీ ఆయన ప్రవర్తనకు పూర్తిగా విరుద్ధం. నన్ను గతంలో కంటే, ఈమధ్య కొంత కాలంగా మరింత ప్రేమగా, ఆదరంగా చూస్తున్నారు,” అన్నది.\nఇదివింటూనే చారులత, “అవునూ, మరి మీ ఆయనపురావస్తువుల వ్యాపారిగదా!” అన్నది.",
            "book_page_end": 9,
            "story_id": "2005_12_05",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "స్నేహితుడి చలవ!",
            "book_page_start": 10,
            "pdf_page_start": 10,
            "pdf_page_end": 12,
            "author": "కళానికేతన్ బాలు",
            "genre": "నీతి కథ",
            "moral": "ప్రతిదానికీ ఇతరుల సలహా మీద ఆధారపడటం మంచిది కాదు. తమ మంచి చెడ్డలు తమరే ఆలోచించి నిర్ణయాలు తీసుకోవడం అవసరం.",
            "keywords": [
                "స్నేహం",
                "సలహా",
                "దురాశ",
                "భూతం",
                "వరం",
                "మందమతి"
            ],
            "characters": [
                "రామయ్య",
                "సోమయ్య",
                "కామయ్య",
                "భూతం"
            ],
            "locations": [
                "కూనవరం గ్రామం",
                "రాజధాని నగరం",
                "అడవి",
                "దీవి"
            ],
            "content": "కూనవరం అనే ఒక మారుమూల గ్రామంలో రామయ్య, సోమయ్య, కామయ్య అనే ముగ్గురు స్నేహితులు ఉండేవారు. వ్యవసాయ దారులైన ఆ ముగ్గురిలో రామయ్య, సోమ య్యలు తెలివైనవాళ్ళు. అయితే, కామయ్య మాత్రం ఆ ఇద్దరి స్నేహితుల సలహా లేనిదే చిన్న పని కూడా చేసేవాడు కాడు. పొలం పనులకు సంబంధించినదైనా, ఇంటి సమస్య లకు సంబంధించినదైనాసరే మిత్రులను సంప్రదించకుండా ఒక నిర్ణయానికి వచ్చే వాడు కాడు. బాల్యస్నేహితుడైన కామయ్య, తమ మీద చూపుతూన్న నమ్మకానికి తగ్గ ట్టుగా, ఆ ఇద్దరు స్నేహితులు కూడా సరైన సలహాలిస్తూ అతనికి సాయపడేవారు.\nఒకయేడు పంటలు బాగా పండాయి. రాజధానీ నగరంలో జరిగే వసంతోత్సవాలకు వెళ్ళి రావాలనుకున్నారు రామయ్య, సోమ య్యలు. ఆ సంగతి తెలిసిన కామయ్య, వారిని కలుసుకుని తను కూడా వస్తానన్నాడు.\n“చాలా దూరప్రయాణం. వెళ్ళేది కొత్త ప్రదేశం. అనుకోని ఇబ్బందులు ఎదురైతే నువ్వు తట్టుకోలేవు,\" అని మిత్రులు ఎంత వారించినా వినకుండా, “మీరుండగా నాకేం భయం? నేనూ వస్తాను,” అని పట్టుబట్టి వారివెంట బయలుదేరాడు కామయ్య.\nమూడు రోజుల ప్రయాణం తరవాత ముగ్గురు మిత్రులూ ఒక అడవిగుండా వెళుతు న్నారు. రెండు కొండల నడుమ చిన్న ఏరు పారుతోంది. దాన్ని దాటడానికి అక్కడున్న పుట్టిలో ముగ్గురు మిత్రులూ ఎక్కికూర్చు న్నారు. పుట్టి నాలుగు బారలు సాగిందో లేదో ఏరు పొంగసాగింది. ఎగువ ఎక్కడో కురిసిన వర్షం కారణంగా నదీ ప్రవాహం ఉధృతం కాసాగింది. దిగ్భ్రాంతి చెందిన ముగ్గురు మిత్రులు ఒకరినొకరు, గట్టిగా పట్టుకున్నారు. ప్రవాహవేగానికి పుట్టిఎటో కొట్టుకుపోయింది.\nఅలా ఎంతదూరం వెళ్ళిందో తెలియదు గాని, స్పృహలోకి వచ్చి, కళ్ళు తెరిచే సరికి వాళ్ళొక దీవిలో పడివున్నారు. ఒకవైపు కాలు కదపలేని నీరసం; మరోవైపు దహించి వేస్తూన్న ఆకలి. దాపులనే విరగకాచిన ఒక మామిడి చెట్టు కనిపించడంతో రామయ్య వెళ్ళి ఒక పండును అందుకోబోయాడు.\nఅంతలో, “ఎవడ్రావాడు, నా అనుమతి లేకుండా నా చెట్టు పండు కోసేది?\" అంటూ ఒక భూతం చెట్టుపై నుంచి కిందికి దూకింది.\nభూతాన్ని చూడగానే హడలిపోయిన మిత్రులు మళ్ళీ ఏట్లోకి దూకడానికి ఉరక బోయారు. వాళ్ళ భయాన్ని చూసి పరమానం దంతో దిక్కులు పిక్కటిల్లేలా నవ్వుతూ, “భయపడకండి. ఇలారండి, మిమ్మల్నేం చెయ్యను,” అన్నది భూతం.\nముగ్గురూ భయం భయంగా దాన్ని సమీ పించారు. “ఈ దీవిలోకి మీరెలా వచ్చారు?” అని అడిగింది భూతం. ముగ్గురూ జరిగిం దంతా వివరించారు. అంతా విన్న భూతం వాళ్ళ మీద జాలిపడి, తినడానికి మామిడి పళ్ళనిచ్చింది. ఆకలి తీరాక మిత్రులు భూతా నికి కృతజ్ఞతలు చెప్పారు. వాళ్ళ మంచితనా నికి మురిసిపోయిన భూతం, “మీరు ఇక్కడి నుంచి కాలినడకన ఎక్కడికి వెళ్ళాలన్నా సాధ్యం కాదు. అందువల్ల మీకు మనిషి కోవరం ఇస్తాను. అయితే, ఒక నిబంధన. ముగ్గురూ ఒకే వరం కోరకూడదు. అడగండి మరి,” అన్నది.\n“నన్ను నా భార్యాపిల్లల వద్దకు చేర్చు,” అన్నాడు రామయ్య. మరుక్షణమే అతడు ఇల్లు చేరాడు.\n“రానే వచ్చాను, వసంతోత్సవాలు చూసే వెళతాను. నన్ను రాజధానికే చేర్చు,” అన్నాడు సోమయ్య. భూతం ‘అలాగే' అంటూ అతన్ని రాజధానికి చేర్చింది.\nకామయ్య వంతు వచ్చింది. కాని అతనికి ఏం వరం కోరాలో ఓ పట్టాన తోచలేదు. మని షికో వరం కోరుకుని ఇద్దరూ వెళ్ళిపోయారే! ఇప్పుడు నేనేం వరం కోరాలో ఎవరిని అడ గను? ఏం వరం కోరను? అనుకుంటూ సత మతం కాసాగాడు. ఆఖరికి అద్భుతమైన ఆలో చన తోచినట్టయి, “అడగనా?” అన్నాడు.\n“అడుగు, ఆలస్యం దేనికి?” అన్నది భూతం.\n“నాకు ఏం వరం అడగాలో తోచడం లేదు. అందుకు నా మిత్రుల సలహా అడగాలి. కాబట్టి వాళ్ళిద్దరనీ మళ్ళీ ఇక్కడికి రప్పించు,” అన్నాడు కామయ్య.\nమరుక్షణమే భూతం-రామయ్య, సోమయ్య లను అక్కడికి తెచ్చి వదిలి, అదృశ్యమై పోయింది.\nజరిగింది గ్రహించిన ఇద్దరు మిత్రులు, \"ఏమిటి కామయ్యా, ఇలా చేశావు!\" అని బాధతో నిట్టూర్చి, స్వస్థలం చేరుకునే మార్గం ఏమిటా అని దిగులుగా ఆలోచించసాగారు.\nకొంతసేపటికి, “అడిగావా, నీ మిత్రులను సలహా!” అంటూ భూతం మళ్ళీ అక్కడ ప్రత్యక్షమయింది. కామయ్య నోరు తెరవ లేదు. ఇద్దరు మిత్రులకు ప్రాణం లేచి వచ్చి నట్టయింది. \"ప్రతిదానికీ మమ్మల్ని సలహా లడగడం ఇతని స్వభావం. ఇతడు మమ్మల్ని రోజూ సలహాలడిగే, మా ఊరి గ్రామదేవత గుడి ముందున్న రావి చెట్టు కిందికి ఇతన్ని చేర్చు. నీకు పుణ్యముంటుంది. అలాగే మమ్మల్ని మేము కోరుకున్న ప్రదేశాలకు చేర్చా వంటే నీ మేలు ఈ జన్మకు మరిచిపోము,” అని భూతాన్ని వేడుకున్నారు.\nభూతం నవ్వి, కామయ్య కేసి తిరిగి, “సల హాలు తీసుకోవడంలో తప్పులేదు. అయితే, మన మంచి చెడ్డలు మనమే ఆలోచించి నిర్ణ యాలు తీసుకోవడం అవసరం. మందమతు లమై ప్రతిదానికీ ఇతరుల సలహాల మీద ఆధార పడితే, మనం చిక్కుల్లో పడడంతో పాటు ఎదుటివారూ ఇబ్బందులపాలుకాక తప్పదు!\" అంటూ ముగ్గురు మిత్రులనూ వారు వారు కోరిన స్థానాలకు చేర్చింది.",
            "book_page_end": 12,
            "story_id": "2005_12_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ - 4",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక/సాహసం",
            "moral": "శక్తులను సక్రమంగా ఉపయోగించుకోవాలి. స్వశక్తిపై ఆధారపడటం ముఖ్యం.",
            "keywords": [
                "మాంత్రికుడు",
                "కాలభైరవుడు",
                "కేశవుడు",
                "జయమల్లు",
                "ప్రమాదం",
                "గూఢచారి"
            ],
            "characters": [
                "కేశవుడు",
                "మాంత్రికుడు (బ్రహ్మదండి)",
                "రాజభటులు",
                "జయమల్లు"
            ],
            "locations": [
                "రాకాసి లోయ",
                "గుహ",
                "బ్రహ్మపురం",
                "కొండ"
            ],
            "content": "[కేశవుడు వింత జంతువు నెక్కి భయంకర మృగాలను దాటుకుని కొండమీదికి పారిపోయాడు. అక్కడ చీకటి కమ్ముకున్న ఒక గుహలో మాంత్రికుడొకడు కేశవుడికి కాలభైరవుడి విగ్రహాన్ని చూపించి, దాని కన్నుల్లో అడవిలో జరుగుతున్న కోలాహలాన్ని కేశవుడు చూసేలా చేశాడు. మనిషి తలా, గబ్బిలం రెక్కలూ వున్న ఒక ఆకారం రాజభటులను భయభ్రాంతులను చేసి తరుముతున్నట్టు కేశవుడికి కనిపించింది. - తరవాత]\nరాజభటులకు హడలెత్తించి, వాళ్ళు అడవిలో చెల్లా చెదురుగా పారిపోయేట్టు చేస్తున్న భీకరాకారాన్ని చూసి కేశవుడు పొందిన ఆశ్చర్యం అంతా ఇంతా కాదు. గబ్బిలానికు న్నట్టు రెక్కలున్న మనిషి వుంటాడనిగాని, లేక గబ్బిలానికి మనిషి తలలాంటిది వుంటుం దనిగాని, వాడు ఏనాడూ విని వుండలేదు. కాని, ఇప్పుడు స్వయంగా అలాటి వింత ఆకారం వున్నట్టు చూశాడు. ఇది వాస్తవమా లేక మాంత్రికుడు తన మంత్రశక్తి చేత తనకు కలిగిస్తున్న భ్రమా?\n“వత్సా, కేశవా! చూశావా, కాలభైరవుడి శక్తిసామర్థ్యాలు? ఇక నీ తండ్రికి ఇప్పట్లో రానున్న ప్రమాదం ఏమీలేదు. రాజభటులు తిరిగి చూడకుండా బ్రహ్మపురం పారిపోతారు. నిన్నూ, నీ ముసలి తండ్రినీ కాపాడే భారం నాదని లోగడే నీకు అభయం ఇచ్చాను గదా! ఏదీ నీ భుజం మీద వున్న అంబులపొదిని పక్కకు తొలిగించు, సంశయ నివారణ చేసు కోవాలి,\" అన్నాడు మాంత్రికుడు.\nఆసరికి కేశవుడికి మాంత్రికుడి మీద ఎంతో కృతజ్ఞతాభావం కలిగింది. రాజభటుల పాలపడకుండా తన తండ్రిని అతడు కాపా డాడని కేశవుడు నమ్మాడు. అందువల్ల మాంత్రి కుడు అడగటమే తడవుగా అతడు భుజం మీది నుంచి అంబుల పొదిని పక్కకులాగాడు.\nమాంత్రికుడు కేశవుడి భూజాన్ని కొద్దిసేపు కన్నార్పకుండా చూసి, \"అహ్హహ్హ! వత్సా, అదృష్టవంతుడివి. నీది అమోఘమైన జాతకం. నీ దెబ్బకు తిరుగులేదు. మూపుమీద మహా రాజయోగాన్ని మోస్తూ, ఈ లోకంలోకి వచ్చావు!\" అంటూ కేశవుడి వీపు చరిచి, “అయినా, ఆవగింజంత సంశయం మాత్రం ఎందుకుండాలి? ఇప్పుడే తేల్చుకుందాం,\" అంటూ గుహ నుంచి గబగబా బయటికి వెళ్ళాడు.\nమాంత్రికుడికి అంత ఆనందాన్ని కలిగిం చిన విశేషం ఏమిటో చూసేందుకు కేశవుడు తన భుజాన్ని ముందుకు వంచి పరీక్షించాడు. అక్కడ ఏవిధమైన పుట్టుమచ్చలు గాని, ఇతర గుర్తులు గాని అతడికి కనిపించలేదు. తన కళ్ళకు కనిపించని గుర్తులేవో మాంత్రి కుడికి కనిపించి వుండవచ్చని కేశవుడు అను కుంటున్నంతలో, మాంత్రికుడు ఏదో ఆకు లను అరచేతిలో నలుపుతూ అమితోత్సాహంతో అక్కడికి వచ్చి, “వత్సా, ఆ పుట్టుమచ్చ నీ కంటికి కనబడేదికాదు. ఇదిగో, ఈ ఆకు పసరు రాయనీ, నువ్వు కూడా దాన్ని చూడ వచ్చు,” అంటూ పసరును కేశవుడి భుజానికి రాశాడు.\nపసరు తగలగానే కేశవుడి భుజంమీద పడగవిప్పిన నల్లనిపాము ఆకారం ఒకటి కనిపించింది. దాన్ని చూస్తూనే మాంత్రికుడు బ్రహ్మానందం పొంది, “వత్సా, కేశవా! ఇక మనకు వశ్యంకాని శక్తి అంటూ ఏదీలేదు. కాలభైరవుడు, ఆదిభైరవుడు, ఉన్మత్త భైర వుడు... అందరూ మన ఇంటి పాలేళ్ళు కాబోతున్నారు,” అని పెద్దగా మంత్రం జపిస్తూ కాలభైరవుడి విగ్రహం ముందు సాష్టాంగపడి, చూస్తూండగానే ఉపాసనా తన్మయత్వంలో కళ్ళుమూశాడు.\nకేశవుడు మాంత్రికుడు కళ్ళు తెరుస్తా డేమో అని చూస్తూ అక్కడే నిలబడ్డాడు. కాని, పావుగంట కాలం గడిచినా అతడిలో చలనం కనిపించలేదు. కేశవుడికి ఎందుకనో హఠాత్తుగా భయం కలిగింది. ఒకవేళ మాంత్రి కుడు తనను కాలభైరవుడికి బలి చెయ్యటా నికి తెచ్చాడేమో అనుకున్నాడు. ఈ అనుమానం కలగ్గానే కేశవుడు అప్రయత్నంగా తన ఆయు ధాలకోసం చూశాడు. కల్తీ, విల్లంబులూ గుహవాకిలి దగ్గిర అతడికి కనిపించినై. కేశ వుడు ఒక్క దూకున అక్కడికి వెళ్ళి, వాటిని తీసుకునేందుకు వంగాడు. అంతలో, “ఆగు, కేశవా, తొందరపడకు!\" అన్న హెచ్చరిక అతడికి వినిపించింది. కేశవుడు తల ఎత్తి ముందుకు చూశాడు. ఎదురుగా దాదాపు ఇరవైఏళ్ళ వయసుగల యువకుడొకడు నిలబడి వున్నాడు.\n“నువ్వెవరివి? ఇక్కడికెలా వచ్చావు?” అన్నాడు కేశవుడు ఆశ్చర్యంగా.\n“నేను బ్రహ్మదండి మాంత్రికుడి శిష్యుణ్ణి. నేను ఎక్కడినుంచీ రాలేదు, ఇక్కడేవుంటాను,” అన్నాడు యువకుడు.\n“ఎవరు బ్రహ్మదండి మాంత్రికుడు?” అని అడిగాడు కేశవుడు.\n“ఓయి అమాయకుడా, ఆమాత్రం అర్థం కాలేదూ?\" అంటూ యువకుడు కాలభైర వుడి విగ్రహం ముందు సొమ్మసిల్లి పడివున్న మాంత్రికుణ్ణి చూపించాడు.\n\"హఠాత్తుగా ఆకాశం నుంచి ఊడిపడ్డట్టు నువ్వు కనబడటంతో నేను కాస్త భయపడ్డాను, సుమా!” అన్నాడు కేశవుడు కత్తినీ, విల్లంబు లనూ తీసుకుంటూ.\n“ఆ కాస్త భయపడ్డంకూడా ఈ క్షణం నుంచి మరిచిపోవాలి. లేకపోతే నువ్వు రానున్న ప్రమాదాన్ని ఎలా ఎదుర్కోగలవ్?\" అన్నాడు యువకుడు.\n“ఏమిటి రానున్న ప్రమాదం?\" అని అడిగాడు కేశవుడు ఆశ్చర్యంగా. అతడికి వింతజంతువు తనకు కనపడిన నిమిషం నుంచీ, తను చిక్కుల్లో పడ్డానన్న సంగతి గుర్తు కొచ్చింది. దాని కోసం చుట్టూ కలయ చూశాడు. కాని, అది ఆ చాయల ఎక్కడా వున్నట్టులేదు.\n“దేనికోసం చూస్తున్నావ్?” అని అడిగాడు యువకుడు.\n“ఒక వింతరకం జంతువునెక్కి నేనిక్కడికి వచ్చాను. అదేమయిందా అని చూస్తున్నాను,\" అన్నాడు కేశవుడు.\nయువకుడు పెద్దగా నవ్వి, “ఆ వింత జంతువును, నేనే! నేను బ్రహ్మదండి మాంత్రి కుడి శిష్యుణ్ణని చెప్పానుగదా. నా పేరు జయ మల్లు. నా వల్లనే నువ్వు ఇన్ని ప్రమాదాలకు లోను కావలసివచ్చింది గనక, నిన్ను నా శక్తి కొద్దీ కాపాడేందుకు ప్రయత్నిస్తాను,” అన్నాడు జయమల్లు.\nజయమల్లు మాటలు వింటూనేకేశవుడు, గురు శిష్యుల మధ్య ఏదో విరోధభావం వున్న దని గ్రహించాడు. అతడు గుహ లోపలికి తిరిగి చూశాడు. బ్రహ్మదండి మాంత్రికుడు కాలభైరవుడి విగ్రహం ముందు రాయిలా కదలా మెదలక పడివున్నాడు.\n“అతడు మనం ఏం మాట్లాడుకున్నావినే స్థితిలో లేడు. అతణ్ణి భక్తిమైకం కమ్మింది. మనం లేపకుండా వూరుకుంటే, సూర్యాస్త మయం వరకూ అలాగే వుండిపోతాడు,\" అన్నాడు జయమల్లు.\n“అలాగా? నా కేదో ప్రమాదం రానున్న దన్నావ్, ఎవరి నుంచి?” అని అడిగాడు కేశ వుడు.\nజయమల్లు బ్రహ్మదండి మాంత్రికుడికేసి వేలుచూపాడు.\n“అయితే, నేను ఇప్పుడే కొండ దిగి పారి పోతాను. నన్ను ఆపగల వాళ్ళెవరు?” అన్నాడు కేశవుడు.\nజయమల్లు చిరునవ్వు నవ్వుతూ, కేశవుణ్ణి భుజం పట్టుకుని గుహముందు నుంచి దూరంగా తీసుకుపోయి, “ఒకసారి ఈ బ్రహ్మదండిగాడి చేతిలో పడినవాడు తప్పిం చుకు పోలేడు. నా సంగతేమనుకుంటున్నావ్? మనం వాణ్ణి హతం చేసి తప్ప ఇక్కణ్ణించి ప్రాణాలతో పారిపోలేం,” అన్నాడు.\n“అయితే, ఆ పని ఇప్పుడే చేస్తాను. వాడు మైకంలో వుండగానే కత్తితో తల నరుకు తాను,” అంటూ కేశవుడు కత్తి పైకెత్తి గుహ కేసి వెళ్ళబోయాడు.\nజయమల్లు కేశవుడి భుజం పట్టుకుని ఆపుతూ, “తొందరపడకు కేశవా. మన ఇద్దరం ఏకమయితే, వాణ్ణి ఏనాడైనా చంపవచ్చు. ఇప్పుడు నువ్వు వాణ్ణి చంపి పొందబోయే లాభం ఏముంది? నువ్వు కొండ దిగి అడవి లోకి పోగానే రాజభటులు నిన్ను శత్రుదేశపు గూఢచారివని పట్టుకుంటారు, తెలిసిందా?” అన్నాడు.\n“రాజభటుల్ని మనిషితలా, గబ్బిలంలా రెక్కలూ వున్న ఒక భయంకరాకారం అడవిలో నుంచి తరిమేసిందిగదా?” అన్నాడు కేశవుడు.\nఈ మాటలకు జయమల్లు బిగ్గరగా నవ్వాడు. తరవాత కేశవుణ్ణి ఒక ఎత్తయిన ప్రదేశానికి తీసుకుపోయి, దిగువగా వున్న అడవికేసి చేయిచూపుతూ, \"జాగర్తగా చూడు! ఎంతమంది రాజభటులు నీ కోసం అడవిలో చెట్లూ, పుట్టలూ గాలిస్తున్నారో,” అన్నాడు.\nకేశవుడికి అంతా చిత్రంగా వున్నది. జయ ద్వారా మాత్రమే వాడు కోరుతున్న అపూర్వ మల్లు చెప్పినదాంట్లో అబద్ధం ఏమీ లేదు. శక్తుల్ని వశపరుచుకోగలడు. అందుకు నిన్ను గుర్రాలమీద కొందరూ, కాలి నడకన కొందరూ, ఉపయోగించుకోబోతున్నాడు. తెలిసిందా?” రాజభటులు అడవిలో చెట్టూచేమా, పుట్టలూ అన్నాడు జయమల్లు.\nపొదలూ వెతికి చూస్తున్నారు.\n“ఏమిటా అపూర్వశక్తులు? వాటి కోసం “అయితే, ఇందాక మాంత్రికుడు నాకు నాకెలాంటి పరీక్ష పెట్టబోతున్నాడు?” అని కాలభైరవుడి కళ్ళల్లో కనబడేలా చేసిందంతా అడిగాడు కేశవుడు.\nవర్థి మాయ అన్నమాట!” అన్నాడు కేశవుడు జయమల్లు చిరునవ్వు నవ్వి, కేశవుడి కేసి బాధగా.\nచూస్తూ కొంచెం సేపు వూరుకుని, తరవాత “కాక మరేమిటనుకున్నావ్? నన్ను వింత అతడి రెండు చేతులూ తన చేతుల్లోకి తీసు మృగంగా మార్చి నీదగ్గిరకు పంపినదీ వాడే. కుని, “కేశవా, ఈనాటి నుంచి మనం స్నేహి నిన్ను చిక్కుల్లో పడేలా చేసి, ఈ కొండ మీదికి తులం. ఏది కానీ మన స్నేహాన్ని భగ్నం చెయ్య రప్పించుకున్నాడు. అందుకు నేను సహాయ లేదు. నువ్వూ, నేనూకూడా ఈ బ్రహ్మదండి పడక తప్పలేదు. నీ కుడి భుజంమీద వున్న మాంత్రికుడి వల్ల ప్రమాదానికి లోనుకాబో పుట్టుమచ్చ - పడగవిప్పిన సర్పం - అతణ్ణి తున్నాం. కాని, ఇద్దరం ఏకమై కలిసికట్టుగా ఆనందంతో ఒళ్ళు మరిచేలా చేసింది. నీ వుంటే, వాడు మననేమీ చెయ్యలేడు. అంతే కాక, వాడు సంపాయించాలని ప్రయత్ని స్తున్న అమానుష శక్తుల్ని కావాలంటే మనమే సంపాయించ వచ్చు. నిన్ను వాడేవిధంగా ఉపయోగించుకోవాలని చూస్తున్నాడన్న విష యం... ”\nజయమల్లు మాట పూర్తి చేయకుండానే కొండలో ఉరుములాంటి పెద్ద ధ్వని పుట్టి, ఫెళఫెళ మంటూ భయంకరంగా మోగి, కొండ అటూ ఇటూ-నీటిలో పడవ వూగినట్టు ఊగసాగింది. పెద్దపెద్ద కొండరాళ్ళు పల్లానికి జారసాగినై. కేశవుడూ, జయమల్లూ తాము నిలుచున్న రాయి పక్కనుంచి దూరంగా పరిగె త్తారు. అంతలో గుహ లోపలి నుంచి బ్రహ్మ దండి మాంత్రికుడు కేకలు పెడుతూ బయి టికి వచ్చి, అడవికేసి చూస్తూ, “అహ్హహ్హ! కాలభైరవుడి అమోఘశక్తి, నా మంత్ర ప్రభావం! కొండ కుదురు దగ్గిర నుంచి కదిలిపోతున్నది. కావాలంటే దీన్ని ఆకాశంలో పక్షిలా ఎగిరించ గలను! అదుగో, చూడండి! కొండ ఎక్కాలని చూసిన రాజభటులు ఏవిధంగా ప్రాణాలు అరచేత పట్టుకుని పారిపోతున్నారో! నేను మంత్రించి వదిలిన పెద్ద పెద్ద కొండరాళ్ళు వాళ్ళను వెంటబడి తరుముతున్నై,” అన్నాడు.\nకేశవుడూ, జయమల్లూ కొండ దిగువకు చూశారు. మాంత్రికుడు చెప్పినట్టే రాజ భటులు అశ్వాలమీదా, కాలి నడకనా కొండ దిగి పరిగెత్తుతున్నారు. భూకంపం వల్ల అదురు తున్నట్టు ఊగిసలాడుతున్న కొండ మీంచి పెద్దపెద్ద రాళ్ళు దొర్లి పల్లంలో వున్న అడవి లోకి వెళ్ళి పడుతున్నవి. వాటి తాకిడికి గుర్రా లెక్కివున్న కొందరు రాజభటులూ, కొందరు కాలిబంట్లూ అడకత్తెరలో చిక్కిన వక్కల్లా నలిగి పోతున్నారు. బ్రహ్మదండి మాంత్రికుడు కేశవుడికేసి పరీక్షగా చూస్తూ తృప్తిగా తలా డించ సాగాడు.\nకేశవుడు కొద్దికాలం నిశ్చేష్టుడై, ఆ భయం కర దృశ్యాన్ని చూసి తేరుకుంటున్నంతలో, బ్రహ్మదండి మాంత్రికుడు అట్టహాసం చేస్తూ, “శిష్యా, నువ్వు మన కేశవుణ్ణి మచ్చలసింహం గుహముందున్న ఏనుగుల కొలనులో స్నానం చేయించి తీసుకురా! సూర్యాస్తమయం తరవాత మనం చేయవలసిన ముఖ్యమైన పనులు చాలా వున్నవి,” అన్నాడు. -(ఇంకావుంది)",
            "book_page_end": 18,
            "story_id": "2005_12_07",
            "raw_genre_backup": "ధారావాహిక/సాహసం",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "ధర్మ సింహాసనం",
            "book_page_start": 19,
            "pdf_page_start": 19,
            "pdf_page_end": 23,
            "author": "చందమామ బృందం",
            "genre": "బేతాళ కథ",
            "moral": "మానవుడి మేధస్సు, వివేకం మరియు లోకజ్ఞత ధర్మాధర్మ విచక్షణ చేయడానికి అత్యంత ముఖ్యం.",
            "keywords": [
                "విక్రమార్కుడు",
                "బేతాళుడు",
                "ధర్మసింహాసనం",
                "నవనీతవర్మ",
                "వివేకం",
                "వీరబాహు"
            ],
            "characters": [
                "విక్రమార్కుడు",
                "బేతాళుడు",
                "నవనీతవర్మ",
                "వివేచనశర్మ",
                "ధీరమల్లు",
                "వీరబాహు",
                "విజయుడు",
                "భైరవుడు"
            ],
            "locations": [
                "శ్మశానం",
                "ప్రణవగిరి రాజ్యం",
                "గురుకులాశ్రమం"
            ],
            "content": "పట్టువదలని విక్రమార్కుడ చెట్టువద్దకు తిరిగివెళ్ళి, చెట్టు నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశాన కేసి నడవసాగాడు. అప్పుడు శవంలో బేతాళుడు, “రాజా, ఇంత అర్ధరాత్రివే ఈ భయంకరమైన శ్మశానంలో నువు పడుతున్న శ్రమ చూస్తూంటే, ఇదేది ఒక దేశపాలకుడైన రాజు కాక భృత్యుడు చేయవలసిన శ్రమలా కన పడుతున్నది. ఒక వేళ నువ్వేదైనా మహిమగల వస్తువును సంపాదిం చేందుకు స్వయంగా ఇంత కఠోర శ్రమకు పూనుకున్నావేమో తెలి యదు. ఐతే, అలాంటి మహిమ గల వస్తువు లభ్యమైన తర్వాత దాన్ని స్వప్రయోజనానికి ఉప యోగించుకోవడానికి చాలా వివేకం, విచక్షణా అవసరం. అవి లేనివాడు, రాజు నవనీతవర్మ లాగా అయాచితంగా లభించిన మహిమగల దాన్ని కూడా చేజేతులా జారవిడుచుకోవడం జరుగుతుంది. ఆ రాజు కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nప్రణవగిరి రాకుమారుడు నవనీతవర్మ, వివేచనశర్మ అనే ఒక గొప్ప పండితుడి గురు కులంలో విద్యాభ్యాసం ముగించాడు. గురువు అతడికి వీడ్కోలు చెబుతూ, \"నాయనా, నువ్వీ గురుకులంలో సంపూర్ణ విద్యావంతుడి వయ్యావు. కొద్ది కాలంలో నువ్వు ప్రణవగిరి రాజ్యానికి పట్టాభిషిక్తుడివి కాబోతున్నావు. రాజైన వ్యక్తి ఎన్నో సమస్యల్ని విజ్ఞతతో, చతుర తతో పరిష్కరించవలసివుంటుంది. అందుకు నేను నీకు ఒక రాగిసింహాసనాన్ని కానుకగా ఇస్తాను. అది మహిమగల అపూర్వసింహా సనం. ఏదైనా క్లిష్టమైన సమస్య ఎదురైనప్పుడు దానిపైన సమస్యకు సంబంధించిన వ్యక్తిని ఆశీనుణ్ణి చేస్తే, ఆ సమస్యకు చిటికెలో పరిష్కార మార్గం చెబుతుంది. భవిష్యత్తులో, ఆ సింహాసనం అవసరం తీరిందని భావిస్తే, దాన్ని నాకు తిప్పిపంపు,” అని చెప్పి దీవించి, సింహాసనాన్ని నవనీతవర్మకు బహూకరించాడు.\nగురువు తన పట్ల చూపిన ఆప్యాయతకూ, అభిమానానికీ పరవశించిపోయిన నవనీతవర్మ సింహాసనంతో రాజధాని చేరి, తండ్రి తర్వాత రాజ్యాధికారానికి వచ్చాడు. అతడు గురువు బహూకరించిన రాగి సింహాసనాన్ని, తాను కూర్చునే సింహాసనం పక్కనే అమర్చాడు. కొద్ది కాలంలోనే రాజ్యాన్ని ప్రజారంజకంగా పాలిస్తూ, మంచి పాలకుడిగా పేరుతెచ్చుకు న్నాడు.\nఇలా వుండగా-ఒకనాడు సేనాపతి ధీర మల్లు, వీరబాహు అనే గజదొంగను బంధించి విచారణ నిమిత్తం రాజు నవనీతవర్మముందు నిలబెట్టాడు. వీరబాహు రెండు మూడేళ్ళుగా, రాజధానీ నగరంలో రకరకాల దోపిడీలు సాగిస్తూ, రాజభటులకు కంటి మీద కునుకు లేకుండా చేశాడు. అలాంటి గజదొంగ పట్టు బడినందుకు నవనీతవర్మ చాలా ఆనందించి, వాడికి ఎలాంటి శిక్ష విధించాలా అని ఆలో చిస్తూ వీరబాహును రాగి సింహాసనం మీద కూర్చోమని ఆజ్ఞాపించాడు.\nవీరబాహు రాగిసింహాసనం మీద కూర్చో గానే, \"ఇతడు కరుడు గట్టిన గజదొంగ. ఇతడికి యావజ్జీవ కారాగార శిక్షవిధించాలి!\" అని వినిపించింది.\nఅంతలో వేగుల నాయకుడు అక్కడికి వచ్చి, రాజుకు నమస్కరించి, ఒక పత్రం ఇచ్చాడు. అందులో, వీరబాహు దొంగత నాలు, దోపిడీలూ చేసిన మాట నిజమేననీ, అయితే ఆ సమయంలో అతడు ఒక్కగానొక్క హత్య కూడా చేయలేదనీ వున్నది. అంతేగాక, అతడు నగరంలోని మామూలు ప్రజలను కాకుండా అక్రమార్జన పరులైన సంపన్నులను మాత్రమే దోచాడనీ, అలా దోచిన ధనాన్ని అవినీతి పరుల కారణంగా ఇక్కట్లపాలయిన వారికీ, నిరుపేదలకూ పంచి పెట్టాడనీ కూడా వున్నది.\nదానిని చదివిన నవనీతవర్మ కాసేపు తీవ్రంగా ఆలోచించి, అక్కడవున్న సభాసదుల కేసి తలతిప్పి, “ఈ వీరబాహును అవినీతి నిరోధక శాఖలో ప్రధానాధికారిగా నియమిస్తు న్నాను,” అన్నాడు.\nరాజు నిర్ణయం విని అందరూ తెల్లబో యారు. వీరబాహు తలవంచి రాజుకు నమస్క రించి, \"మహారాజా! నా నిజాయితీ గుర్తించి, ఎంతో బాధ్యతగల పదవిలో నియమించినం దుకు, చాలా కృతజ్ఞుణ్ణి,\" అన్నాడు.\nమరికొద్ది రోజుల తర్వాత, మహారాజు పుట్టిన రోజు సందర్భంగా అనేక వినోద ప్రదర్శ నలతో పాటు, యుద్ధ విద్యల్లో పోటీలు జరి గాయి. ఐతే, మల్లయుద్ధం, ఖడ్గయుద్ధం పోటీల్లో విజేతలు స్పష్టంగా నిర్ణయించ బడినా, ధనుర్విద్య పోటీల్లో మాత్రం, ఇద్దరు యువకులు బహుమతికి అర్హులయ్యారు. బహుమతి ప్రదానం మాత్రం ఒక్కరికే చేయ వలసిన నియమం వున్నది. నూరు గజాల దూరంలో ఒక చెట్టు కొమ్మకు వేలాడదీసిన పక్షిబొమ్మ కంటిలో విజయుడు, భైరవుడు అనే ఇద్దరు యువకులు తమ బాణాలను నాటారు. విజయుడు, రాజు మేనల్లుడు; భైరవుడు కోయగూడెం యువకుడు.\nఈ పరీక్షలో విజేత ఎవరో నిర్ణయించడా నికి, మరోసారి ధర్మసింహాసనాన్ని ఆశ్రయిం చాడు, నవనీతవర్మ.\nమొదట విజయుడు సింహాసనంపై ఆశీ నుడవగానే, “విలువిద్యలో విజేతకు అభి నందనలు!” అని తీర్పు చెప్పింది.\nసభలోవున్న వారందరూ కరతాళ ధ్వను లతో, విజయుణ్ణి అభినందించారు.\nఐతే, రాజు భైరవుణ్ణి కూడా రాగి సింహా సనంపై కూర్చోమని ఆదేశించాడు. ఇది అందర్నీ ఆశ్చర్య పరిచింది. రాగి సింహాసనం విజేతను నిర్ణయించిన తర్వాత, భైరవుణ్ణి సింహాసనం మీద కూర్చోమని ఆదేశించ డంలో, రాజు ఆంతర్యం ఏమిటో ఎవరికీ అంతుబట్ట లేదు. కానీ, చిత్రంగా, “విలు విద్యలో విజేతకు అభినందనలు!” అని రాగిసింహాసనం మరొక సారి తీర్పు చెప్పింది.\nఇది విని సభాసదులందరూ విస్తు పోయారు. నవనీతవర్మ మాత్రం చిరునవ్వుతో తల పంకించి, భైరవుణ్ణి విజేతగా ప్రకటిం చాడు. తర్వాత సేనాపతితో, “రేపు ఉదయానే, ఈ రాగి సింహాసనాన్ని, నా గురువు వివేచన శర్మగారి గురుకులాశ్రమానికి పంపించు,” అన్నాడు.\nబేతాళుడు ఈ కథ చెప్పి, “రాజా, నవ నీతవర్మకు, గురువు కానుకగా ఇచ్చిన రాగి సింహాసనం మహిమగలదనడంలో ఎటు వంటి సందేహానికీ తావు లేదు కదా? ఐనా, గజదొంగ వీరబాహు విషయంలో ధర్మసింహా సనం ఇచ్చిన తీర్పును, రాజు మన్నించ లేదు. ఆ తీర్పును అలక్ష్యం చేయడం అటుంచి, ఆ గజదొంగను అవినీతి నిరోధక శాఖలో ప్రధానాధికారిగా నియమించడం అనాలోచితం కాదా? ఇక, ధనుర్విద్య పోటీల విషయాని కొస్తే - అందులో విజయుడు, భైరవుడు సమ ఉజ్జీలన్నది ధర్మసింహాసనం నిర్ణయంగా కనబడుతున్నది. కానీ, రాజు భైరవుణ్ణి విజే తగా నిర్ణయించడం అసంబద్ధంగా కనిపించడం లేదా?\nరాజు నవనీతవర్మ చేసిన ఇలాంటి అవక తవక నిర్ణయాలన్నిటినీ తలదన్నేదిలావుంది; ధర్మసింహాసనాన్ని తిరిగి గురువు వద్దకు పంపడం! ఈ సందేహాలకు సమాధానం తెలిసి కూడా చెప్పక పోయావో, నీ తల పగిలి పోతుంది,” అన్నాడు.\nదానికి విక్రమార్కుడు, “గురువు వివేచన శర్మ బహూకరించిన ధర్మసింహాసనం మహిమ గలదే కాని; దానికి పరిమితులున్నాయని, రాజు నవనీతవర్మ గుర్తించాడు. గజదొంగ వీరబాహు విషయంలో సింహాసనం ఇచ్చిన తీర్పును ఆయన అమలు చేయక పోవడానికి కారణం, వేగుల నాయకుడు తెచ్చిన సమా చారం. అది రాజును బాగా ఆలోచింపచేసింది. వీరబాహు, అవినీతిపరులైన సంపన్నులకు సింహస్వప్నంగా, పేదల పాలిటి పెన్నిధిగా జీవితాన్ని కొనసాగిస్తున్నాడు. అందుకే అతణ్ణి అవినీతి నిరోధక శాఖలో ప్రధానాధికారిగా రాజు నియమించాడు. ఇది, ఆయన జన జీవితాన్ని గురించిన నిశిత పరిశీలనాశక్తికి నిదర్శనం. ధనుర్విద్య పోటీల విషయంలో సింహాసనం ఇచ్చిన తీర్పు ఏమాత్రం సమం జసం అనిపించుకోదు. ఆ ఇద్దరి యువకులు అప్పుడు కనబరచిన నైపుణ్యాన్ని పరిగణన లోకి తీసుకున్నదే తప్ప, వారి పూర్వాపరాలను పరిశీలించలేదు. విజయుడు రాజకుటుం బానికి చెందిన వాడు. భైరవుడు కోయగూడెం యువకుడు. అతడు ధనుర్విద్యలో శాస్త్రీయ మైన శిక్షణ పొందడానికి తగిన గురువుకాని, వసతులుగాని లేవు. కాబట్టి, సహజ సిద్ధంగా అబ్బిన ధనుర్విద్యానై పుణ్యం, భైరవుడిది. ఆ కారణంవల్లే అతణ్ణి విజేతగా నిర్ణయించాడు, రాజు. ధర్మాధర్మ విచక్షణ చేయడానికి, మాన వుడి మేధస్సుకు సాటి అయింది సృష్టిలో మరొకటి లేదు. రాజు తన వివేకాన్నీ, లోక జ్ఞతనూ విశ్వసించాడే కాని, గుడ్డిగా ధర్మసింహా సనం ఇచ్చిన తీర్పును అమలు చేయలేదు.\nఅందువల్లనే, ఆ సింహాసనం వల్ల ప్రత్యేకంగా ఒనగూడే ప్రయోజనం ఏదీ లేదని గ్రహిం చాక, దాన్ని తిరిగి గురువుకు అప్పజెప్పాలను కోవడం సముచితమైన నిర్ణయమే అవు తుంది,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 23,
            "story_id": "2005_12_08",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "మేఘాలను తాకిన ముక్కు",
            "book_page_start": 24,
            "pdf_page_start": 24,
            "pdf_page_end": 25,
            "author": "చందమామ బృందం",
            "genre": "జానపద కథ",
            "moral": "కేవలం ఉత్సుకత కోసం డోలు వాయించడం ప్రమాదకరం. శక్తులను దుర్వినియోగం చేయకూడదు.",
            "keywords": [
                "డోలు",
                "ముక్కు",
                "వరం",
                "శాపం",
                "డేగ",
                "ఉత్సుకత"
            ],
            "characters": [
                "ముసలి డోలువాయించేవాడు",
                "కుర్రవాడు",
                "డేగలు"
            ],
            "locations": [
                "జపాన్ దీవులు",
                "కొలను",
                "గుహ"
            ],
            "content": "జపాన్ ప్రధాన భూభాగం చుట్టూ వున్న దీవుల్లో ఒకదానిలో ఒక కొలను ఉంది. ఆ కొలనుకు అంటూ ప్రత్యేకత లేదుగాని, అందులోని చేపలకు మాత్రం ప్రత్యేకత ఉంది. అలాంటి చేపలు మరెక్కడా కనిపించవు. వాటి ముక్కులు మరీ పొడవుగా ఉంటాయి. ఆ కొలనులోని చేపలకు మాత్రం ఎందుకలా అసాధారణమైన పొడవాటి ముక్కులు ఉన్నాయి? ఈ విషయాన్ని తెలియజేసే వింత పూర్వగాథ ఇది:\nఒకానొకప్పుడు ఆ కొలను పరిసర ప్రాంతా లలో డోలువాయించే వాడొకడు ఉండేవాడు. ఆ చుట్టుపక్కల గ్రామాలలో జరిగే పెళ్ళిళ్ళు, ఇతర వేడుకలకు వాణ్ణి డోలువాయించడానికి పిలిచే వారు. వాడు చాలా పేదవాడు. ఒకసారి సంభవిం చిన భూకంపానికి వాడి గుడిసె కూలిపోయింది. దానిని బాగు చేసుకునే స్తోమతు కూడా వాడికి లేదు. చేసేదిలేక వాడు కొలను సమీపంలోవున్న ఒక కొండ గుహలో తల దాచుకోసాగాడు. కొంత కాలానికి ముసలితనం పైబడడంతో డోలు వాయించ డానికి కూడా శక్తిలేక పోయింది. ఎవరైనా దయ తలచి ఇంత తెచ్చి పెడితే, దాన్ని తింటూ కాలం గడపసాగాడు.\nముసలివాడు అవసాన దశలో ఉండగా ఒక నాడు ఆకలితో అలమటించి పోవడం ఒక కుర్ర వాడు చూశాడు. ఇంటికి వెళ్ళి ఇంత తిండి తెచ్చి పెట్టాడు. దానిని ఆబగా తిన్న ముసలివాడు, \"నాయనా, నీ ఉపకారబుద్ధి దొడ్డది. దానికేదైనా ప్రత్యుపకారం చేయాలి. ఇదిగో ఈ డోలును తీసుకో. దీనిని నా జీవితకాలంలో చాలా జాగ్రత్తగా చూసుకున్నాను. దానికి సంతసించి అది ఇటీవల నాకో వరం ఇచ్చింది. ఎవరి ముక్కునైనా చూస్తూ, ‘పైకి, పైకి,' అంటూ డోలును వాయిస్తే ఆ ముక్కు పెద్దదవుతుంది. ‘కిందికి, కిందికి,' అంటూ వాయిస్తే ముక్కు చిన్నదవుతుంది. తమ ముక్కులు తమ ముఖానికి తగ్గట్టు లేకుండా చిన్నవిగానో, పెద్దవి గానో ఉన్నాయని వాపోయే స్త్రీ పురుషులు చాలా మంది ఉన్నారు. ఈ డోలును తీసుకుని, సక్రమంగా ఉపయోగించుకో. అయితే, కేవలం ఉత్సుకత కొద్దీ డోలు శక్తిని దుర్వినియోగం చేయకూడదన్న సంగతి మాత్రం మరిచిపోవద్దు. అది ప్రమాదకరం. నా అంత్య క్రియలు నీ చేతుల మీదుగా జరగాలని ఆశిస్తున్నాను,” అంటూ కన్నుమూశాడు.\nగ్రామస్థుల సాయంతో కుర్రాడు ముసలివాడి అంత్యక్రియలను జరిపించాడు. ఆ తర వాత వింత డోలును ఉపయోగించడం ప్రారంభించాడు. గ్రామంలోని గొప్ప భూస్వామి కుమార్తెకు ముక్కు మరీ చిన్నదిగా ఉండేది. కుర్రవాడు డోలును తీసుకుని ఆమె వద్దకు వెళ్ళి ఆమె ముక్కును చూస్తూ, 'పైకి, పైకి,' అంటూ ముక్కు ముఖానికి తగినంత ప్రమాణం ఎదిగేంత వరకు వాయించాడు. దాంతో ఆ కుర్రవాడి పేరు చుట్టుపక్కల మారుమ్రోగి పోయింది. తమ ముక్కుల పరిమాణాన్ని పెంచు కోవడానికో, తగ్గించుకోవడానికో ప్రజలు తండోప తండాలుగా రాసాగారు. కుర్రవాడు ప్రసిద్ధు డయ్యాడు. దాంతోపాటు అతడి ఆదాయమూ రోజురోజుకూ పెరగసాగింది.\nరెండేళ్ళు గడిచేసరికి అతడు ధనవంతుడై పోయాడు. ఒకనాడతడు కొలను సమీపంలో కూర్చుని ఉండగా ఒక వింత ఆలోచన కలిగింది. తన డోలు శక్తి ఏపాటిదో, అది ముక్కును ఎంత పెంచగలదో చూడాలనుకున్నాడు. వెల్లకిలా పడు కుని తన ముక్కు కొసను తదేకంగా చూస్తూ'పైకి, పైకి,' అంటూ డోలు వాయించడం ప్రారంభించాడు. అతడి ముక్కు డోలువేగంతో పోటీపడి పెరగ సాగింది. సంభ్రమాశ్చర్యాలతో అతడు 'పైకి, పైకి', అంటూ మరింత వేగంగా డోలు వాయించసాగాడు. చూస్తూండగానే ముక్కు వెదురుగడలా అలా అలా పెరుగుతూ మేఘాలను తాకే ఎత్తుకు చేరింది.\nఆ వింత దృశ్యాన్ని రెండు డేగలు చూశాయి. డోలు కుర్రవాడు చూస్తూండగానే అతడి ముక్కును రెండుసార్లు చుట్టి వచ్చాయి. అయితే, ఉన్న ట్టుండి ఒక డేగ తన ముక్కుతో, వాడి ముక్కును పొడవడంతో కుర్రవాడు జివ్వుమన్న బాధతో కెవ్వు మన్నాడు. ఆ వెంటనే 'కిందికి, కిందికి,' అంటూ వీలైనంత వేగంతో డోలు వాయించ సాగాడు. అయినా డేగ తన పట్టును వదలలేదు. పైపెచ్చు పైకి ఎగరడానికి ప్రయత్నించ సాగింది. దాని పర్యవసానంగా డోలుకుర్రవాడు కూడా దాంతో పాటు పైకి లేవసాగాడు. అతడు అలా పైపైకి వెళుతూండగానే ముక్కు పొడవు కూడా తగ్గుతూ వచ్చి, అతడి శరీరం డేగ ముక్కును తాకే స్థితికి వచ్చింది. అతడి శరీరం తగలగానే డేగ బెదిరిపోయి వింతగా అరిచింది. డేగ ముక్కు పట్టు సడలగానే అక్కడి నుంచి జారిన కుర్రవాడు వేగంతోవచ్చి దభీమని కొలనులోకి పడిపోయాడు.\nఅంతేకాదు! మరుక్షణమే అతడు పొడవాటి ముక్కుగల చేపగా మారిపోయాడు!\nకేవలం ఉత్సుకత కోసం డోలు వాయించడం ప్రమాదకరం అని డోలుముసలివాడు చేసిన హెచ్చరికను పెడచెవిని పెట్టడంవల్లే కుర్రవాడికీ దుర్గతి పట్టింది!",
            "book_page_end": 25,
            "story_id": "2005_12_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 26,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "వార్తా వ్యాసం",
            "moral": "N/A",
            "keywords": [
                "శివాలయం",
                "మర్రిమాను",
                "నూర్ ఫాతిమా",
                "గిన్నిస్ రికార్డ్స్",
                "వారణాసి"
            ],
            "characters": [
                "నూర్ ఫాతిమా",
                "తిమ్మమ్మ"
            ],
            "locations": [
                "వారణాసి (గణేష్ పూర్)",
                "ఆంధ్ర రాష్ట్రం (అనంతపురం జిల్లా, గుడిబయలు గ్రామం)"
            ],
            "content": "**నూతన శివాలయం**\nవారణాసిలో ఇటీవల నిర్మించబడిన రుద్రే శ్వర మహాదేవ్ ఆలయం శివరాత్రి నుంచి భక్తుల సందర్శనానికి తెరువబడింది. ఈ శివాలయానికి ఒక విలక్షణమైన విశిష్టత ఉంది. ఒక ముస్లిం భక్తురాలు అందించిన విరాళంతో ఈ ఆలయ నిర్మాణం ప్రారంభం కావడమే అది. వృత్తిరీత్యా న్యాయవాది అయిన ఆమె పేరు నూర్ ఫాతిమా. గణేష్ పూర్ ప్రాంతంలో వెలయనున్న ఈ ఆలయ నిర్మాణానికి తాను కారణభూతురాలు కాను న్నట్టు గత సంవత్సరం ఆమె ఒక కల కన్నది. మరునాడు తెల్లవారగానే, తాను పొదుపు చేసిన ధనం నుంచి కొంత మొత్తాన్ని తీసి ఆలయ నిర్మాణానికి ఓం ప్రధమంగా విరాళంగా ఇచ్చింది. ఆలయ నిర్మాణం ఆరంభమయ్యాక అందరి భక్తుల నుంచి, మతాధిపతుల నుంచి, ఆధ్యాత్మిక సంస్థల నుంచి విరివిగా విరాళాలు అందాయి. ముస్లింల నుంచీ, ముస్లిం సంస్థల నుంచీ ధనరూపంలోనూ, వస్తు రూపంలోనూ విరాళాలు రావడం చెప్పుకోతగ్గ మరో విశేషం!\n**తిమ్మమ్మ మర్రిమాను**\nఆంధ్ర రాష్ట్రం అనంతపురం జిల్లా గుడిబయలు గ్రామంలో 550 సంవత్సరాల నాటి బ్రహ్మాండమైన మర్రిమాను ఒకటి ఉంది. 1989వ సం.లో గిన్నిస్ బుక్ ఆఫ్ వరల్డ్ రికా ర్డ్స్ స్థానం సంపాయించిన ఈ పురాతన వృక్ష పరిరక్షణకు ఆంధ్ర ప్రదేశ్ ప్రభుత్వం పది లక్షల రూపాయలు కేటాయించడానికి నిర్ణయించింది. దాదాపు 1,200 ఊడలతో 2.1 హెక్టార్ల విస్తీర్ణంలో విస్తరించి వున్న ఈ బ్రహ్మాండమైన వృక్షానికి గుడిబయలు గ్రామానికి చెందిన భక్తురాలు తిమ్మమ్మ పేరు పెట్టారు. నిస్వార్థమైన భక్తి ప్రపత్తులతో దేవుణ్ణి ప్రార్థించి తిమ్మమ్మ తన భర్త ప్రాణాలు కాపాడుకుందని చెబుతారు. ఈ తిమ్మమ్మ మర్రిమానును దర్శించడానికి రాష్ట్రం నలుమూలల నుంచి స్త్రీలు విశేషంగా వస్తూ ఉంటారు.",
            "book_page_end": 26,
            "story_id": "2005_12_10",
            "raw_genre_backup": "వార్తా వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఇంటిమీద ప్రేమ",
            "book_page_start": 27,
            "pdf_page_start": 27,
            "pdf_page_end": 30,
            "author": "గుడిసేవ మురళీధర్",
            "genre": "నీతి కథ",
            "moral": "తమ సొంత ఇంటిమీది ప్రేమ, ఇతరులపై చూపించే దయ, మానవత్వం గొప్ప విలువైనవి.",
            "keywords": [
                "నెమలి",
                "జమీందారు",
                "దయాగుణం",
                "శాపవిముక్తి",
                "ఇంటి ప్రేమ"
            ],
            "characters": [
                "మల్లమాంబ",
                "జమీందారు",
                "నెమలి (కుర్రవాడు)",
                "రామభూపాలయ్య"
            ],
            "locations": [
                "పల్లెటూరు",
                "జమీందారు భవంతి"
            ],
            "content": "అరవై ఐదేళ్ళ వయస్సులో మల్లమాంబ, భర్త పోవడంతో ఒంటరిదైపోయింది. కొంతకాలం బంధువులు వస్తూ పోతూ, సందడి చేయ డంతో దిగులు అనిపించలేదు. కాని క్రమంగా బంధువులు రావడం తగ్గిపోయింది. పట్నంలో వ్యాపారం చేసుకుంటున్న అల్లుడూ, కూతురూ కూడా రాకపోకలు తగ్గించారు. దానితో మల్లమాంబకు దిగులుపడడం అలవాటైంది.\nఒక రోజు మధ్యాహ్నం మల్లమాంబ ఇంటి పనులు పూర్తి చేసుకుని, భోజనం చేసి, పెరట్లో వున్న రేగుచెట్టు కింద నులకమంచం, దాని మీద బొంత వేసుకుని కునుకు తీస్తూం డగా, ఒక నెమలి చెట్టు మీద వాలబోయి, మల్లమాంబ మీద పడింది. వెంటనే కళ్ళు తెరిచిన ఆవిడ, నెమలిని పరిశీలనగా చూసి, దాని కాలికి గాయమైందనీ, ఎవరో దాన్ని వేటాడడానికి ప్రయత్నించారనీ గ్రహించింది. నెమలిని ఇంట్లోకి తీసుకుపోయి, దాని గాయం మీద పసుపు వేసి కట్టు కడు తూండగా, బయటనుంచి పెద్దగా, “ఏవమ్మా ముసలమ్మా! ఇక్కడ చెట్టు మీద నెమలి వాలింది. నువ్వేమైనా చూశావా?” అంటూ ఒకడు కేకవేశాడు.\n“లేదు, నాయనా! అయినా, ఊళ్ళో నెమళ్ళు లేవుకదా? నీకు నెమలి కనబడడం ఏమిటి?” అంటూ మల్లమాంబ ఆశ్చర్యం నటించింది. మారుపలక్కుండా వాడు వెళ్ళి పోయాడు. ఆ నాటినుంచీ మల్లమాంబ నెమలి కాలికి కట్టుకడుతూ, వేళకు ఆహారం పెడుతూ జాగ్రత్తగా చూడడంతో, అది క్రమంగా కోలుకుని, అప్పుడప్పుడూ పెరట్లో పురివిప్పి ఆడసాగింది.\nఈ సంగతి ఆనోటా ఈనోటా విన్న ఆ ప్రాంతపు జమీందారు, ఒక నాడు మల్లమాంబ ఇంటికి వచ్చి, “ఏం, మల్లమాంబా! ఇన్నా ళ్ళుగా నాకు పెంపకానికి నెమలి దొరికింది కాదు. నీ దగ్గర మంచి పెంపుడు నెమలి ఉన్నదని తెలిసింది. దాన్ని నాకివ్వు. నీకు ఐదు బంగారు నాణేలు ఇస్తాను,\" అన్నాడు.\nజమీందారంతటి వాడు తన ఇంటికొచ్చా డని మల్లమాంబ ఏమీ తొణక్కుండా, “భలే వాడివయ్యా, జమీందారూ! నువ్వనే ఆనెమ లికి నేను తల్లిని. అది లేకపోతే నేనుండ లేను; నేలేకపోతే అదుండలేదు, నిజం!\" అన్నది నెమలి తల నిమురుతూ.\n“అలాగా!” అని అప్పటికి వెళ్ళిపోయిన జమీందారు, నాలుగు వారాల తర్వాత మళ్ళీ వచ్చి, “చూడు, మల్లమ్మవ్వా! నువ్వెప్పుడైనా బైట ఊరు వెళ్ళవలసివస్తే, అప్పుడు నెమలి ఆలనాపాలనా చూసేదెవరు?\" అని అడిగాడు.\nమల్లమాంబ ఒక్క క్షణం ఆలోచించి, “ఆ మాటా నిజమే, జమీందారు బాబూ! అందరి లాగే నాకూ ఏదైనా ఊరు వెళ్ళి రావాలని పిస్తుంది కాని, అయిన వాళ్ళ ఇళ్ళల్లో కూడా పట్టుమని పదిరోజులుండేందుకు మన సొప్పదు. ఇక్కడ నెమలితో కాలక్షేపం బాగానే జరిగిపోతున్నది,” అన్నది.\nఆ మాటలతో జమీందారుకు ముసలావిడ మీద జాలికలిగి, “నా మాట విను! నిన్నూ, నీ నెమలినీ మా ఇంటికి తీసుకువెళతాను. అక్కడ నీకెలాంటి ఇబ్బందీ వుండదు. నీకు ఎన్ని రోజులుండాలనిపిస్తే అన్ని రోజులుండు,” అన్నాడు.\nజమీందారు అలా అనగానే మల్లమాంబకు చాలా ఉత్సాహం కలిగింది. జమీందారుతో వాళ్ళ ఊరుకు వెళ్ళి, వారి భవంతిని, అక్కడి మనుషుల్ని చూస్తూ కొంతకాలం హాయిగా గడపాలనుకున్నది. ఐతే, అదే సమయంలో ఆవిడకు తన అందమైన రెల్లుగడ్డి ఇల్లూ, దాని చుట్టూ మట్టి ప్రహరీ గోడ, ఊరి చివర రెండెకరాల పొలం, మొత్తంగా తనున్న ఊరంతా ఒకసారి గుర్తుకు వచ్చి, దిగులు వేసింది.\nఅది గమనించిన జమీందారు, “మల్ల మ్మవ్వా! నువ్వెలాంటి సంకోచాలూ పెట్టు కోకు. మా ఇంటినీ, నెమలినీ చూసుకుంటూ పెద్దదిక్కుగావుందువుగాని. ఇక్కడ నీ ఇంటిని జాగ్రత్తగా చూస్తూండమని గ్రామాధికారికి చెబుతాను. నీ పొలం నుంచి ధాన్యం, ఆదాయం ఏది కావాలంటే అది, నీకు తెచ్చియిచ్చే ఏర్పాటు చేస్తాను,” అన్నాడు.\n“సంతోషమే, బాబూ! కానీ....” అంటూ ఆగింది మల్లమాంబ.\n“ఏదో ఆలోచిస్తున్నావు. మొహమాట పడకుండా చెప్పు, \" అన్నాడు జమీందారు.\n“ఒకసంగతి, బాబూ! రోజూ మధ్యాహ్నం అన్నం తిని రేగుచెట్టు కింద నులక మంచం వేసుకుని పడుకుంటే, చెట్టు ఆకులు గలగల శబ్దం చేస్తూ నన్ను జోకొడుతుంటవి. ఈ ఇల్లొదిలితే, ఇక ఆ శబ్దం వినబడదుకదా!” అన్నది దీనంగా.\nజమీందారు కొద్దిసేపు మౌనంగా వూరు కుని, “సరే, నువ్వంతగా ప్రేమించే ఇంటినీ, నెమలినీ వదిలి రావద్దు. నీ ఇంటి పరిసరాలు మరింత పచ్చదనంతో కలకలలాడడానికి, నేను తగిన ఏర్పాట్లు చేస్తాను. నెమలిని చూడాలనుకున్నప్పుడు, నేనే వచ్చి చూసి వెళతాను. నీ ఇంటి మీది ప్రేమ, నెమలి మీద దయ చాలా గొప్పవి!” అని చెప్పి వెళ్ళి పోయి, అన్న మాట ప్రకారం ఇంటి పరి సరాలను సుందర వనంలా తీర్చిదిద్దాడు.\nఒక నెల గడిచింది. ఒక నాటి ఉదయం మల్లమాంబ పళ్ళెంలో అరముగ్గిన జామ పండూ, గింజలూ వేసి నెమలి ముందు పెట్టి, ఇంట్లోకి వెళ్ళేందుకు నాలుగడుగులు వేసే సరికి, వెనకనుంచి, “అమ్మా! ఇక ఈ తిండి తినలేను. అన్నం, ఏదైనా కూరా పెట్టు!\" అన్న మాటలు వినిపించినై.\nమల్లమాంబ చప్పున వెనుదిరిగి చూసే సరికి, ఒక పదేళ్ళ కుర్రవాడు నవ్వుతూ కనిపించాడు. ఆమెకు ఆశ్చర్యంతో పాటు పట్టరాని కోపం వచ్చి, “ఒరే, నెమలెక్కడ? ఏం చేశావు? అది నా పెంపుడు బిడ్డ,” అని చుట్టూ కలయచూడ సాగింది.\nఈసారి కుర్రవాడు పెద్దగా నవ్వుతూ, \"అమ్మా, ఆ పెంపుడు బిడ్డను నేనే! భూత దయగల ప్రేమమూర్తివైన నీ ఆదరంతో ముని శాపం నుంచి విముక్తి కలిగింది. ఇదుగో, ఆ రోజు నా గాయానికి కట్టు కట్టావే అది మానిన మచ్చ!\" అంటూ కాలిమీది మచ్చను మల్లమాంబకు చూపించాడు.\nకాలి మీది మచ్చ, ముని శాపం అన్న మాటలు వింటూనే మల్లమాంబకు, కుర్ర వాడు చెప్పేదాంట్లో నిజం వున్నట్టుతోచింది. ఆమె, వాణ్ణి దగ్గరకు తీసుకుంటూ, “ఏరా, నెమలి బాబూ! మునులు శాపాలివ్వగలరు, వరాలివ్వగలరని, చిన్నప్పుడు మా ముత్తవ్వ చెప్పగా విన్నాను. ఇంతకీ ఆ ముని నీకెం దుకు శాపం ఇచ్చాడు?” అని అడిగింది.\n“అదంతా పెద్ద కథ, అమ్మా! ఆకలిగా వుంది. నాలుగు మాటల్లో చెబుతాను. నా తల్లిదండ్రులెవరో నేనెరగను. ఊహ తెలిసి నప్పటి నుంచీ రామభూపాలయ్యఅనే రైతు ఇంట పెరిగాను. ఊళ్ళో వున్న మరి కొందరు కుర్రవాళ్ళతో కలిసి యజమాని పశువుల్ని దగ్గర్లో వున్న అడవి ప్రాంతాన మేపేవాడిని. అక్కడి చెట్ల మీద ఎన్నో రకాల పక్షులుండేవి. వాటిలో నెమళ్ళంటే నాకు చాలా ఇష్టం. ఒక దాన్ని పట్టుకుపోయి పెంచుకోవాలనుకుని ఉచ్చులూ అవీ వేసి ఎన్నో ప్రయత్నాలు చేశాను, ఒక్కటీ పట్టు బడలేదు. దానితో విసిగి వాటి మీద రాళ్ళు విసర సాగాను. అలా విసిరిన రాళ్ళల్లో ఒకటి, ఆ దాపుల తపస్సు చేసుకుంటున్న ఒక మునికి తగి లింది. ఆయన కోపించి, నన్ను నెమలివై పొమ్మని శపించి - అన్ని జీవులపట్లా ప్రేమా దరాలున్నవాళ్ళ సాయంతో, ఏ నాడో ఒకనాడు తిరిగి మనిషివి కాగలవని శాపవిముక్తి చెప్పాడు. అమ్మా, ఆ శాపవిముక్తి నీవల్ల కలిగింది!” అన్నాడు కుర్రవాడు.\nఅంతా విని పరమానందం చెందిన మల్ల మాంబ, వాడికి అప్పటికప్పుడు భోజనం పెట్టి, “ఒరే, నెమలిబాబూ! ఈ ప్రాంతాల్లో వున్న జమీందారుకు నెమళ్ళంటే చాలా ఇష్టం. ఆయన నిన్నే ఎత్తుకుపోయి పెంచు కోవాలనుకున్నాడు. ఆయన చలవవల్లే మన ఇంటి చుట్టూ చక్కని చెట్టూ చేమా పెరుగు తున్నవి. ఆయనకేమైనా సాయం చేయ గలవా?” అని అడిగింది.\nకుర్రవాడు కొద్దిసేపు ఆలోచించి, “నేను కొంత కాలం నెమలిగా వాటి మధ్య తిరిగిన వాణ్ణి. వాటిలో కొన్నిటిని మన ఇంటి చుట్టూ వున్న చెట్ల మీదికి వచ్చేలా చేయవచ్చు,” అన్నాడు.\n“అలాంటి ప్రయత్నం చెయ్యరా బాబూ! జమీందారు చాలా సంతోషిస్తాడు,” అన్నది మల్లమాంబ.\nకుర్రవాడు ఇంటి పెరటిలోకి వెళ్ళి, నెమలిలా కేంకరించాడు. కొంత సేపటికి ఉత్తర దిశనుంచి రెండు నెమళ్ళు ఎగురుతూ వచ్చి, అక్కడి చెట్లపై వాలాయి. కొన్నాళ్ళకు మల్లమాంబ ఇంటి ఆవరణం పచ్చటి చెట్టు చేమలతో పాటు పక్షులూ, జంతువులతో జీవకళ తొణికిసలాడే ఉద్యానవనంలా తయారయింది.",
            "book_page_end": 30,
            "story_id": "2005_12_11",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పాఠకులకు కథల పోటీ",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "పోటీ",
            "moral": "N/A",
            "keywords": [
                "కథల పోటీ",
                "ముగింపు రాయండి",
                "దయ్యం",
                "పిసినారి",
                "రామయ్య"
            ],
            "characters": [
                "సాంబయ్య",
                "రామయ్య"
            ],
            "locations": [
                "సిరిపురం"
            ],
            "content": "ఈ కింది కథను చదవండి:\nసిరిపురంలోని సాంబయ్య పరమ పిసినారి. ఎదుటివారిని పీడించి ఆనందించే నీచ స్వభావుడు. డబ్బు ఖర్చయి పోతుందని పెళ్ళి కూడా చేసుకోని సాంబయ్య, పెద్దలు సంపాయించిన ఇంట్లోనే కాలం గడిపేవాడు. కొన్నా ళ్ళకు మంచంపట్టి, అకాలమరణం పాలై దయ్య మయ్యాడు. సాంబయ్య దయ్యాన్ని ఎవరూ చూడ లేదు. అయితే, అర్ధరాత్రి సమయంలో అతడు నివ సించిన ఇంటి నుంచి వింతశబ్దాలు వినిపించేవి.\nఇలా కొన్ని నెలలు గడిచాక, నిరుపేద రామయ్య ఆ ఇంట్లోకి చేరాడు. సాంబయ్య దయ్యానికి కోపం వచ్చింది. రామయ్యను ఎలాగైనా తన ఇంట్లోంచి వెడలగొట్టాలని నిర్ణయం చింది. రాత్రుల్లో ఇంటి మీద రాళ్ళు పడేవి. రామయ్య అడుగు బయట పెడితే అతడి మీద రాళ్ళు పడేవి. అయినా, రామయ్య ఆ ఇంటిని వదిలిపెట్ట లేదు. కొన్నాళ్ళకు దయ్యం విసిగిపోయి, తానంతట వేధించడం మానేస్తుందన్న ఆశతో ఓర్పు వహించసాగాడు. అయితే సాంబయ్య దయ్యం అంత సులభంగా వదిలిపెట్టే ఘటం కాదు గనక, రామయ్య మీద దాడి కొనసాగిస్తూనే వచ్చింది. రామయ్య ఆఖరికి, సాంబయ్య దయ్యం పిసినారి నీచస్వభావాన్నే తనకు అనుకూలంగా మార్చుకునే ఉపాయం ఒకటి ఆలోచించి, దానిని ఆచరణలో పెట్టడానికి నిర్ణయించాడు.\n100 - 150 పదాలకు మించకుండా ముగింపు రాసి, మంచి పేరు పెట్టిమాకు పంపండి.",
            "book_page_end": 31,
            "story_id": "2005_12_12",
            "raw_genre_backup": "పోటీ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మంచికి మంచి, చెడుకు చెడు!",
            "book_page_start": 32,
            "pdf_page_start": 32,
            "pdf_page_end": 35,
            "author": "చందమామ బృందం",
            "genre": "జానపద కథ",
            "moral": "ఇతరుల పట్ల మనం ప్రదర్శించే వైఖరి (మంచైనా, చెడైనా) తిరిగి మనకే లభిస్తుంది.",
            "keywords": [
                "బ్రాహ్మణుడు",
                "రాజు",
                "భటుడు",
                "దీవెన",
                "వెండి కాసు",
                "క్షురకుడు"
            ],
            "characters": [
                "బ్రాహ్మణుడు",
                "లక్ష్మి (భార్య)",
                "రాజు",
                "కాపలాభటుడు",
                "కోశాధికారి",
                "క్షురకుడు"
            ],
            "locations": [
                "ఆహ్వా గ్రామం",
                "రాజభవనం"
            ],
            "content": "ఆహ్వా అనే గ్రామంలో నిరుపేద బ్రాహ్మడొకడు ఉండేవాడు. అతడు చదువుకోలేదు. ఎంత ప్రయత్నించినా ఎక్కడా చేయడానికి తగిన పని దొరకలేదు. అందువల్ల చేసేదిలేక రోజూ ఇంటిం టికీ వెళ్ళి బిచ్చ మెత్తగా వచ్చిన బియ్యాన్ని, పిండిని భార్యకిచ్చేవాడు. ఆమె వండిపెడితే, భార్యా భర్తలూ, నలుగురు పిల్లలూ తలా కొంచెం తినేవారు. ఒక్కొక్కసారి బిచ్చమెత్తింది, పిల్లలకు మాత్రమే సరిపోయేది. అలాంటప్పుడు ఆలూ మగలు ఆకలితోనే పడుకునేవారు. బిచ్చమెత్తిన దానితో కుటుంబమంతా ఎప్పుడు గాని కడుపు నిండా తిన్న పాపాన పోలేదు. ఆ సంగతి తెలిసినా, మరో మార్గం కనిపించక బ్రాహ్మడు బాధపడుతూ అలాగే కాలం గడపసాగాడు.\nఆ దుస్థితి తట్టుకోలేక అతని భార్య, “నువ్వు తెచ్చేది ఒక్క పూటగడవడానికి కూడా చాలడం లేదు. కుటుంబ పోషణకు నువ్వేదైనా మరొక మార్గం ఆలోచించక తప్పదు,” అన్నది.\n“ఆ సంగతి నాకూ తెలుసు లక్ష్మీ. మరో మార్గం కనిపించడం లేదు. నన్నేం చెయ్య మంటావో నువ్వే చెప్పు,” అన్నాడు బ్రాహ్మడు నిస్పృహతో తలపట్టుకుంటూ.\nలక్ష్మి కొంచెంసేపు ఆలోచించింది. “మన రాజుగారు దయాస్వభావుడని విన్నాను. నువ్వు వెళ్ళి ఆయన్ను దర్శిస్తే, సాయపడగలడను కుంటాను,” అన్నది.\n“సరే అలాగే వెళతాను. ఆయన నాకేదైనా దానంగా ఇచ్చినప్పుడు, ఆశీర్వదించడం ఎలాగో నాకు తెలియదే!” అన్నాడు బ్రాహ్మడు అను మానంగా. “అదేం పెద్ద సమస్యకాదు. ఆ సమ యంలో నీ మనసులో తోచింది చెప్పు చాలు,” అన్నది లక్ష్మి ఎంతో నమ్మకంతో.\nమరునాడు తెల్లవారగానే బ్రాహ్మడు రాజ దర్శనానికి బయలుదేరాడు. రాజభవంతి వద్దకు చేరగానే భటులు అతన్ని రాజు దగ్గరికి తీసుకు వెళ్ళారు. అతడు రాజుకు తన దయనీయమైన పరిస్థితిని గురించి విన్నవించాడు. అంతా విన్న రాజు, “నీకేంకావాలో చెప్పు,” అన్నాడు.\n“మహాప్రభూ, ఆ సంగతి నా కన్నా తమకే బాగా తెలుసు. నేనొక నిరుపేద బ్రాహ్మణ్ణి. అంత మాత్రమే చెప్పగలను,” అంటూ విన యంగా తలవంచుకున్న బ్రాహ్మడు ఆ తర వాత కొంతసేపటికి తలపైకెత్తి, “మంచి ఎప్పుడూ మంచే. చెడు ఎల్లప్పుడూ చెడుగానే ఉంటుంది!” అన్నాడు చేయి పైకెత్తి.\nరాజు మందహాసం చేసి, ఒక చీటీ తీసి అందులో ఏదో రాసి బ్రాహ్మడి కిచ్చి, “దీనిని తీసుకెళ్ళి కోశాధికారికి చూపించు,” అన్నాడు.\nబ్రాహ్మడు దానిని తీసుకుని కోశాధికారి దగ్గరికి వెళ్ళాడు. కోశాధికారి బ్రాహ్మడిచ్చిన చీటీ తీసి చదివి అతనికొక వెండికాసు ఇచ్చాడు.\nబ్రాహ్మడు ఆ వెండికాసును తీసుకెళ్ళి భార్య కిచ్చాడు. ఆమె దాంతో కావలసిన వాటిని కొను క్కుని రావడంతో ఆ రాత్రి కుటుంబంలోని వారందరూ తృప్తిగా కడుపునిండా తిన్నారు.\nమరునాడు కూడా బ్రాహ్మడు రాజదర్శనానికి వెళ్ళాడు. రాజు చీటీలో ఏదో రాసి ఇచ్చాడు. దానినతడు కోశాధికారికి చూపగానే అతడు మరో వెండికాసు ఇచ్చాడు. ఇలాగే మూడు నాలుగు రోజులు గడిచాయి.\nదానిని చూసిన కాపలాభటుడికి బ్రాహ్మడు ఎందుకిలా రోజు తప్పకుండా వస్తున్నాడో తెలుసుకోవాలన్న ఉత్సుకత కలిగింది.\nఐదో రోజు భటుడు బ్రాహ్మడి వెనగ్గా అతన్ని అనుసరించి వెళ్ళాడు. బ్రాహ్మడు నాణెం పుచ్చు కుని నగర పొలిమేరను దాటి, తన గ్రామం దారి పడుతూండగా, వెనక నుంచి భటుడు అతని భుజం తట్టాడు.\nబ్రాహ్మడు వెనక్కు తిరిగి చూడగానే, \"అయ్యా, తమరు రోజు తప్పకుండా వస్తు న్నారు. రాజదర్శనం చేసుకుని చీటీ తీసుకుని వెళ్ళి కోశాధికారి నుంచి కాసు పుచ్చుకుని వెళుతున్నారు. మరి మిమ్మల్ని రాజదర్శనానికి ఉచితంగా అనుమతిస్తున్న నన్ను అసలు పట్టించుకోవడం లేదు. నాకివ్వ వలసిన.....” అంటూ భటుడు మాటను పూర్తిచేయక ముందే బ్రాహ్మడు వెనక్కు తిరిగి, తన గ్రామం కేసి వేగంగా వెళ్ళిపోయాడు.\nమరునాడు బ్రాహ్మడు యథా ప్రకారం రాజును చూడడానికి వచ్చాడు. అతడు కోశాధి కారి కార్యాలయం నుంచి వెలుపలికి రాగానే, “అయ్యా, కాస్త ఆగు!” అంటూ అక్కడికి వచ్చాడు కాపలాభటుడు. ఆగి ఏమిటి అన్నట్టు చూశాడు బ్రాహ్మడు. \"నీకో సంగతి చెప్పాలి. రాజుగారు నీపై ఆగ్రహంతో ఉన్నారు,\" అన్నాడు భటుడు.\nబ్రాహ్మడు కొంతసేపు మౌనంగా ఊరుకుని తరవాత, “రాజుగారికి నా మీద కోపం కలిగేలా నేనెలాంటి తప్పూ చేయలేదే! నా మీద ఆయనకెందుకు కోపం?” అన్నాడు.\nభటుడు అతన్ని సమీపించి అటూ ఇటూ ఒకసారి చూసి, “నేను రాత్రి అలసిపోయిన జుగారి పాదాలు ఒత్తుతూండగా, 'నా దగ్గరికి వచ్చి వెళుతూన్న బ్రాహ్మణ్ణి చూశావుకదా? అతడు దీవించేప్పుడు అతని నోటి నుంచి దుర్వాసన వెలువడుతుంది!' అన్నారు. అయినా, రాజుగారితో నిన్ను దగ్గరికి రానీయొద్దు అని చెప్పడానికి నేనెంతవాణ్ణి!” అన్నాడు గుసగుస లాడుతున్నట్టు మెల్లగా.\n“అవునవును, నువ్వెలా చెప్పగలవు. అయినా ఆ సంగతి చెప్పినందుకు చాలా కృతజ్ఞుణ్ణి. ఇకపై జాగ్రత్త వహిస్తాను. రేపు రాజుగారిని దీవించడానికి ఆయన్ను సమీపించేప్పుడు నోటికి అడ్డంగా కండువా చుట్టుకుంటాను,” అంటూ బ్రాహ్మడు వెళ్ళి పోయాడు.\nమరునాడు బ్రాహ్మడు రాజదర్శనానికి వెళ్ళి నప్పుడు నోటికీ, ముక్కుకూ అడ్డంగా కండు వాను చుట్టుకుని వెళ్ళాడు.\nఅదృష్టవశాత్తు రాజు దాన్ని గురించి ఆరా తీయకుండా ఎప్పటిలాగే చీటీ ఇచ్చి పంపే శాడు. భటుడు తనను ఆరోజు వెంబడించక పోవడం కూడా బ్రాహ్మడికి వింతగా కనిపించ లేదు.\nఆనాటి రాత్రి రాజుగారి కాళ్ళు ఒత్తుతూ భటుడు, “రోజూ ఉదయం తమ దర్శనానికి వచ్చే బ్రాహ్మడు మహా పొగురుబోతు ప్రభూ,” అన్నాడు యథాలాపంగా.\nఅంతవరకు పడుకున్న రాజు లేచి కూర్చుంటూ, “ఎందుకలా చెబుతున్నావు. ఎంతో వినయం చూపుతూ, భగవద్భక్తిగల మృదు స్వభావిలా కనిపిస్తాడే. రోజూ నన్ను దీవిస్తాడు కూడా,” అన్నాడు.\n“అతడు ఈ రోజు నోటికి అడ్డుగా కండు వాను చుట్టుకు రావడం తమరు చూశారు కదా?” అని అడిగాడు భటుడు తలెత్తకుండా రాజుగారి పాదాలు ఒత్తుతూ.\n“చూశాను. బహుశా పన్ను నొప్పిలాంటిదేదో ఉంటుంద,” అన్నాడు రాజు దాన్నంతగా పట్టించుకోకుండా.\n“కాదు ప్రభూ. ఎందుకలా చుట్టకున్నావని నేనడిగితే అతడేం చెప్పాడో తెలుసా? అతడు దీవించడానికి మిమ్మల్ని సమీంపిచేప్పుడు, మీ చెవినుంచి వెలువడే దుర్వాసనను భరించలేకే అలా చుట్టుకున్నానని చెప్పాడు ప్రభూ!” అన్నాడు భటుడు.\nరాజు ఆ తరవాత మరేం మాట్లాడలేదు. గాఢంగా నిట్టూర్చి పడుకున్నాడు. బ్రాహ్మడు రోజూ తనను దీవిస్తూ చెప్పే, \"మంచి ఎప్పుడూ మంచే. చెడు ఎల్లప్పుడూ చెడుగానే ఉంటుంది,\" అనే మాట ఆయన మనసులో కదలాడ సాగింది.\nమరునాడు బ్రాహ్మడు నోటికి అడ్డుగా ఎలాంటి కట్టూ లేకుండా రాజభవనానికి వచ్చాడు. అతడు అక్కడి నుంచి తిరిగి వెళుతూం డగా, భటుడు అడ్డుపడి, “నాకు ఇవ్వాల్సిన ఈనాము ఇవ్వకుండా నువ్వు తప్పించుకోలేవు,” అన్నాడు.\n“నన్ను క్షమించు, ఆ సంగతే మరిచిపో యాను!” అంటూ బ్రాహ్మడు కొంతసేపు ఆగి, “ఈ రోజు వెండికాసును నేను వదులుకుం టాను. నువ్వు ఈ చీటీని పట్టుకెళ్ళి కోశాధికారి నుంచి నాతరఫున వెండికాసును పుచ్చుకో,” అని చీటీని భటుడికిచ్చి బ్రాహ్మడు గబగబా వెళ్ళిపోయాడు.\nభటుడు ఉత్సాహంగా వెళ్ళి, చీటీని కోశాధి కారికి చూపాడు. దాన్ని చదివిన కోశాధికారి భటుణ్ణి కాస్సేపు ఆగమన్నాడు. అంతలో రాజ భవనంలోని ఇద్దరు అంగరక్షకులను వెంట బెట్టుకుని క్షురకుడొకడు అక్కడికి వచ్చాడు. వాళ్ళు భటుణ్ణి పెడరెక్కలు విరిచిపట్టుకోగా, క్షురకుడు వాడి ముక్కూ, చెవులూ కోసేశాడు.\nనెత్తురోడుతూ, భటుడు కోశాధికారి మీద ఫిర్యాదు చేయడానికి రాజభవనానికి పరిగె త్తాడు.\n“బ్రాహ్మడికిచ్చిన చీటీ నీ చేతికెలా వచ్చింది?” అని అడిగాడు రాజు కటువుగా.\n“ప్రభూ, నేను ఈనాము అడిగాను. దానికి బదులు అతడు ఆ చీటీ ఇచ్చాడు,” అన్నాడు భటుడు.\n“పేద బ్రాహ్మడితో నువ్వు లేనిపోని అబ ద్దాలు చెప్పావు. అందుకు తగిన శిక్ష అనుభ వించక తప్పదు కదా!” అన్నాడు రాజు.",
            "book_page_end": 35,
            "story_id": "2005_12_13",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "భారత దర్శిని - చివరిహోలీ",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "గుజరాత్",
                "డోంకేడీ",
                "గిరిజనులు",
                "హోలీ",
                "నర్మదా నది"
            ],
            "characters": [
                "మేధా పట్కర్",
                "గిరిజనులు"
            ],
            "locations": [
                "గుజరాత్ (డోంకేడీ ప్రాంతం)",
                "నర్మదా నది",
                "మధ్య ప్రదేశ్"
            ],
            "content": "గుజరాత్లోని డోంకేడీ ప్రాంత గిరిజనులు తమ స్వస్థలంలో ఈయేడు' చివరిసారిగా హోలీ జరుపుకున్నారు. మరునాడే ఆ ప్రాంతం నర్మదా నదిలో లీనమై పోయింది.\nఈ సంప్రదాయ ఉత్సవం జరగ డానికి ఒక్కరోజు ముందు నదీ జలాలు వింతగా లోపలికి కుంచిం చుకు పోయాయి. మధ్యప్రదేశ్ జాంబువా జిల్లా జల్సింధిలో హోలీ జరుపుకుని అప్పుడే తిరిగి వచ్చిన గిరిజనులు ఆ వింత దృశ్యం చూసి మురిసిపోయారు.\nనర్మదా డ్యామ్ ఎత్తును పెంచడాన్ని వ్యతిరేకిస్తూ, నిర్వాసితులైన గిరిజనుల సరైన పున రావాసం కోసం జరుగుతూన్న ఉద్యమానికి నాయకత్వం వహిస్తూన్న మేధా పట్కర్ కూడా వాళ్ళ వెంట వచ్చారు.\nహోలీకి ముందురోజు రాత్రి వాళ్ళు అరవై డప్పులను మోగిస్తూ ఆనందంగా నాట్యం చేశారు. తెల్లవారాక హోలీ అగ్ని రగిలించి తమ దేవుడైన మాంటోకు హోమం చేశారు.\nఒకప్పుడు ఆ ప్రాంతంలో 5 2 తెగల గిరిజనులు ఉండేవారు. ఈయేడాది జరిగిన వేడు కలకు మహారాష్ట్ర, మధ్య ప్రదేశ్ నుంచి కూడా గిరిజనులు వచ్చారు. డొంకేడీ గిరిజనులు పరిసరాలలోని ఎత్తయిన కొండ ప్రాంతాలకు చేరుకోగానే, తమ ప్రాంతాన్ని నర్మదా నది మెల్ల మెల్లగా కబళించడం కళ్ళారా చూశారు!",
            "book_page_end": 36,
            "story_id": "2005_12_14",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "వేటకుక్క",
            "book_page_start": 37,
            "pdf_page_start": 37,
            "pdf_page_end": 37,
            "author": "చందమామ బృందం",
            "genre": "కథ",
            "moral": "సమస్యకు సరైన పరిష్కారం కనుగొనేందుకు పూర్తి వివరాలు తెలుసుకోవడం ముఖ్యం.",
            "keywords": [
                "నాగరాజు",
                "వేటకుక్క",
                "పంటనష్టం",
                "దుక్కన్న",
                "సలహా"
            ],
            "characters": [
                "నాగరాజు",
                "భూస్వామి",
                "దుక్కన్న"
            ],
            "locations": [
                "పొలం",
                "సంత",
                "దూర గ్రామం"
            ],
            "content": "నాగరాజు అనే ఒక సన్నకారురైతు, తండ్రి తాతల ద్వారా తనకు సంక్రమించిన నాలుగెకరాల పొలం అమ్మి, దూరంగా ఒక అడవి పక్కన పదెకరాల బీడు భూమి కొన్నాడు. వ్యవసాయ వృత్తిలో బాగా ఆరితేరినవాడు గనక, అతడు ఆ బీడు భూమి ఎలాంటి పంటలకు అనుకూలమో బాగా పరీక్షించి, ఎనిమిది ఎకరాలు వరిసాగుకూ, మిగతాది పళ్ళతోటకూ కేటాయించాడు.\nఆ తర్వాత నాగరాజు పదిమంది కూలీలను పెట్టుకుని, వాళ్ళతో పాటు తనూ ఒళ్ళొంచి పనిచేస్తూ, నాలుగైదు సంవత్సరాల్లో, ఆ చుట్టుపక్కల గల భూస్వాముల్లో తనూ ఒకడని పించుకున్నాడు.\nఇప్పుడు నాగరాజుకు ఒక కొత్త సమస్య ఎదురైంది. ఆనాటి వరకూ, అక్కడున్న బీడు భూమికేసి తలెత్తి చూడని అడవిలోని లేళ్ళూ, అడవి పందులూ, నక్కల్లాంటివి-ఇప్పుడు రాత్రి ఆ పొలం మీదికి వచ్చి పంటలకు నష్టం కలిగించసాగాయి.\nఇప్పుడేం చేయడమా అని నాగరాజు ఆలోచిస్తున్నంతలో, సంతలో అతడికి తటస్థపడిన దూర గ్రామం భూస్వామి అతడి సమస్య విని, “నీది చాలా చిన్న సమస్య. ఒక వేటకుక్కను కొని రాత్రివేళ పొలంలో వదులు, చాలు. దాని భయంకర రూపానికీ, భీతిగొల్పే అరుపూవిని, అడవిజంతువులు నీ పొలంకేసితలెత్తయినా చూడవు,” అన్నాడు.\nఈ సలహాకు చాలా సంతోషించిన నాగరాజు, ఇంటికి వస్తూనే దుక్కన్న అనే తన పాలికాపును పిలిచి సంగతి చెప్పి, “ఇదిగో, ఇరవై రూపాయిలిస్తున్నా. సంతకు వెళ్ళి మంచి వేటకుక్కను కొనుక్కురా!\" అన్నాడు. దుక్కన్న డబ్బు తీసుకుని కాసేపు ఆలోచించి, “అయ్యా! ఇరవై రూపాయిలకు వేటకుక్క దొరకదు. మరొక ఇరవై ఇవ్వండి,” అన్నాడు.\nనాగరాజు సరేనంటూ మరొక ఇరవై రూపాయలు ఇచ్చాడు. దుక్కన్న డబ్బు తీసుకుని వెళ్ళబోతూ, “అయ్యా! వేటకుక్క ఎలా వుంటుంది?” అని నాగరాజును అడిగాడు.",
            "book_page_end": 37,
            "story_id": "2005_12_15",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ధర్మాచరణ",
            "book_page_start": 38,
            "pdf_page_start": 38,
            "pdf_page_end": 40,
            "author": "చందమామ బృందం",
            "genre": "జాతక కథ",
            "moral": "ధర్మాన్ని పాటించటం అనేది హృదయపూర్వకమైన స్వీయ విమర్శ, పశ్చాత్తాపం ద్వారానే సాధ్యమవుతుంది.",
            "keywords": [
                "ధనంజయుడు",
                "కాళింగుడు",
                "ధర్మం",
                "క్షామం",
                "రాజమాత",
                "బోధిసత్వుడు"
            ],
            "characters": [
                "బ్రహ్మదత్తుడు",
                "ధనంజయుడు (బోధిసత్వుడు)",
                "కాళింగుడు",
                "మాయాదేవి (రాజమాత)",
                "నందుడు (రాజభ్రాత)",
                "రాజపురోహితుడు"
            ],
            "locations": [
                "కాశీ రాజ్యం",
                "ఇంద్రప్రస్థ నగరం",
                "దంతపురం (కళింగ దేశం)"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో బోధిసత్వుడు ఇంద్రప్రస్థ నగరంలో ధనంజయుడనే కురురాజుగా జన్మించాడు. ఆయన పరిపాలనలో అతివృష్టి, అనావృష్టి, మొదలైన పీడలేవీ లేకుండా ప్రజలు సుఖ పడుతూ వచ్చారు. ధర్మాన్ని పాటించటం లోనూ, దాన ధర్మాలు చేయటంలోనూ, ధనంజయుడికి సాటి ఎవరూ లేరన్న ఖ్యాతి జంబూద్వీపమంతటా పాకింది.\nఆ కాలంలోనే కళింగదేశానికి రాజధాని అయిన దంతపురమనే నగరాన్ని కాళింగుడనే పేరుగల రాజు పరిపాలిస్తూండేవాడు. ఆ రాజ్యంలో ఒక ఏడు వానలు కురవక కరువేర్ప డింది. ప్రజలు తిండికి లేక అల్లాడారు.\nఈ దుస్థితి చూసి కాళింగుడు తన మంత్రు లతో ఆలోచన జరిపాడు. “ఈ యేడు మన దేశంలో ఇంత క్షామం ఏర్పడటానికేమి కారణం? ఈ పీడ తొలగించడానికి మనం చేయవలసిన పని ఏమిటి?” అన్నాడు రాజు.\n“మహారాజా! ధర్మానికి హాని జరిగినప్పుడే ఇలాంటి ఉపద్రవాలు సంభవిస్తాయి. ఇంద్ర ప్రస్థం ఏలే ధనంజయుడు తన ధర్మాన్ని ఎంతో శ్రద్ధగా పాటిస్తాడు. అందుచేతనే ఆ దేశం కరువు కాటకాలు ఎరగకుండాసుభిక్షంగా వుంటుంది,” అన్నారు మంత్రులు.\n“అలా అయితే, మీరు ఇంద్రప్రస్థం వెళ్ళి, ఆ ధనంజయ రాజు దర్శనం చేసుకుని, బంగారు రేకులమీద ధర్మాలన్నీ రాయించుకు రండి. వాటిని మనం కూడా అమలు చేసి అరిష్టాలు లేకుండా చేసుకుందాం!” అన్నాడు కాళింగుడు.\nఆ ప్రకారమే కళింగ మంత్రులు కొన్ని బంగారు రేకులు తీసుకుని ఇంద్రప్రస్థానికి ప్రయాణమై వెళ్ళి, ధనంజయుడి దర్శనం చేసుకుని, ఆయనతో ఈ విధంగా అన్నారు:\n“మహారాజా, మేము కళింగ దేశం నుంచి వస్తున్నాము. మా దేశప్రజలు భయంకరమైన క్షామంతో బాధపడ్తున్నారు. మీరు ధర్మస్వరూ పులుగా ఉండి, ధర్మం తప్పకుండా ప్రజలను పరిపాలిస్తుండటం చేత, మీ ప్రజలు ఈతి బాధలెరగక, సుఖంగా ఉంటున్నారు. మారాజు పాటించవలసిన ధర్మాలేవో మీరు ఈ బంగారు పత్రాలపై లిఖించి ఇచ్చినట్టయితే, మా రాజు గారు వాటిని అమలు జరిపి, ప్రజలను పీడించే కరువును పోగొట్టగలుగుతారు!”\nధనంజయుడు నమస్కారం చేసి ఇలా అన్నాడు: “మహామంత్రులారా, క్షమిం చండి! నేను ఈ పత్రాలపై ధర్మాన్ని లిఖించ డానికి తగినవాణ్ణి కాను. ఎందుచేతనంటే ఒకప్పుడు నా వల్లనే అధర్మం జరిగింది. మా దేశంలో మూడేళ్ళకొకసారి కార్తికోత్సవం జరుగుతుంది. అప్పుడు రాజు ఒక చెరువు గట్టున యజ్ఞం చేసి, నాలుగు దిక్కులా నాలుగు బాణాలు వదలాలి. ఒకసారి నేను వదిలిన బాణాలలో మూడు దొరికాయి, కాని నాలుగవది చెరువులో పడిపోయింది. అది చెరువులో పడినప్పుడు దాని విసురుకు చేపలూ, కప్పపిల్లలూ చచ్చిపోయి ఉంటాయి. ఆ విధంగా నేను ధర్మం తప్పాను. మరి మా రాజ్యంలో అరిష్టాలు లేవంటే దానికి కారకులు పరిపాలక వర్గంలో ఇంకెవరైనా అయివుండ వచ్చు. విచారించి చూడండి.”\nఈ మాటలు విని మంత్రులు ఆశ్చర్య పడ్డారు. వారు రాజమాత అయిన మాయా దేవి వద్దకు వెళ్ళి, “తమరైనా మాకు ధర్మాలు రాసి పెట్టండి!” అని కోరారు.\n“అయ్యో, నాయనా! నేనూ ధర్మం తప్పిన దాన్నే. ఒకసారి నా పెద్ద కుమారుడు నాకు సువర్ణహార మొకటి కానుక ఇచ్చాడు. నా పెద్ద కోడలు ఐశ్వర్యవంతురాలనే ఉద్దేశంతో నేనా హారాన్ని చిన్న కోడలికిచ్చాను. కాని తరవాత నాలో కలిగిన భేదబుద్ధి నా కర్థమై బాధ కలిగింది. అందుచేత ఒకరికి ధర్మాలు రాసి ఇచ్చే అర్హత నాకు లేదు,\" అన్నది రాజమాత.\nకళింగ మంత్రులు రాజభ్రాత అయిన నందుడి వద్దకు వెళ్ళారు. అతను తాను కూడా ఒకసారి ధర్మం తప్పినట్లు చెప్పాడు.\n“నేను ప్రతి సాయంకాలమూ రాజాంతః పురానికి రథంలో వెళతాను. ఒక్కో రాత్రి అక్కడే వుండిపోతాను కూడా. నేను కొరడా రథంలో వుంచి వెళితే, రాత్రికి ఉండనన్న మాట. అప్పుడు సారథి నా కోసం వేచి ఉంటాడు. కొరడా తీసుకుని వెళ్ళానంటే సారథి రథం తోలుకుపోయి, మర్నాడు ఉదయం తిరిగి తెస్తాడు. ఒక రోజు కొరడా రథంలోనే వదిలి రాజాంతఃపురం ప్రవేశిం చాను, తిరిగి వద్దామనే నా ఉద్దేశం. అయితే ఇంతలో వాన ప్రారంభమయింది. రాజుగారైన మా అన్నగారు నన్ను వెళ్ళ నివ్వలేదు. ఆ రాత్రి అక్కడే వుండి పోయాను. వానకు తడుస్తూ, నా సారథి కూడా రథంలోనే ఉండి పోయాడు. అతన్ని ఆ విధంగా ఇబ్బంది పెట్టి నేను ధర్మాన్ని తప్పాను,” అన్నాడతను.\nకనీసం రాజపురోహితుడైనా తమ కోరిక నెరవేర్చుతాడని కళింగ మంత్రులు ఆయన వద్దకు వెళ్ళారు. కాని ఆయన కూడా ధర్మం తప్పినట్టు చెపుతూ, ఇలా అన్నాడు:\n\"ఒక రోజు నేను రాజభవనానికి పోతుంటే దారిలో ఒక రథం కనిపించింది. దానికి బంగారు తొడుగువున్నది. అది చూడగానే నాకు లోభం కలిగి, రాజుగారు దాన్ని నాకు దానం చేస్తే బాగుండుననిపించింది. నేను తీరా వెళ్ళే సరికి రాజుగారు, ‘ఈ రథం మీరు తీసుకోండి,' అన్నాడు. వెంటనే నా లోభం జ్ఞప్తికి వచ్చి, పశ్చాత్తాపం కలిగి రథాన్ని వద్దన్నాను. నేను మీకు ధర్మాలు రాసి పెట్టగల వాణ్ణి కాను!\"\nకళింగ మంత్రులకేమీ పాలుపోలేదు. వారు చివరి ఆశ మంత్రిమీద పెట్టుకుని ఆయన వద్దకు వెళ్ళారు. కాని ఆయన కూడా వారికి ఆశాభంగం కలిగించాడు.\n“ఒకనాడు నేను ఒక రైతు తాలూకు పొలం కొలతలు వేయబోయాను. కొలత ప్రకారం కర్ర పాతవలసిన చోట చిన్న బిలం ఉన్నది. అందులో ఏ ప్రాణి అయినా వుండ వచ్చునని అనుమానం వేసింది. కాని కర్ర కొంచెం ఇవతల పాతితే రైతుకు నష్టం, అవత లికి పాతితే రాజుకు నష్టం. అందుచేత ఆ బిలంలోనే కర్ర పాతమని ఆజ్ఞాపించాను. అదే సమయానికి ఎండ్రకాయ ఒకటి బిలంలో నుంచి బయటికి వస్తూ కర్రపోటుకు చచ్చి పోయింది. అందుచేత నేను కూడా ధర్మం తప్పినవాణ్ణి. కనక, నా ఎక్కువ ఏమీ లేదు.”\nకళింగమంత్రులకు ఒక ఆలోచన తట్టింది. వారు తాము విన్న కథలన్నీ బంగారు రేకులపై రాసి, వాటిని తీసుకుపోయి తమ రాజుకు వినిపించారు. ధర్మం పట్ల శ్రద్ధగా ఉండటమే ఉత్తమ ధర్మమని కాళింగుడు తెలుసుకుని, ఆత్మవిమర్శనతో పరిపాలన సాగించాడు. వెంటనే వానలు కురిసి క్షామం తొలగి పోయింది. కళింగ ప్రజలు సుఖంగా జీవించారు.",
            "book_page_end": 40,
            "story_id": "2005_12_16",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 16,
        "author_counts": {
            "చందమామ బృందం": 10,
            "విశ్వం": 1,
            "పి. శ్రావణ్ కుమార్, కే రాఫ్. సి. మోహన్ రావు": 1,
            "డి. శంభుదాసు": 1,
            "భూపాలశాంతలక్ష్మి": 1,
            "కళానికేతన్ బాలు": 1,
            "గుడిసేవ మురళీధర్": 1
        },
        "genre_counts": {
            "వ్యాసం": 2,
            "సంపాదకీయం": 1,
            "నీతి కథ": 3,
            "జానపద కథ": 3,
            "హాస్యం": 1,
            "ధారావాహిక/సాహసం": 1,
            "బేతాళ కథ": 1,
            "వార్తా వ్యాసం": 1,
            "పోటీ": 1,
            "కథ": 1,
            "జాతక కథ": 1
        }
    }
}