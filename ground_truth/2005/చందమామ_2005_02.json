{
    "book_id": "చందమామ_2005_02",
    "stories": [
        {
            "title": "మైండ్ రెయిడర్ (Mind Raider) పార్ట్ 4",
            "book_page_start": 3,
            "pdf_page_start": 3,
            "pdf_page_end": 12,
            "author": "చందమామ బృందం",
            "genre": "సైన్స్ ఫిక్షన్, సాహసం",
            "moral": "దుష్ట శక్తులు తమ స్వార్థం కోసం అమాయకుల శక్తిని దోచుకోవాలని చూస్తాయి, కానీ మంచి ఎప్పుడూ పోరాడుతుంది. (Evil forces try to steal the energy of the innocent for their self-interest, but good always fights back.)",
            "keywords": [
                "మైండ్ రెయిడర్",
                "జి-మాన్",
                "టెర్రోలీన్",
                "న్యూరాల్",
                "పిల్లల శక్తి"
            ],
            "characters": [
                "జి-మాన్ (సూర్యరాజ్)",
                "టెర్రోలీన్",
                "న్యూరాల్ (డాక్టర్ నాగడ్ మునాల్)",
                "పిల్లలు"
            ],
            "locations": [
                "పాడుబడిన మిల్లు",
                "దుష్ట స్థావరం"
            ],
            "content": "చందమామ ఫిబ్రవరి 2005 – 3\n- \n MIND \n RAID ER\nPAR T 4\nTHE ADVENTURES OF\nసమర్పిస్తున్నది\nParle-G\nPOWER SUPPLY\nVisit: www.parleproducts.com\n\n-GOODS CARRIER\nकॅरिअर\nशुभ\nHOWKE\nMH-04\n7979\nఇది అదే శూన్యమైన చూపు ప్రతిచోటా. ప్రపంచమంతటా.\nC కి శక్తినిచ్చేది\nParle-G\nVisit: www.parleproducts.com\n\nఎక్కడో ఓ పాడుబడిన మిల్లులో ఓ చోట..\nఇది టెర్రోలీన్ ది దుష్ట స్థావరం\nహ హహహా !\nనేను యవ్వనుడవుతూ\nవుండడం నాకే\nతెలిసొస్తోంది.\nఈ మైండ్ రెయిడర్\nనేననుకున్నదానికంటే\nమెరుగ్గా పనిచేస్తోంది.\nటెర్రోలీన్ యంత్రం, పిల్లల\nఆలోచనలని, చైతన్యాన్ని శక్తిగా\nమారుస్తుంది, అతను అమరుడయ్యేందుకు.\nComa కి శక్తినిచ్చేది\nParle-C\nVisit: www.parleproducts.co\n\nఅంతేకాదు, అతనికి న్యూరాల్లోని భావానా వహనపు (టెలిపతిక్) శక్తులు ఉన్నాయి.\nపిల్లల కీలకమైన శక్తిలోని చిన్నిచిన్ని మొత్తాలను దోచుకుంటూ.\nఅప్పుడు నేను\nజి-మాన్పై ప్రతీకారం\nతీర్చుకుంటాను\nగొప్పగా చేశావు\nన్యూరాల్!\nత్వరలోనే, నేను కోల్పోయిన\nయవ్వనాన్ని శాశ్వతంగా\nపొందుతాను.\nCID కి శక్తినిచ్చేది\nParle-G\nVisit: www.parleproducts.com\n\nన్యూరాల్ ఒకప్పుడు డాక్టర్ నాగడ్\nమునాల్ అనే పేరుతో వుండేవాడు.\nఅతను భారత సేనా దళంలో,\nసంచార (కమ్యూనికేషన్)\nవిభాగంలో ఓ ప్రాముఖ్యత\nపొందిన వైజ్ఞానికుడిగా\nవుండేవాడు.\nఆలోచనలని బదిలీ చేయాలనే తన\nపరిశోధనని మరింత ముందుకు.\nజరపాలనే ఎడతెగని\nకుతూహలంతో, అతమ తన\nమెదడులోనే ఒక\nట్రాన్స్మోటర్ని\nస్థాపించుకున్నాడు..\nటెలిపతీ శక్తులని\nపొందాలన్న\nభావనతో\nNEURAAL\nఅతనికి అమోఘమైన మేధాశక్తులు\nలభించాయి- ఆలోచనలని\nదొంగిలించడం, చైతన్యాన్ని\nమార్చడం, ప్రజలని వశీకరణ శక్తితో\nసమ్మోహితులని చెయ్యడం- ఇవన్నీ\nఅతనికి మతిభ్రమని కలిగించాయి..\nభారత సేనా దళం అతన్ని తమలో ఒకరు\nకాదని తోసిపుచ్చింది. అతను\nన్యూరోటిక్ సైకోపాత్ (మానసిక\nవికలోద్వేగ రోగి) అయ్యేంతవరకు.\nఇంతకు ముందొకసారి,\nజి-మాన్యొక్క -శక్తులు\nఅతన్ని ఓడించాయి. అతను ఓ\nబ్లాక్ హోల్ (చీకటి రంధ్రానికి) కి\nబహిష్కరించబడ్డాడు- ఇక్కడి\nనుంచి కాంతిగాని, ఆలోచనగాని\nతప్పించుకు పోలేవు.\nమరి ఈ బ్లాక్-హోల్ పతనమయ్యిందా?\nలీక టెర్రోలీవ్ అతనికి స్వేచ్ఛనిచ్చాడా?\nఏది ఏమయినా మన న్యూరాల్ మళ్ళీ\nచెలామణిలోకి వచ్చేశాడు.\nఈ సారి అతను తన ప్రతీకారాన్ని\nజి-మాన్పె తీర్చుకుందామని\nఅనుకుంటున్నాడు.\nCM కి శక్తినిచ్చేది\nParie-G\nVisit: www.pariaproducts.com\n\nమేజర్ సూర్యరాజ్ చింతాక్రాంతుడై వున్నాడు.\nఇవాళ అటెండెన్స్\nఎప్పటికన్నా చాలా\nతక్కువగా ఉంది.\nBLIP\nBLIP\nమేజర్! టెర్రోలీన్ మళ్ళీ తన\nకుయుక్తులు ప్రయోగిస్తున్నాడు. అతను\nప్రతిచోటా పిల్లల్ని మరమనుషుల్లా (జోంబీల్లా)\nచేసేస్తున్నాడు. వాళ్ళ ఆలోచనలని దొంగిలించి,\nతన కొత్త యవ్వనపు యంత్రానికి శక్తిని\nచేకూరుస్తున్నాడు. ఆఁ, అవును, మీ స్నేహితుడు\nన్యూరాల్ మళ్ళీ వచ్చాడు. ఈ సారి టెర్రోలీన్కి\nసాయం చేస్తున్నాడు.\nఇలా తిరిగి\nకలుసుకోవడం అంటే\nనాకు అసహ్యం\nఇది జి-మాన్\nచెయ్యాల్సిన\nపని\nCm కి శక్తినిచ్చేది\nVisit: www.parleproducts.com\n\nసూర్యరాజ్ తనకిష్టమైన ఎనర్జీ\nఫుడ్ తింటున్నాడు,\nఓ ప్యాక్ పార్లే-జి.\nఇతిహాసకథ ఏమిటంటే,\nజి-మాన్ అయ్యేముందు,\nసూర్యరాజ్, సూర్య కాంతిని ఓ\nసెకన్లో కొంతభాగంలో లీనం\nచేసుకుంటాడు.\nఅందుచేతనేమో బహుశా ఓ\nసెకను పాటు చీకటి\nఅవుతుంది.... అందువల్లనే\nఎవరూ ఈ పరివర్తనని\nచూడలేకపోవచ్చు.\nPARLE & POWER SUPPLY\nదుష్టశక్తిని అరికట్టేవాడు.\nజి-మాన్ ఓ అగ్నిగోళంలా పరివర్తన చెంది, దూసుకుపోతాడు\nCC man కి శక్తినిచ్చేది\nParte C\nVisit: www.parioproducts.com\n\nనేను నీ పార్టీలోకి ఇలా\nదూసుకు రావడం\nనాకిష్టంలేదు, కానీ నువ్వు\nపంపిన ఆహ్వానాన్ని నేను\nపోగొట్టుకున్నాను.\nపాపం!\nలేకపోతే ఏం డ్రస్సు\nవేసుకురావాలో మర్చిపోయ్యి\nవుండవు, అవునా?\nకాకపోతే, నిన్ను\nకలుసుకోవడం ఎప్పుడూ\nసంతోషమే జి-మాన్\nన్యూరాల్,\nమన అతిధికి\nసత్కారాలు చెయ్యి.\nCM కి శక్తినిచ్చేది\nParle-G\nVisit: www.parleproducts.com\n\nఈ సారి నువ్వు\nశాశ్వతంగా\nబహిష్కరింపబడేట్లు\nచూస్తాను\nమనం అలా\nకూర్చుని బాతాఖానీ కొడితే\nబాగుంటుంది జి-మాన్.\nకానీ నా స్నేహితులు\nఆడుకోవాలనుకుంటున్నారు.\nG\nకి శక్తినిచ్చేది\nik\nParle-G\nVisit: www.parleproducts.com\n\nఇతను నాలోని\nబలహీనతని\nకనిపెట్టినట్లున్నాడు.\nనేను పిల్లలకి ఎప్పుడూ\nహాని చెయ్యను.\nన్యూరాల్ పిల్లల మేధస్సులను\nఅదుపులో పెడుతున్నాడు. వాళ్లని\nజి- మాన్తో పోటీకి పంపుతూ.\nఅబ్బా.\nఈ పిల్లలు\nపిడుగుల్లా\nవున్నారే.\nమనం పిల్ల కూలీల\nచట్టాలను వేటినీ అధిగమించడం\nలేదనుకుంటాను.\nమనం చట్టబద్ధులమైన\nనాగరికులం కదా !\nజి-మాన్ న్యూరాల్ చేసిన మరమనుషుల్లా (జోంబిల్లా) ఉన్న పిల్లల సైన్యం నుండి పారిపోగలడా? అతను\nటెర్రోలీన్ దుష్ట పథకాన్ని ఛేదించగలడా? పిల్లలు మళ్ళీ మునపటిలాగే ఆలోచించగలరా? ఇపన్నీ 'మైండ్\nరెయిడర్' ఆఖరి సంచికలో చదవండి",
            "book_page_end": 12,
            "story_id": "2005_02_01",
            "raw_genre_backup": "సైన్స్ ఫిక్షన్, సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "మనసారా ప్రార్థిద్దాం! (Manasara Prardhidhdham!)",
            "book_page_start": 15,
            "pdf_page_start": 15,
            "pdf_page_end": 15,
            "author": "ప్రచురణకర్త",
            "genre": "వ్యాసం",
            "moral": "ఆపద సమయంలో మానవజాతి యావత్తూ తమకు దన్నుగా ఉందన్న ప్రగాఢ విశ్వాసంతో నిలబడాలనీ మనసారా ప్రార్థిద్దాం! (Let us wholeheartedly pray that the entire humanity stands by them with deep faith that they are supported in times of crisis!)",
            "keywords": [
                "సునామీ",
                "ప్రార్థన",
                "విషాదం",
                "సహాయం",
                "డిసెంబర్ 2004"
            ],
            "characters": [],
            "locations": [
                "ఇండొనేషియా",
                "సుమత్రా దీవి",
                "భారతదేశం",
                "ఆంధ్ర",
                "తమిళనాడు",
                "శ్రీలంక"
            ],
            "content": "రెండువేల సంవత్సరాలకు పూర్వం రచింపబడిన 'సిలప్పదిగారం' అనే తమిళ కావ్యంలో,\n“నల్లటి మేఘాలను తాకిన కొండలంతటి ఎత్తయిన సాగర తరంగాలు!\" అని వర్ణించాడు\nఇళంగో అడిగళ్. సుసంపన్నమైన పూంపుహార్ నగరాన్ని కడలి కబళించిన దృశ్యాన్ని వర్ణిస్తూ\nఆయన అలా అన్నాడు. ఇవాళ సునామీ అలలు సృష్టించిన బీభత్సం ఆయన మాటలను\nగుర్తుకు తెస్తున్నాయి. సునామీ అంటే జపానీ భాషలో 'హార్బరు అల' అని అర్థం. డిసెంబర్\n2 6వ తేదీ లేచిన సునామీ అలలు ఇండొనేషియా, మలేషియా, థాయ్లాండ్, మియాన్మార్,\nమాలే, శ్రీలంక, అండమాన్ నికోబార్, ఇండియాలోని ఆంధ్ర, తమిళనాడు, పాండిచ్చేరి,\nకేరళ సముద్ర తీరాలను అతలాకుతలం చేసి లక్షాయాభై వేల మందికిపైగా పొట్టన\nపెట్టుకున్నాయి. లక్షలాది మందిని నిలువ నీడలేని నిరాశ్రయులుగా చేశాయి.\nఇండొనేషియా, సుమత్రా దీవి వద్ద రిక్టర్ స్కేలు 8.9 పరిమాణంలో సంభవించిన సముద్ర\nగర్భ భూకంప ప్రకంపనలు సునామీ అలలను సృష్టించాయి. గంటకు 1000 కి.మీ.\nవేగంతో మెరుపుల్లా పరుగులు తీసిన సునామీ అలలు 1800-2800 కి.మీ. దూరం\nవెళ్ళి తాకిన తీరప్రాంతాలలో విలయతాండవం చేశాయి. అంతకు ముందు రోజే క్రిస్మస్\nవేడుకలు జరుపుకున్న చాలామంది, చాలా చోట్ల 26వ తేదీ ఉదయం సరదాగా గడపడానికి\nసముద్ర తీరాలకు వెళ్ళారు. అక్కడక్కడ పిల్లలు ఆడుకుంటున్నారు. కొన్ని నిమిషాలలో,\nవారిలో ఏ కొందరో తప్ప తక్కిన వారందరూ రాక్షస అలల తాకిడికి కడలి పాలయ్యారు. ఇక\nబతుకు తెరువుకు సముద్రాన్నే నమ్ముకున్న మత్స్యకారుల దుస్థితి చెప్పనవసరం లేదు.\nతృటిలో వేలాది మంది జలసమాధి అయ్యారు. మరెందరో నివాసాలు, పడవలు, వలలు\nసర్వం పోగొట్టుకున్నారు.\nసునామీ సృష్టించిన అపార ప్రాణనష్టం, ఆస్తినష్టం, ఉపాధినష్టం, వేదన మాటలకందని\nమహావిషాదం. మరణించిన వారిలో మూడో వంతుమంది పసిపిల్లలేకావడం మరోదారుణం.\nఅయినా, జరిగిపోయిన దాన్ని తలుచుకుని కలత చెందడం వల్ల ప్రయోజనం లేదు.\nనిలువనీడలేని అనాథలుగా, క్షతగాత్రులుగా, అభాగ్యులుగా మిగిలి పోయిన సోదరులకు\nమన వంతుసాయం చేద్దాం. సత్వర సహాయక చర్యలు చేపట్టాలనీ సాయం అందే వరకు\nబాధితులందరూ మనోస్థైర్యం కోల్పోకుండా, ఆపద సమయంలో మానవజాతి యావత్తూ\nతమకు దన్నుగా ఉందన్న ప్రగాఢ విశ్వాసంతో నిలబడాలనీ మనసారా ప్రార్థిద్దాం!",
            "book_page_end": 15,
            "story_id": "2005_02_02",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "బాలల హక్కులు! (Balala Hakkulu!)",
            "book_page_start": 17,
            "pdf_page_start": 17,
            "pdf_page_end": 17,
            "author": "సంపాదకుడు : విశ్వం",
            "genre": "వ్యాసం, సంపాదకీయం",
            "moral": "బాలలకు వారి హక్కులను తెలియజేయడంతో పాటు, వారిని బాధ్యతలను గుర్తెరిగి నడుచుకునేలా చేయడం కూడా చాలా అవసరం. (It is very important to inform children about their rights and also to make them responsible citizens.)",
            "keywords": [
                "బాలల హక్కులు",
                "ఐక్యరాజ్య సమితి",
                "ఆరోగ్యం",
                "విద్య",
                "బాధ్యతలు"
            ],
            "characters": [],
            "locations": [],
            "content": "ప్రపంచ బాలలందరికీ 1989 నవంబర్ 20వ తేదీ మహోజ్వల సుదినం. ఆరోజే ఐక్యరాజ్య\nసమితి జనరల్ అసెంబ్లీ బాలల హక్కుల తీర్మానాన్ని ఆమోదించింది. ఉత్తరోత్తరా 192\nదేశాలు ఆ తీర్మానాన్ని ఆమోదించాయి.\nఅసలు బాలలహక్కులు ఏవేవి? మొట్టమొదటిది ఆరోగ్యం. ఆరోగ్యంగా జీవించే హక్కు\nపిల్లలందరికీ ఉన్నది. తమతో ఉన్నంతకాలం పిల్లలకు ఆరోగ్యరక్షణ కల్పించే బాధ్యత తల్లి\nతండ్రులకు ఉంటుంది. పిల్లలకు వ్యాధులు రాకుండా జాగ్రత్తలు తీసుకోవడం; ఒకవేళ\nవ్యాధిగ్రస్తులయితే, సరైన చికిత్స చేయించి రక్షించే బాధ్యత కన్నవారికి ఉంది.\nఆరోగ్యం తరవాత విద్య. అనేక దేశాలు పిల్లలకు ఒక నిర్ణీత వయసు వచ్చే వరకు ఉచిత\nవిద్యను అందిస్తున్నాయి. విద్యార్జన పట్ల ఆసక్తిని పెంపొందించడానికి అర్హులైన బాలబాలికలకు\nఉపకార వేతనాల ద్వారా ప్రోత్సాహకాలు అందజేస్తున్నాయి. విద్యార్థులు సగంలోనే చదువు\nమానేయకుండా చూసుకోవడం అన్నది తల్లి తండ్రుల, ఉపాధ్యాయుల ఉమ్మడి బాధ్యత!\nఈనాటి పిల్లలకు చుట్టుపక్కల పరిస్థితులను ప్రత్యక్షంగా చూసే, అవగాహన చేసుకునే\nఅవకాశాలు ఎక్కువ. ముఖ్యంగా తల్లిదండ్రులు ఎదుర్కొంటూన్న సమస్యలను కళ్ళారా\nచూస్తున్నారు. అందువల్ల పెద్దలు కూడా తమ సమస్యలను పిల్లలతో చర్చించి, వారి అభిప్రాయాలను\nకూడా తీసుకోవచ్చు. ఇది పిల్లలకు తమ అభిప్రాయాలను వెలిబుచ్చే హక్కును కల్పిస్తుంది.\nబాలలకు వారి హక్కులను తెలియజేయడంతో పాటు, వారిని బాధ్యతలను గుర్తెరిగి నడుచుకు\nనేలా చేయడం కూడా చాలా అవసరం. తల్లిదండ్రుల పట్ల ఆప్యాయత, ఆదరాభిమానాలు,\nవారి సంక్షేమం పట్ల శ్రద్ద, పెద్దల పట్ల గౌరవం చూపేలా చేయాలి. బయటి ప్రపంచంలో\nబాధ్యతాయుతమైన పౌరులుగా మసులుకునే దిశగా, తొలి అడుగులు వేయడం నేర్చుకునేది\nవిద్యాలయాల్లోనే అన్న విషయం మరిచిపోకూడదు.",
            "book_page_end": 17,
            "story_id": "2005_02_03",
            "raw_genre_backup": "వ్యాసం, సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "సమయస్పూర్తి! (Samayasphurti!)",
            "book_page_start": 18,
            "pdf_page_start": 18,
            "pdf_page_end": 18,
            "author": "పి. ఓం ప్రసాద్",
            "genre": "చిన్న కథ, పాఠకుల కథ",
            "moral": "ఆపద సమయంలో సమయస్ఫూర్తితో వ్యవహరించి స్నేహితులకు సాయం చేయాలి. (In times of crisis, one must act with presence of mind to help friends.)",
            "keywords": [
                "సమయస్ఫూర్తి",
                "వేట",
                "లైసెన్స్",
                "స్నేహం",
                "కుందేలు"
            ],
            "characters": [
                "విజయ్",
                "మనోహర్",
                "అధికారులు"
            ],
            "locations": [
                "ఊరికొలను"
            ],
            "content": "“లైసెన్స్ ఉండి కూడా, మమ్మల్ని చూడ\nగానే ఎందుకలా పరిగెత్తావు?” అని అధి\nకారులు ఆశ్చర్యంగా అడిగిన ప్రశ్నకు\nవిజయ్, “సార్, నేను మిమ్మల్ని చూసి\nపరిగెత్త లేదు. ఇటువైపుగా ఒక కుందేలు\nవస్తే దాన్ని వేటాడదామని వచ్చాను,”\nఅన్నాడు.\n“మరి ఇక్కడెందుకు ఆగిపోయావు?\"\nఅని అడిగారు అధికారులు.\n“కుందేలు ఎటో పారిపోయింది. కనిపించడంలేదు. అందుకే ఆగాను. మీరు లైసెన్స్\nచూశారు కదా? ఇక నేను వెళ్ళి కుందేలును వెతుకుతాను,\" అంటూ అక్కడినుంచి\nబయలుదేరాడు విజయ్.\nఅధికారులు వెనుదిరిగి వెళ్ళి మనోహర్ కోసం చూశారుగాని, ఆ చుట్టుపక్కల అతడి\nజాడకనిపించలేదు.\nవిజయ్, మనోహర్ లు ఆ సాయంకాలం ఊరికొలను వద్ద కలుసుకున్నారు. మనోహర్\nవిజయ్ ని చూసి సంగతి తెలుసుకుని, \"ఆపద సమయంలో సమయస్ఫూర్తితో వ్యవహరించి\nఅధికారుల నుంచి లైసెన్స్ లేని నన్ను కాపాడావు. చాలా సంతోషం,\" అన్నాడు.\n- “స్నేహితుడన్నాక ఆమాత్రం సాయం చేయకపోతే ఎలా?\" అన్నాడు విజయ్ నవ్వుతూ.\nమిత్రులిద్దరూ, ఇకపై లైసెన్స్ లేకుండా వేటకు వెళ్ళకూడదని నిర్ణయించారు. ఆ తరవాత\nఎక్కడికి వెళ్ళినా ఇద్దరూ కలిసే వెళ్ళేవారు.\nపి. ఓం ప్రసాద్, S/o. పి. నారాయణప్ప\nముదరం దొడ్డి పోస్ట్, వి. కోట మండలం\nచిత్తూరు జిల్లా, ఆం.ప్ర. - 517 424.",
            "book_page_end": 18,
            "story_id": "2005_02_04",
            "raw_genre_backup": "చిన్న కథ, పాఠకుల కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "కమేరుడి హెచ్చరిక (Kamerudi Hecharika)",
            "book_page_start": 19,
            "pdf_page_start": 19,
            "pdf_page_end": 21,
            "author": "శ్రీరామకమల్",
            "genre": "నీతి కథ",
            "moral": "మానవ మనస్తత్వం అంతా స్వార్థపూరితమైనది. ఇతరులు నీ గురించి ఏమనుకుంటారోనన్న భయం అనవసరం. (Human nature is self-absorbed. The worry about what others think of you is unnecessary.)",
            "keywords": [
                "చిత్రకళ",
                "కుటుంబ చిత్రం",
                "యాంత్రిక బొమ్మ",
                "స్వార్థం",
                "ప్రతీకారం"
            ],
            "characters": [
                "శేషావతారం",
                "శంకరం",
                "కమేరుడు",
                "సురూపి"
            ],
            "locations": [
                "సింహపురి గ్రామం",
                "పట్నం"
            ],
            "content": "సింహపురి గ్రామంలో వుండే శేషావతారానికి\nముగ్గురు కొడుకులు, నలుగురు కూతుళ్ళు.\nఅందరికీ పెళ్ళిళ్ళయి, ఆ ఊళ్ళోనే వుంటు\nన్నారు. శేషావతారానికి తన బొమ్మగీయించుకో\nవాలని మహామనసు. ఆ ఊళ్ళో చిత్రకారులు\nలేరు. అందుకని, తనకెంతో ఇష్టుడైన మన\nవడు శంకరాన్ని చిత్రకళ అభ్యసించమని\nచిన్నప్పట్నించీ పోరుతున్నాడాయన.\nఏకళకైనా అభిరుచివుండాలనీ, తనకు\nబొమ్మలు గీయడమంటే చిరాకనీ వాడు\nచిన్నప్పుడే చెప్పేవాడు. ఇప్పుడు శంకరానికి\nపద్దెనిమిదేళ్ళు నిండాయి కానీ, వాడికి చిత్ర\nకళంటే ఇంకా ఆసక్తి పుట్టలేదు. ఈలోగా\nతాతయ్యకు జబ్బు చేస్తే కలవరపడిపోయాడు.\nజబ్బు నుంచి కోలుకున్నాక శేషావతారం,\nమనవడితో, “నేనిక ఎంతో కాలం బ్రతకను.\nబహుశా పోయేలోగా, నా బొమ్మ చూసుకునే\nఅదృష్టంనాకున్నట్లు లేదు,” అని ఎంతగానో\nబాధపడ్డాడు.\nశంకరం ఆయన్ను ఓదార్చుతూ, “నీ\nకోసం నేను పట్నం వెళతాను. ఎలాగైనా అక్కడ\nమంచి చిత్రకారుణ్ణి వెదికి తీసుకువస్తాను,”\nఅన్నాడు.\nశేషావరాతం ఎంతో సంబరపడిపోయాడు\nఆయన మనవడితో, “నీ ఆలోచన బాగుంది\nకానీ, వింటే అంతా నవ్వుతారు. ఈ వయసులో\nముసలాడికిదేమి సరదా అని ఎగతాళి చేస్తారు.\nమన కుటుంబం అంతా కలిసి ముప్ఫై\nమందికి పైగానే వుంటాము. నేనుండగానే\nమన కుటుంబంలో అందరూ కలిసున్న\nబొమ్మ గీయించాలని చెప్పు. అందులో\nఎలాగూ నా బొమ్మవుంటుంది,” అన్నాడు.\nశంకరం పట్నం వెళ్ళాడు. వాడు తమ\nకుటుంబం బొమ్మకు వంద వరహాలదాకా\nఇద్దామనుకున్నాడు. అయితే, ఒకే బొమ్మలో\nముప్ఫై మందికి పైగా మనుషుల్ని అన్ని\nముఖాలూ విడివిడిగా గుర్తు పట్టేలా చిత్రీ\nకరించాలంటే, పది వేల వరహాలు కావాల\nన్నారు చిత్రకారులు. ఇది విని శంకరం\nనిరుత్సాహ పడిపోయాడు. తాతయ్య తనను\nచిత్రకారుడుకమ్మని ఎందుకుకోరేవాడో అప్ప\nటికి అర్థమైంది వాడికి. ఆయన కోర్కె తీర్చ\nడానికి తమ ఆర్థికస్తోమతు చాలదని గ్రహించి,\nసింహపురికి తిరుగు ప్రయాణమైన శంక\nరాన్ని కమేరుడనే వాడు కలుసుకున్నాడు.\nకమేరుడి వద్ద ఒక యంత్రమున్నది. ఆ\nయంత్రంలో ధవళ వస్త్రాన్నుంచి మంత్రోచ్ఛారణ\nచేసి ఏదృశ్యాన్ని చూస్తే, అది ఆ వస్త్రం మీద\nబొమ్మగా పడుతుంది. ఆ బొమ్మచిత్రకారులు\nగీసిన బొమ్మకంటే స్పష్టంగానూ, సహజం\nగానూ వుంటుంది.\n“నాకు నీకోరిక గురించి తెలిసింది. నీ\nకుటుంబం బొమ్మను చేయడానికి, నా యంత్రం\nఉపయోగిద్దాం. అందుకు ప్రతిఫలంగా\nనువ్వు నాకు యాభైవరహాలిస్తే చాలు,”\nఅన్నాడు కమేరుడు, శంకరంతో.\nశంకరం సంతోషించాడు కానీ, \"అసలు\nనీకిలాంటి యంత్రమెలా వచ్చింది?\" అంటూ\nవాడు కమేరుణ్ణి ప్రశ్నించాడు.\nకమేరుడు తడుముకోకుండా, “నా మేన\nమామకు మంత్ర తంత్రాలు తెలుసు. ఏడాది\nక్రితం ఈ యంత్రాన్ని నాకోసం తయారు చేసి\nఇచ్చాడు. మా బంధువులందర్నీ ఓ చోట చేర్చి\nబొమ్మ చేసాను, చూడు!\" అంటూ తన\nఅంగీలోంచి చిన్న వస్త్రం బయటకుతీశాడు.\nదానిమీద చాలామంది మనుషులున్న బొమ్మ\nఒకటి వుంది. అందులో ఒక్కడు మాత్రమే\nచూడగానే నవ్వు పుట్టించేలా అదోలావున్నాడు.\n“ఈయనెవరు? ఇంత వికారంగా\nవున్నాడు?” అన్నాడు శంకరం కుతూహలంగా.\nకమేరుడు నవ్వుతూ, “ఈయన పేరు\nసురూపి. కానీ నాయంత్రం చేసిన బొమ్మలో\nఒక్కరైనా ఇలా వికారంగా కనపడక తప్పదు,”\nఅన్నాడు.\nశంకరం ఒక క్షణం ఆగి, “నా తాతయ్యకు\nమా కుటుంబం బొమ్మ గీయించాలని వుంది.\nఆయన కోరిక తీర్చడానికి నేను ఏ త్యాగాని\nకైనా సిద్ధంగావున్నాను. అయితే నా బొమ్మకాక,\nమా తాతయ్య బొమ్మే పాడైపోతుందేమో అని\nసంకోచంగావుంది,\" అన్నాడు.\n“ముందుగా నువ్వొప్పుకుంటే, నీ బొమ్మ\nమాత్రమే పాడవుతుంది,” అన్నాడు కమేరుడు.\nఇద్దరూ సింహపురి చేరుకున్నాక, శంకరం\nతన వారందరికీ కమేరుడి యంత్రమహిమ\nగురించి చెప్పాడు. యంత్రంతో బొమ్మ\nచేయించుకోవాలని, శేషావతారం కుటుంబ\nసభ్యులందరూ, ఆయన పెద్దకొడుకు తోటలో\nచేరారు. అందరూ మంచి మంచి దుస్తులు\nధరించారు. ఆడవాళ్ళయితే అందమైన\nదుస్తులతో పాటు నాణ్యమైన రకరకాల నగలు\nకూడా ధరించారు.\nచివరకు కమేరుడు తన యంత్రాన్ని\nతీసుకుని వారి ముందు నిలబడి, యంత్రంలో\nఒక ధవళ వస్త్రాన్ని పెట్టాడు. కళ్ళుమూసు\nకుని ఏవో మంత్రాలు చదివాడు. తర్వాత\nకళ్ళు తెరిచి యంత్రంలోంచి వస్త్రాన్ని బయ\nటకు తీసి, శంకరానికి ఇచ్చాడు. శంకరం\nవెంటనే అందులో తన బొమ్మ చూసుకుని\nఖిన్నుడై పోయాడు. కోపంలో వున్నవాడు\nచూసినా ఫక్కున నవ్వేలా వింతగావున్నదతడి\nబొమ్మ. ఈలోగా మిగతావాళ్ళు కుటుంబం\nబొమ్మ ఎలావుందో చూడాలని ఎగబడ్డారు.\nదాన్ని వాళ్ళకిచ్చి కాస్త దూరంగా వెళ్ళి నిల\nబడ్డాడు శంకరం.\nకమేరుడు, శంకరం భుజం తట్టి, “నీ\nతాతయ్య బొమ్మ చూడాలని మహామనసు\nపడ్డావు. ఆయన బొమ్మ బాగా వచ్చిందా?\"\nఅని అడిగాడు. “నేనాయన బొమ్మ చూడ\nలేదు. నా బొమ్మ పాడైందని, నా మనసు\nపాడైంది. ఇక అందరూ నన్ను ఎగతాళి\nచేస్తారు!” అన్నాడు శంకరం.\nదానికి కమేరుడు పెద్దగా నవ్వి, “నీ\nతాతయ్యబొమ్మ కోసం పెద్ద త్యాగం చేసిన\nనువ్వే, ఆయన బొమ్మ చూడకుండా, నీ\nబొమ్మ చూసుకుని ఊరుకున్నావు. అటు\nచూడు!” అన్నాడు.\nశంకరం తన కుటుంబ సభ్యుల కేసి\nచూశాడు. వాళ్ళు ఎవరి బొమ్మను వాళ్ళు\nచూసుకుని మురిసిపోతున్నారు. వాళ్ళల్లో\nఏ ఒక్కరూ రెండోవాళ్ళ బొమ్మకేసి చూడడం\nలేదు. \"చూశావా, వాళ్ళు పక్కవాళ్ళ బొమ్మ\nకేసి అసలు చూడడం లేదు. అందరూ అంతే.\nమానవ మనస్తత్వం అలాంటిది. కాబట్టి వాళ్ళు\nపాడైన నీ బొమ్మను చూసి పరిహసిస్తారన్న\nవిచారం నీకు అనవసరం,” అన్నాడు కమే\nరుడు. ఆ మాటతో శంకరం దిగులంతా మాయ\nమయింది. వాడు అనుకున్నదానికంటే కమే\nరుడికి మరోయాభై వరహాలు అదనంగా ఇచ్చి\nపంపేశాడు.",
            "book_page_end": 21,
            "story_id": "2005_02_05",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "శ్రమఫలితం! (Shrama Phalitam!)",
            "book_page_start": 22,
            "pdf_page_start": 22,
            "pdf_page_end": 24,
            "author": "బామ్మకథలు: 2-శ్రీలలిత",
            "genre": "నీతి కథ",
            "moral": "శ్రమ అంటే చేసే దాని పట్ల శ్రద్ధ. శ్రమించే వారికి దేవుడు సహాయం చేస్తాడు మరియు శ్రమ ఫలితం ఆనందాన్ని ఇస్తుంది. (Hard work means diligence in what you do. God helps those who work hard, and the fruit of labor brings joy.)",
            "keywords": [
                "శ్రమఫలితం",
                "బద్ధకం",
                "ఉసిరి చెట్టు",
                "దేవత దీవెన",
                "స్వయంకృషి"
            ],
            "characters": [
                "రంగయ్య",
                "వీరయ్య (పెద్ద కొడుకు)",
                "మల్లయ్య (చిన్న కొడుకు)",
                "భూషయ్య (గ్రామపెద్ద)",
                "చంద్రమ్మ",
                "దేవత"
            ],
            "locations": [
                "కొండపల్లి గ్రామం",
                "రంగయ్య పొలం"
            ],
            "content": "ఆరోజు పిల్లలందరూ రాత్రి భోజనాలు\nపెందలాడే ముగించి, “కథ చెప్పు, బామ్మా”\nఅంటూ, సావిత్రమ్మ బామ్మ చుట్టూ చేరారు.\nఆమె అందరి కేసీ ఆప్యాయంగా ఓమారు\nచూసి, కథ చెప్పడం ప్రారంభించింది:\nపూర్వం కొండపల్లి అనే గ్రామంలో, రంగయ్య\nఅనే రైతువుండేవాడు. రంగయ్యకు నాలు\nగెకరాల భూమివుందిగాని, అందులో రెండె\nకరాలు బీడే, నిండారాళ్ళమయం. అతడికి\nఇద్దరు కొడుకులు. వాళ్ళు చేతికి అంది\nవస్తున్న వేళకు, అతడి భార్యకన్ను మూసింది.\nరంగయ్య పెద్ద కొడుకు వీరయ్య మహా\nబద్ధకస్తుడు. తండ్రి ఎంత చెప్పినా చెవిని\nపెట్టకుండా, వేళకు భోంచేసి, ఇరుగూ పొరు\nగూతో ఉబుసు పోని కబుర్లాడేవాడు. చిన్న\nకొడుకు మల్లయ్య మంచి పనిమంతుడు,\nకష్టజీవి.\nఇలావుండగా – రంగయ్యకు హఠాత్తుగా\nఏదో జబ్బు చేసి మంచాన పడ్డాడు. ఒకనాడు\nచిన్న కొడుకు మల్లయ్యను చేరబిలిచి, కళ్ళ\nనీళ్ళుపెట్టుకుంటూ, “నాయనా! నేనింకా\nఆట్టే రోజులు బతికేలా లేను. నీ గురించి\nబెంగలేదు గాని, నీ అన్న గురించే భయంగా\nవుంది. నా కోరిక ఒకటి తీర్చగలవా?” అన్నాడు.\n“చెప్పు, నాన్నా! నువ్వేం చెప్పినా కాద\nనను,” అన్నాడు మల్లయ్య.\nరంగయ్య, “ఒరే, మల్ల! నువ్వు శ్రమ\nజీవివి. శ్రమ చేసే వాడికి దేవుడు ఎప్పుడూ\nసహాయపడతాడు. అంచేత నువ్వు మన\nపొలంలో బీడుగావున్న రెండెకరాలూ తీసుకో.\nఆ పొలం నీచేతికింద మరిరెండేళ్ళు నలిగిం\nదంటే బంగారం పండుతుంది. మంచి భూమి\nరెండెకరాలూ, నీ అన్నకియ్యి. నీకు వీలైనంత\nవరకూ వాడికి సాయంచేస్తూ వుండు. ఇదే నా\nకోరిక!\" అని చెప్పి కన్నుమూశాడు.\nఆ తర్వాత మల్లయ్య, తండ్రి కోరినట్టే\nమంచి భూమి అన్నకిచ్చి, ఇల్లు కూడా అన్న\nపరంచేసి, తను బీడుపొలంలోనే ఒక వారగా\nచిన్న పాక వేసుకునివుంటూ అహోరాత్రాలు\nకష్ట పడటం ప్రారంభించాడు.\nమల్లయ్య బీడుపొలాన్ని ఆనుకుని, ఒక\nపెద్ద ఉసిరిచెట్టు వున్నది. ఆ చెట్టు మీద\nవుంటున్న ఒక దేవత, రాళ్ళమయంగావున్న\nబీడులో మల్లయ్య గొడ్డుచాకిరీ చెయ్యటం\nచూసి జాలి పడింది. అతడి శ్రమ రెండిం\nతలుగా ఫలించాలని దీవించింది. మల్లయ్య\nప్రతి అంగుళమూ చక్కగా దున్ని విత్తులు\nవిత్తాడు. ప్రతి విత్తనమూ మొలకై పైరు\nఏపుగా ఎదిగి పచ్చగా కళకళ్ళాడ సాగింది.\nమల్లయ్య పని ఇలా వుండగా, అన్న\nవీరయ్య తన పొలం చేయడానికి పనివాళ్ళను\nపెట్టి, సోమరిగా ఊళ్ళో కబుర్లాడుతూ\nకాలక్షేపం చేయసాగాడు. అందువల్ల, వీరయ్య\nపొలం, మల్లయ్యపొలం ముందు తీసికట్ట\nయింది. వీరయ్య ఒకనాడు మల్లయ్య పొలం\nవైపు వెళ్ళాడు. నిండుగా కళకళ్ళాడి పోతున్న\nతమ్ముడి పొలం చూసే సరికి, అతడికళ్ళు\nపచ్చబడ్డాయి. వెంటనే మల్లయ్యను పిలిచి\nలేని ఆప్యాయత నటిస్తూ, “తమ్ముడూ! నాన్న\nనీకు బీడుభూమి ఇచ్చి అన్యాయం చేశాడు.\nనేను హాయిగా సుఖపడుతూంటే, నువ్వు\nరెక్కలు ముక్కలు చేసుకోవలసి వస్తున్నది.\nమనం ఈ క్షణానే మార్చుకుందాం!\" అన్నాడు.\nమల్లయ్యకు, అన్న దురుద్దేశ్యం అర్థ\nమైంది. అయినా, అతడు తండ్రి తుది కోరిక\nగుర్తు తెచ్చుకుని, పంటతో నిండుగావున్న తన\nపొలాన్ని అన్నకు స్వాధీనం చేశాడు. మల్ల\nయ్యకు జరిగిన అన్యాయం గురించి ఊరి\nపెద్ద భూషయ్యకు తెలిసి మండిపడ్డాడు.\nఆయన వీరయ్యను నిలుచున్న పళంగా\nరప్పించి, “వీరయ్యా! నీ తమ్ముడి మంచి\nతనాన్ని అలుసుగా తీసుకుని, అతణ్ణి\nనువ్విలా అన్యాయం చేయటం ఏమీ బాగు\nలేదు. మరొకసారి నువ్వతడి పొలం జోలికి\nవెళ్ళావంటే, నిన్ను కఠినంగా శిక్షిస్తాను!”\nఅంటూ కటువుగా హెచ్చరించాడు.\nఆ తర్వాత తనే స్వయంగా మల్లయ్య\nపాకకు వెళ్ళిన భూషయ్య, “నాయనా, బాగు\nన్నావా?” అంటూ పలకరించి, తన పాలేరు\nచేతమోయించుకు వచ్చిన బియ్యపు మూటను\nపాకలో పెట్టించి, \"మల్లయ్యా! నీకేదో ఉత్తి\nపుణ్యాన దానం చేస్తున్నాననుకోకు. మా ఒక్క\nగానొక్క బిడ్డ చంద్రమ్మను, నీకిచ్చి చేయాల\nన్నది మాకోరిక. చంద్రమ్మ కూడా నువ్వంటే\nఇష్టపడుతున్నది. నా కూతుర్ని పెళ్ళాడి, నా\nఇల్లే నీ ఇల్లనుకుని వచ్చివుండు,” అన్నాడు.\nభూషయ్య ఆదరణకు మల్లయ్య కళ్ళు\nచెమర్చాయి. అతడు వినయంగా, “అయ్యా,\nమీ అమ్మాయిని పెళ్ళాడేందుకు, నాకెలాంటి\nఅభ్యంతరమూ లేదు. అయితే, ప్రస్తుతం\nఆమెకు ఒక మంచిచీర కొనడానికి కూడా\nవీల్లేని దశలో వున్నాను. ఈ ఏడంతా కష్టపడి\nనాలుగు రూకలు కూడగట్టుకోనివ్వండి.\nపైఏడు చిన్నదో చితకదో నగ పెట్టి మరీ ఆమెను\nపెళ్ళాడతాను,” అన్నాడు.\nమల్లయ్య ఆత్మాభిమానానికి సంతోషించిన\nభూషయ్య, మరేమీ మాట్లాడకుండా తిరిగి\nవెళ్ళాడు. దేవత కూడా మల్లయ్య బుద్ధి కుశ\nలతకు చాలా ఆనందించింది. ఆమర్నాడే\nతన పొలంలో మామిడి మొక్కనాటేందుకు\nగుంట తవ్వుతున్న మల్లయ్యకు, నిండుగా\nబంగారు కాసులున్న చిన్న రాగి బిందె దొరి\nకింది. అతడు వెంటనే దాన్ని తీసుకువెళ్ళి\nభూషయ్యకిస్తూ, జరిగింది చెప్పాడు.\nఅంతా విన్న భూషయ్య పరమానంద\nపడుతూ, “నాయనా! ఇది ఏ వనదేవతో, నీ\nశ్రమకు మెచ్చియిచ్చిన బహుమతే! ఇప్పుడు\nనువ్వు నాకంటే ధనికుడివి. ఇక నా కుమార్తెతో,\nనీ వివాహానికి ముహూర్తం పెట్టిస్తాను, సరా!\"\nఅంటూ ప్రశ్నించాడు.\nమల్లయ్య, గ్రామపెద్ద మాటలకు ఆనం\nదిస్తూ, తన అంగీకారాన్ని తెలిపాడు. జరిగిన\nదంతా ఆనోటా ఈనోటా విన్న వీరయ్య రెండు\nరోజుల పాటు పశ్చాత్తాప పడి, తమ్ముణ్ణి\nకలుసుకుని, \"తమ్ముడూ, శ్రమఫలితం\nఎలావుంటుందో, నాకిప్పటికి తెలిసి వచ్చింది.\nనీ శ్రమను దోచుకుని నేను చాలా పాపం\nచేశాను. నా రెండెకరాలు కూడా నువ్వే తీసుకో.\nనన్ను నీ దగ్గర పనివాడుగా పెట్టుకుని, సోమ\nరిగా ఇబ్బందుల పాలవడంకాక, తగిన శ్రమ\nచేస్తూ సుఖంగా బతకటం నేర్పు, చాలు!\"\nఅన్నాడు.\nమల్లయ్య అమాంతం అన్నను కౌగలించు\nకుంటూ, \"అన్నయ్యా! ఇద్దరం కలిసి పొలంలో\nశ్రమ చేద్దాం. నాదీ నీదీ అన్నభేదం లేకుండా\nకలిసికట్టుగా బతుకుదాం,” అన్నాడు.\nవీరయ్య, తమ్ముడు చెప్పిందానికి ఆనం\nదంగా అంగీకరించాడు.\nకథ ముగించిన బామ్మ, “పిల్లలూ! వీరయ్య\nకులాగే మీకూ శ్రమఫలితం ఎంత ఆనందా\nన్నిస్తుంతో తెలిసివచ్చిందా? శ్రమ అంటే చేసే\nదాని పట్ల శ్రద్ధ అన్న మాట!\" అన్నది నవ్వుతూ.\nపిల్లలంతా ఆనందంగా, “ఓ, బాగా తెలి\nసింది, బామ్మా! మేం ఇంకా శ్రద్ధగా చదువుకో\nవాలన్న మాట,” అన్నారు.",
            "book_page_end": 24,
            "story_id": "2005_02_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు-16 (Bhalluka Mantrikudu - 16)",
            "book_page_start": 25,
            "pdf_page_start": 25,
            "pdf_page_end": 30,
            "author": "చందమామ బృందం",
            "genre": "సాహసం, ఫాంటసీ, ధారావాహిక కథ",
            "moral": "చందమామ బృందం",
            "keywords": [
                "భల్లూక మాంత్రికుడు",
                "మాయామర్కటుడు",
                "ఉగ్రదండుడు",
                "జీవగుప్తుడు",
                "చంద్రశిలానగరం"
            ],
            "characters": [
                "భల్లూక మాంత్రికుడు",
                "మాయామర్కటుడు (కోతి)",
                "ఉగ్రదండుడు (రాక్షసుడు)",
                "జీవగుప్తుడు (మంత్రి)",
                "కాళీవర్మ",
                "సామంతు సూర్యభూపతి"
            ],
            "locations": [
                "చంద్రశిలానగరం",
                "అరణ్యం",
                "భల్లూకపాద పర్వత ప్రాంతాలు"
            ],
            "content": "[భల్లూకమాంత్రికుడు, రాజు దుర్ముఖుణ్ణి క్షమించి, మాయామర్కటం కోసం వెతకసాగాడు. అంగ\nరక్షకులు మాయామర్కటం మంత్రి జీవగుప్తుడి దగ్గిర వున్నదని చెప్పారు. కాళీవర్మతో పాటు మాంత్రి\nకుడు అక్కడికి బయలుదేరాడు. ఈలోపల రాక్షసుడు ఉగ్రదండుడు, మాయామర్కటాన్ని రాతిగదతో\nకొట్టేంతలో, అది ఆ దెబ్బను తప్పించుకుని గుర్రంమీది నుంచి పైకెగిరింది.\nతరవాత- ]\nమాయామర్కటుడు రాతిగద దెబ్బ తప్పు\nకుని, పైకెగరటం చూస్తూనే రాక్షసుడు\nఉగ్రదండుడు కోపం పట్టలేక, గదను చేతికి\nతీసుకుని మరొకసారి వాణ్ణి కొట్టబోయేం\nతలో, తల మీద దెబ్బతిన్న గుర్రం పెద్దగా\nసకిలిస్తూ, పారిపోబోయి మరొక గుర్రాన్ని\nఢీకొట్టింది. ఆ తాకిడికి గుర్రం మీది సైని\nకుడు కింద పడ్డాడు. మాయామర్కటుడు\nమెరుపు వేగంతో ఆ గుర్రం మీద ఎక్కి కూర్చుని,\nదాని కళ్ళాలు లాగి, నగరం కేసి తిప్పాడు.\nఉగ్రదండుడు గద పైకెత్తి మర్కటుడి కేసి\nబయలుదేరేంతలో, వాడు గుర్రాన్ని దూరంగా\nపరిగెత్తించి, మంత్రి జీవగుప్తుడితో, “జీవ\nగుప్తా, నీ ఎత్తుగడ ఒక్కటీ పారలేదు. నేను\nముందుగా చంద్రశిలానగరం పోయి, రాజు\nజితకేతుడితో జరిగినదంతా చెప్పి, నగర\nరక్షణకు తగిన ఏర్పాట్లు చేస్తాను,” అన్నాడు.\nమంత్రి జీవగుప్తుడు కోటలో నుంచి తన\nకేసి వస్తున్న భల్లూకమాంత్రికుణ్ణి, కాళీ\nవర్మనూ చూసి గడగడ వణికి పోతూ,\n“మాయామర్కటా, కొంచెం ఆగు! మహా\nబలవంతులైన రాక్షసుడూ, మాంత్రికుడూ\nలాంటి వాళ్ళ నుంచి నగరాన్ని ఎవరుమాత్రం\nకాపాడగలరు? నా మాట విను, ప్రస్తుతానికి\nమనం అరణ్యంలోకి పారిపోదాం,” అన్నాడు.\n“మంత్రీ, అది భీరువులు చేసేపని! నేను\nమాత్రం ముందు ఆ జితకేత రాజును కలుసు\nకోవాలి. తరవాత ఈ భల్లూక మాంత్రికుణ్ణి,\nకాళీవర్మనూ హతమార్చే ఉపాయం ఆలోచి\nస్తాను,\" అంటూ మాయామర్కటుడు\nగుర్రాన్ని నగరంకేసి పరిగెత్తించాడు.\nరాక్షసుడు ఉగ్రదండుడు ఒకసారి గట్టిగా\nపళ్ళుకొరికి, “ఒరే, మంత్రీ! నీ వెంటవున్న\nసైనికుల మీదగాని, ఈ సామంతు సూర్య\nభూపతి మీదగాని, నా కెలాంటి విరోధ\nభావం లేదు. కాళీవర్మను ఉరి తీయించే\nపథకం వేసి, ఈ గందరగోళానికంతకూ నువ్వే\nకారకుడివయ్యావు. నిన్ను తగిన విధంగా\nశిక్షించాలి, ముందు గుర్రం దిగు!\" అన్నాడు.\nఉగ్రదండుడు మాట ముగించేంతలో\nమంత్రి జీవగుప్తుడు గుర్రాన్ని గట్టిగా అది\nలించి, “ఈ రాక్షసుడు మనల్ని విరుచుకు\nతినేస్తాడు. ప్రాణం మీద ఆశవున్న వాళ్ళం\nదరూ, నా వెంటరండి,\" అంటూ నగరం కేసి\nబయలుదేరాడు.\nసామంతు సూర్యభూపతీ, సైనికులూ\nకూడా మంత్రిని అనుసరించి పారిపోతున్నం\nతలో ఉగ్రదండుడు అందిన ఒక గుర్రం వెనక\nకాళ్ళు పట్టుకుని గుంజాడు. గుర్రంతోపాటు\nదానిమీదవున్న సైనికుడు కూడా కిందపడ్డాడు.\nఉగ్రదండుడు సైనికుణ్ణి మెడ పట్టుకుని\nపైకెత్తి, \"ఒరే, నీ కాళ్ళూ, చేతులూ విరిగినట్టు\nలేదు. నువ్విటు అరణ్యం కేసి పారిపో. నగరం\nకన్న అదే నీకు క్షేమం,” అన్నాడు.\nఅంతలో అక్కడికి భల్లూకమాంత్రికుడూ,\nకాళీవర్మా వచ్చారు. కాళీవర్మ నగరం కేసి\nపారిపోతున్న జితకేతుడి సైనికుల కేసి చూస్తూ,\n“ఉగ్రదండా! మంత్రితోపాటు అంతమంది\nసైనికులను వదిలి, ఈ చచ్చు సైనికుడొక్కణ్ణి\nపట్టుకున్నావా? నువ్వా జీవగుప్తుణ్ణి వదల\nవలసింది కాదు,\" అన్నాడు.\nభల్లూక మాంత్రికుడు నిరుత్సాహపడి\nపోతూ, “ఆ బుద్ధిమాలిన మంత్రిదేముంది\nగాని, నా మంత్రదండం దొంగిలించిన ఆ\nమాయామర్కటుణ్ణి బంధించి నట్టయితే,\nనేను చాలా సంతోషించేవాణ్ణి,” అన్నాడు.\nరాక్షసుడు ఉగ్రదండుడు కాళ్ళల్లో పట్టు\nలేనివాడిలా నేల మీద చతికిలబడి, రాతి\nగదను అంత దూరంగా విసిరివేసి, “భల్లూక\nమాంత్రికా! ఆ మాయామర్కటుడి ద్వారా\nచాలా పెద్ద దుర్వార్త విన్నాను. ఆ తాంత్రిక\nవిథ్యామిశ్రుడు, నా అన్నను చంపివేసినట్టు,\nవాడు చెపుతున్నాడు. ఈ మాట నమ్మదగిం\nదేనా?” అని అడిగాడు.\n“నీ అన్న పేరేమిటి?” అన్నాడు భల్లూక\nమాంత్రికుడు.\n\"కాలదండుడు. ఆ పేరేమైనా లోగడ\nవిన్నావా? అతడి నివాసస్థానం కూడా నువ్వనే\nభల్లూకపాద పర్వత ప్రాంతాలే,” అన్నాడు\nఉగ్రదండుడు.\nభల్లూక మాంత్రికుడు, తల అడ్డంగా\nఊపుతూ, “ఉగ్రదండా! ఆ తాంత్రికుడు నా\nగురువును హతమార్చేందుకు అడ్డమైన\nవాళ్లందర్నీ కూడగట్టుకుంటున్నాడు. కొందర్ని\nతన తాంత్రిక శక్తులతో బంధించి ఊడిగం\nచేయిస్తున్నాడు. కాలదండుడు అన్న పేరు\nగల రాక్షసుణ్ణి నేనెరగను. కొద్దిపాటి క్షుద్ర\nమంత్రశక్తులుగల ఆ మాయామర్కటుడి\nమాటలు మాత్రం నమ్మకు,” అన్నాడు.\nఉగ్రదండుడు ఒకసారి శరీరం విదిలించి\nలేచి నిలబడుతూ, “నా అన్న బతికే వుంటా\nడని నా నమ్మకం. ఇప్పటికి కొన్నేళ్ళ క్రితం\nబ్రహ్మపుత్రానదీ లోయ ప్రాంతాలకు వచ్చిన\nతాంత్రిక శక్తులు గల వాళ్ళకు భయపడి నేనీ\nఅరణ్యాలకు పారిపోయి వచ్చాను. వాళ్ళ\nమంత్ర తంత్రాల ముందు నా రాతి గద\nనిరుపయోగం. మంత్రశక్తుల్లో నీ గురువు\nవాళ్లను మించినవాడంటున్నావు గనక, నేను\nనీ వెంట ఆప్రాంతాలకు వచ్చి, ఆ దుష్టుల్ని\nసర్వనాశనం చేసేందుకు సాయపడతాను,\"\nఅన్నాడు.\nఆ మాటలకు మాంత్రికుడితో పాటు కాళీ\nవర్మ కూడా సంతోషించి, ఉగ్రదండుడితో,\n“ఉగ్రదండా! మనం త్వరలోనే, ఆ భల్లూకపాద\nపర్వత ప్రాంతాలకు పోగలం. కాని, ముందు\nమాయామర్కటుడి నుంచి మంత్రదండం\nతిరిగి సంపాయించాలి. దుష్టుడైన జితకేత\nరాజును తగిన విధంగా శిక్షించాలి,” అన్నాడు.\nఆ వెంటనే తలారి భల్లూకుడు ఏనుగు\nమీద నుంచి, “దిరిసెనవన భైరవా!” అంటూ\nఒక కేక పెట్టి, నగరం కేసి దారి తీశాడు.\nఈ లోపల గుర్రం మీద అతి వేగంగా\nచంద్రశిలానగరం కేసి పోయిన మాయామర్క\nటుడు నగర ద్వారాన్ని చేరాడు. అక్కడి కాపలా\nభటులు ఇద్దరూ మర్కటుణ్ణి చూసి ఆశ్చర్య\nపోతూ, \"కొండముచ్చులు గుర్రపు స్వారీ\nచేయటమా? ఏమి వింత!” అంటూ కత్తు\nలను గుర్రానికి అడ్డుగా పెట్టి, “ఓయ్, ఆట\nకోతీ, నీకేమైనా మాటలు వచ్చా?\" అంటూ\nమర్కటుడి తోక పట్టుకోబోయారు.\nమాయామర్కటుడు చెవులు దిబ్బెళ్లు\nపడేలా కీచుమంటూ పెద్దగా అరిచి, \"ఒరే,\nభటాధముల్లారా! నేను ఆటకోతిని కాదు;\nమంత్ర శక్తులు గల తాంత్రిక భ్రాంతిమతిని,\nదారి తొలగండి! మీ మహారాజును పెద్ద\nప్రమాదం నుంచి కాపాడబోతున్నాను,\"\nఅంటూ గుర్రాన్ని అదిలించాడు.\nకాపలాభటుల్లో ఒకడు ఆ మాటలకు\nనివ్వెరపోయి, రెండడుగులు వెనక్కు వేశాడు.\nకాని, రెండవ భటుడు అన్నిటికీ తెగించి,\nకత్తిని మర్కటుడి తలకు గురి చేసి, \"నువ్వు\nతాంత్రికుడివో, మాంత్రికుడివో నా కనవసరం.\nముందు నా వెంట మా కాపలావాళ్ళ నాయ\nకుడి దగ్గిరకు రా,” అంటూ గుర్రం కళ్లెం\nపట్టుకో బోయాడు. ఆ వెంటనే మాయా\nమర్కటుడు తన చేతగల మంత్రదండంతో\nకాపలాభటుడి కత్తిని పక్కకు నెట్టాడు.\nమంత్రదండం తాకిడికి కత్తి మెరుపులా\nఒక్కసారి ధగధగమని, మరుక్షణం ఎండు\nపుల్లలా భగ్గు మంటూ మండిపోయింది.\nకాపలాభటులిద్దరూ ఒక చావుకేక పెట్టి\nపక్కకు తప్పుకున్నారు. మాయామర్కటుడు,\n“జై, తాంత్రిక గురో!” అంటూ గుర్రాన్ని\nద్వారం దాటించి, రాజవీధిని చేరాడు.\nనగర ద్వారానికి కొంచెం దూరంగా గోడ\nపక్కన మరికొందరు కాపలాభటులతో చేరి\nకబుర్లాడుతున్న వాళ్ల నాయకుడు భటుల\nకేకలు విని తల తిప్పి చూశాడు. అతడికి\nమాయామర్కటుడు వేగంగా గుర్రం మీద\nపోతూండటం కనిపించింది. వెంటనే అతడు\nకత్తి దూసి, దాపులనున్న గుర్రం కేసి పరిగె\nత్తుతూ, “ఒరే, శత్రురాజుల గూఢచారి ఎవడో,\nకోతి వేషంతో నగరం చేరి మన రహస్యాలు\nతెలుసుకో చూస్తున్నాడు. వెంటపడి పట్టు\nకోండి!\" అంటూ అరిచాడు.\nకాపలాభటుల నాయకుడు తన గుర్రా\nన్నెక్కి బయలుదేరేలోపల మాయామర్కటుడు\nరాజవీధి వెంట చాలా దూరంపోయి, రాజ\nభవనాన్ని సమీపిస్తున్నాడు. ఆ సమయంలో\nరాజభవనం ముందున్న మైదాన ప్రదేశంలో\nఒక ఆటవికుడు కోతులూ, ఎలుగుబంట్లూ\nలాంటి మచ్చిక చేసిన జంతువులను ఆడిస్తూ,\nచుట్టూచేరిన జనాన్ని ఆనంద పరుస్తున్నాడు.\nమాయామర్కటుడు గుర్రం మీద వేగంగా\nతమ కేసి రావటం చూసిన జనంలో కొందరు\nఉత్సాహంగా చప్పట్లు చరుస్తూ, “ఆహా,\nకొండముచ్చు గుర్రపుస్వారీ! ఈ ఆటగాడె\nవరు?” అంటూ కేకలు పెట్టారు.\nజంతువులను ఆడిస్తున్నవాడు మర్కటుడి\nకేసి ఓమారు చూసి, ఇదేదో బాగా శిక్షణ\nపొందిన కోతి అనీ, తన యజమాని నుంచి\nపారిపోయివస్తున్నదనీ అనుమానించి, చప్పున\nముందుకుపోయి, ఉచ్చుతాడును మాయా\nమర్కటుడి కంఠం కేసి గురిగా విసిరాడు.\nతాడు కొంచెం గురితప్పి, మర్కటుడి నడు\nముకు తగిలి, బిగుసుకుపోయింది. మర్క\nటుడు గుర్రం మీది నుంచి పల్లటీలు కొడుతూ\nనేలమీద పడ్డాడు. ఆ సమయంలో అతడి\nచేతిలో వున్న భల్లూకమాంత్రికుడి మంత్ర\nదండం ఎగిరి అంత దూరాన పడింది.\nజంతువులను ఆడించేవాడు ఎక్కడ లేని\nఉత్సాహంతో పోయి, మాయామర్కటుడి\nరెండు చెవులూ పట్టుకుని పైకెత్తి నిలబెట్టి,\n“కీచు, కీచు, కిచ్చన్నా! ఈక్షణం నుంచి నీ\nయజమానిని నేను. చెప్పినట్టు వినకపోయావో\nతోకకు నూనె గుడ్డలుచుట్టి, నిప్పంటిస్తాను,\"\nఅన్నాడు.\nమాయామర్కటుడు పళ్ళుకొరుకుతూ\nచుట్టూ ఓమారు కలయచూసి, “ఒరే, దిక్కు\nమాలిన గారడీ వెధవా! నేను మామూలు\nకోతిని కాదు, అద్భుత శక్తులుగల తాంత్రి\nకుణ్ణి. మీ రాజు జితకేతుడికి రానున్న ప్రమా\nదాన్ని గురించి హెచ్చరించేందుకు పోతున్నాను.\nమధ్యలో నన్నిలా అవమానపరుస్తావా? నీ తల\nకొట్టించేయగలను. నా మంత్రదండం\nఎక్కడ?” అంటూ భయంకరంగా అరిచి,\nగుడ్లురిమాడు.\nఆ మాటలతో జంతువుల నాడించే వాడికి\nభయంతో తల తిరిగిపోయింది. వాడు మెడకు\nఇనప గొలుసుకట్టివున్న తన ఆట ఎలుగు\nబంటును ముందుకు లాగుతూ, “ఇదేదో\nపిశాచి కొండముచ్చు. జంతువును లొంగ\nదీయటానికి జంతువే తగు!” అంటూ\nఎలుగుబంటును మాయామర్కటుడి మీదికి\nఉసికొలిపాడు.\nఎలుగుబంటు గట్టిగా జబ్బలుచరిచి\nపెద్దగా నోరుతెరిచి పోయి మర్కటం మీద\nపడింది. మాయామర్కటుడు చావు కేకలు\nపెడుతూనే, “నేను జితకేత రాజుకు మేలు\nచేయవచ్చినవాణ్ణి. అతడికి భల్లూక మాంత్రి\nకుణ్ణుంచి ప్రమాదం రానున్నది, నా మంత్ర\nదండం ఎక్కడ?\" అంటూ ఎలుగుబంటు\nపట్టు నుంచి విడిపించుకుంటూ, అంది\nనప్పుడల్లా దానిని వాడిపళ్ళతో కొరకసాగాడు.\nచుట్టూచేరిన జనం మర్కటుడి మాట\nలేవీ పట్టించుకోకుండా, \"ఆహా, మాటలు\nనేర్చిన కోతీ, మూగమొద్దు ఎలుగుబంటూ\nమధ్య కాటాకుస్తీ!\" అని ఈలులు వేస్తూ,\nచప్పట్లు చరచసాగారు.\nఅంతలో అక్కడికి గుర్రం మీద వేగంగా\nకాపలాభటుల నాయకుడు వచ్చి, “ఏమిటీ\nచచ్చువినోదం!” అంటూ కత్తి దూసి, కొంచెం\nదూరంగా నిలబడివున్న జంతువులను\nఆడించే వాడితో, “ఒరే, మారువేషంలో వచ్చిన\nశత్రుగూఢచారిని, నీ పెంపుడు ఎలుగు\nబంటితో చంపించాలని చూస్తున్నావా?\nజాగ్రత్త! ముందీ గూఢచారిని ప్రాణాలతో\nపట్టుకుని రాజుగారి దగ్గిరకు తీసుకుపో\nవాలి,” అన్నాడు.\nకాపలావాళ్ళ నాయకుడు ఇలా అనగానే,\nజంతువుల్ని ఆడించేవాడు చప్పున ముందుకు\nపోయి ఎలుగుబంటు గొలుసు పట్టుకుని\nఇవతలికి లాగాడు. మాయామర్కటుడు\nశరీరానికి తగిలిన గాయాల బాధతో మూలు\nగుతూ, “మీ రాజును రక్షించవచ్చిన నన్ను\nఇంత అవమాన పరుస్తారా? మీ రాజునే నా\nదగ్గిరకు రమ్మనండి! నేనెవరుకున్నారు? గొప్ప\nతాంత్రికుడి శిష్యుణ్ణి! నా మంత్రదండం\nఎక్కడ?\" అని చుట్టూ చూశాడు.\nమాయామర్కటుడు ఇలా అనగానే,\nకాపలావాళ్ళ నాయకుడు కోపంతో పళ్లు\nకొరికి, “ఓరీ, శత్రుగూఢచారీ! మా మహా\nరాజుగారు నీ దగ్గిరకు రావాలా?” అని జంతు\nవుల్ని ఆడించేవాడితో, “ఒరే, నీ ఎలుగు\nబంటితో పట్టించి, ఈ కోతి గూఢచారిగాడిని\nనా వెంట రాజుగారి దగ్గిరకు తీసుకురా,\nవాడికి ప్రాణహాని మాత్రం కలిగించకు,”\nఅంటూ రాజభవనం కేసి బయలుదేరాడు.\nజంతువుల్ని ఆడించేవాడు హెచ్చరించ\nగానే ఎలుగుబంటు మెరుపులా పోయి,\nమాయామర్కటుణ్ణి వడిసి పట్టుకుని భుజం\nమీద వేసుకుని, తన యజమాని వెనకగా\nరాజభవనం కేసి బయలుదేరింది. జనం\nఎక్కడలేని ఉత్సాహంతో కేకలు పెడుతూ\nదానిని అనుసరించారు.\nమాయామర్కటుడు, \"తాంత్రిక గురో,\nనీవే రక్ష! నా మంత్రదండం ఎక్కడ?\" అంటూ\nఅరవ సాగాడు.\n- (ఇంకావుంది)",
            "book_page_end": 30,
            "story_id": "2005_02_07",
            "raw_genre_backup": "సాహసం, ఫాంటసీ, ధారావాహిక కథ",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        }
    ],
    "statistics": {
        "total_stories": 7,
        "author_counts": {
            "చందమామ బృందం": 2,
            "ప్రచురణకర్త": 1,
            "సంపాదకుడు : విశ్వం": 1,
            "పి. ఓం ప్రసాద్": 1,
            "శ్రీరామకమల్": 1,
            "బామ్మకథలు: 2-శ్రీలలిత": 1
        },
        "genre_counts": {
            "సైన్స్ ఫిక్షన్, సాహసం": 1,
            "వ్యాసం": 1,
            "వ్యాసం, సంపాదకీయం": 1,
            "చిన్న కథ, పాఠకుల కథ": 1,
            "నీతి కథ": 2,
            "సాహసం, ఫాంటసీ, ధారావాహిక కథ": 1
        }
    }
}