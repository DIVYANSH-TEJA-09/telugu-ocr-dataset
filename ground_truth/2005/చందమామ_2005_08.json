{
    "book_id": "చందమామ_2005_08",
    "stories": [
        {
            "title": "విజయానికి తొలిమెట్టు",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "వ్యక్తిగతమైన ప్రతి ప్రయత్నంలోనూ మనసు ప్రధానమైన పాత్ర వహిస్తుంది. విజయం సాధించాలంటే ఏకాగ్రత చాలా అవసరం.",
            "keywords": [
                "ఎవరెస్టు శిఖరం",
                "ఏకాగ్రత",
                "యోగాసనాలు",
                "విజయం",
                "స్వాతంత్య్ర దినోత్సవం"
            ],
            "characters": [],
            "locations": [
                "భారతం",
                "ఎవరెస్టు శిఖరం"
            ],
            "content": "ఎవరెస్టు శిఖరం ఇటీవల వార్తలలో ప్రముఖంగా చోటుచేసుకున్నది. ఆ మంచు కొండ శిఖరం మీదికి హెలికాప్టర్ దిగిందని ఒక వార్త. ఒక షెర్పా పదిహేనోసారి ఎవరెస్టు శిఖరాన్ని అధిరోహించి ప్రపంచ రికార్డు సృష్టించాడు. భారతీయ సైన్యానికి చెందిన ఒక మహిళా బృందం మొట్ట మొదటి సారిగా ఆ శిఖరాన్ని అధిరోహించింది. ఒక నేపాళీ జంట ఆ మంచు కొండ శిఖరం మీద నిలబడి మూడు ముళ్ళు వేసుకుని వివాహబంధాన్ని ఏర్పరచుకున్నది. ఇరవై నాలుగు మంది గల చైనా యువకుల బృందం ఒకటి కొత్తగా శిఖరం ఎత్తును కొలవడానికి పూనుకున్నది. ఈ వార్తలన్నిటినీ చదువుతూంటే - ఎవరెస్టు శిఖరం ఎత్తు కుంచించుకు పోలేదు కదా! అన్న అను మానం కూడా తలెత్తుతుంది!\nయాభైరెండు సంవత్సరాలకు పూర్వం ఎడ్మండ్ హిల్లరీ, టెన్సింగ్ నార్గే ఎవరెస్టు శిఖరం మీద మొట్టమొదట కాలు మోపేంతవరకు, దాన్ని అధిరోహించడం అసాధ్యమైన విన్యాసంగానే భావిస్తూ వచ్చారు. ఇప్పుడు అలాకాదు. చాలినంత శారీరక దారుఢ్యం, మానసిక స్థైర్యం కలిగివుండి, నిర్దుష్టమైన పథకం రూపొందించుకుని పట్టుదలతో శిక్షణ పొందినట్టయితే, మనిషికి అసాధ్యమంటూ ఏదీ లేదని ఇటీవలి విజయాలు మళ్ళీ మళ్ళీ నిరూపిస్తున్నాయి.\nవ్యక్తిగతమైన ప్రతి ప్రయత్నంలోనూ మనసు ప్రధానమైన పాత్ర వహిస్తుంది. ఏ పనిలోనైనా విజయం సాధించాలంటే ఏకాగ్రత చాలా అవసరం. ఇదే విజయానికి తొలిమెట్టు. అందువల్ల పిల్లలు యోగాసనాల ద్వారా పసిప్రాయంనుంచే ఏకాగ్రతను పెంపొందించుకోవడానికి కొంత సమయం కేటాయించడం ఎంతైనా అవసరం. ఇది క్రమశిక్షణకు చాలా ఉపయోగపడుతుంది.\nయాభై ఎనిమిదవ స్వాతంత్య్ర దినోత్సవం జరుపుకుంటూన్న మనదేశం-అప్పుడే మేధా శక్తిగల ఆరోగ్యవంతులైన పౌరులు నివసించే గొప్ప మానవ వనరులకు నిలయమైన దేశంగా ప్రశంసలు అందుకోగలదు.",
            "book_page_end": 5,
            "story_id": "2005_08_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "చదువు విలువ!",
            "book_page_start": 6,
            "pdf_page_start": 6,
            "pdf_page_end": 6,
            "author": "కుప్పిలి రాజేష్",
            "genre": "పోటీ కథా ముగింపు",
            "moral": "చదువు ద్వారానే శాస్త్రజ్ఞానం, ప్రపంచ జ్ఞానం లభిస్తాయి. ఔదార్యం గొప్పది.",
            "keywords": [
                "చదువు",
                "విజ్ఞానం",
                "పండితుడు",
                "పడవవాడు",
                "ఔదార్యం"
            ],
            "characters": [
                "పండితుడు",
                "పడవవాడు"
            ],
            "locations": [
                "నది"
            ],
            "content": "పడవవాడి ప్రశ్న విన్న పండితుడు చిన్నగా నవ్వి,\n“రాత్రుల్లో చందమామ నుంచి వెలువడే వెన్నెల ఆకాశం నిండా పరుచుకుం టుంది గనక, అది వెయ్యిరెక్కలు గల పక్షి అనీ; పగటి పూట కనిపిం చదు గనక అది నిద్రపోతుందనీ నీ ఉద్దేశం. నీ ప్రశ్నకు సమాధానం చందమామ. నిజానికి ఈ విశాల విశ్వంలో మనం చూడగలిగినవి, చూడలేనివి నక్షత్రాలు, గ్రహాలు ఎన్నెన్నో పరిభ్రమిస్తున్నాయి. అతి ప్రకాశవంతమైన సూర్యుడి కాంతిలో అవి మన కంటికి కనిపించవు. అంత మాత్రాన అవి పగలు నిద్రపోతున్నట్టు కాదు కదా? ఇవన్నీ తెలుసుకోవాలంటే శాస్త్రజ్ఞానం కావాలి. అందుకు బాగా చదువుకోవాలి,” అన్నాడు.\nతన ప్రశ్నకు పండితుడు సమాధానం చెప్పలేడనీ, ఆయన నుంచి రెండు రూపాయలు పుచ్చుకోవచ్చుననీ ఆశించిన పడవవాడు, \"నన్ను క్షమించండయ్యా,” అన్నాడు.\nఅంతలో పడవ తీరం సమీపించడంతో పండితుడు, “ఇంతకూ పడవ బాడుగ ఎంత?”. అని అడిగాడు. “ఒక్క రూపాయి బాబూ,” అన్నాడు పడవవాడు. “అరె, నువ్వు కూడా నా ప్రశ్నకు సరైన సమాధానం చెప్పావు. కాబట్టి నువ్వు నాకు రూపాయి ఇవ్వనవసరం లేదు. ఇదిగో ఈ రూపాయి నీ బాడుగ. ప్రయాణం విసుగులేకుండా జరిగినందుకు ఈ రూపాయి నీకు బహుమానం,” అంటూ పండితుడు రెండు రూపాయలు పడవవాడి చేతిలో పెట్టాడు.\nపండితుడి ఔదార్యానికి పడవవాడు మనసులో కృతజ్ఞతలు చెప్పుకుంటూ చేతులు జోడించాడు.",
            "book_page_end": 6,
            "story_id": "2005_08_02",
            "raw_genre_backup": "పోటీ కథా ముగింపు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "కూర్మన్న తెలివి",
            "book_page_start": 7,
            "pdf_page_start": 7,
            "pdf_page_end": 8,
            "author": "డి. శంభుదాసు",
            "genre": "జానపద కథ",
            "moral": "తెలివి, సమయస్ఫూర్తి ఉపయోగించి మోసకారి యజమాని నుంచి ప్రయోజనం పొందవచ్చు.",
            "keywords": [
                "కూర్మన్న",
                "భూస్వామి",
                "నటించడం",
                "తెలివి",
                "గిత్తలు",
                "మోసం"
            ],
            "characters": [
                "కూర్మన్న",
                "భూస్వామి",
                "రంగయ్య",
                "కూర్మన్న భార్య"
            ],
            "locations": [
                "తాడిపర్రు గ్రామం",
                "సంత"
            ],
            "content": "తాడిపర్రు గ్రామంలోని ఒక భూస్వామి దగ్గర, కూర్మన్న అనేవాడు వ్యవసాయప్పను లకులతో పాటు, పట్నానికి వెళ్ళి ఆయన ఇంటికి అవసరం అయిన సరుకులు కొని తెస్తూండే వాడు.\nకూర్మన్న మంచి మాటకారి అనీ, చాలా తెలివైనవాడనీ గ్రామస్థులు మెచ్చుకుంటూండే వాళ్ళు. ఐతే, వాడు మాత్రం దిగులుగా ముఖం పెట్టి, “మీరు మెచ్చుకునేంత తెలివిగల వాణ్ణవునో కాదో నేనెరగను. ఒక వేళ మీరనేదే నిజమైతే, ఆ మాటకారితనం, తెలివీ నన్ను బతుకుబాటలో ఒక్క మెట్టయినా పైకెక్కించ డంలేదు. భూస్వామి ఇచ్చే చాలీచాలని బత్తెంతో బతుకీడిస్తున్నాను. ఎండనక, వాననక కష్టపడే కూలీ నాలీ బతుకు!” అని వాపో తూండేవాడు.\nఇలా వుండగా, భూస్వామికి వున్న నాలుగు ఎడ్ల జతలలో, ఒక జత ఎడ్లు వయసు పైబడడంతో బండిలాగడం, పొలం దున్నడం లాంటి పనుల్లో మిగతావాటికి వెనకబడు తూండేవి. అందువల్ల మరొక జత గిత్తలను కొనడం అవసరం అనుకుని భూస్వామి తన పద్దెనిమిదేళ్ళ కొడుకు రంగయ్యనూ, కూర్మ న్ననూ వెంటబెట్టుకుని, పక్క గ్రామంలో ప్రతి మంగళవారం జరిగే పశువుల సంతకు వెళ్ళాడు.\nసంత జరుగుతున్న మైదానమంతా ఆవులూ, ఎద్దులతో పాటు, అందంగా బలంగా వున్న గిత్తలతో చాలా సందడిగా వున్నది. భూస్వామి తన కొడుకూ, కూర్మ న్నను కూడా సలహా అడిగి రెండు గిత్తలను బేరమాడి కొని ఇంటికి తోలుకువచ్చాడు.\nఇంకా తొలకరి వానలకు రెండు, మూడు వారాల వ్యవధి వున్నదనగా రంగయ్య గిత్తలను బండిలాగడానికీ, ఇతర వ్యవసాయప్పనులకూ తయారుచేయడానికి పూనుకున్నాడు.\nకూర్మన్న రంగయ్యను హెచ్చరిస్తూ, “చిన్న దొరా! గిత్తలు రెండూ మాంచి చురుకైనవి. మీరూ వయసుకు వస్తున్నవాళ్ళు గనక, వాటికి దీటైన చురుకుదనం కలవాళ్ళు. కనక బహు జాగ్రత్తగా వుండాలి!\" అని చెప్పాడు.\nరెండు వారాలు గడిచినై ఒకనాటి ఉదయం రంగయ్య గిత్తలను కట్టిన బండితో పొలం దారిన వస్తూండగా, హఠాత్తుగా ఒక దారి మలుపులో అవి బెదిరి, ఎదురుగా వస్తున్న కూర్మన్న మీదికి బండిని లాగినై. ఆ సమ యంలో కూర్మన్నకు తగిలింది చిన్న దెబ్బ అయినా, వాడు కాళ్ళూ చేతులూ చాచి గిల గిల తన్నుకోవడం ప్రారంభించాడు.\nఇది చూసిన గ్రామస్థులు, రంగయ్యను గట్టిగా కోప్పడి, కూర్మన్నను ఇంటికి చేర్చారు.\nఇల్లు చేరినా వాడు వెర్రిచూపులు చూస్తూ పెద్దగా మూలగసాగాడు. ఇది చూసి, గ్రామ స్థులు, వాడు ఇప్పట్లో ఏపని చేయడానికీ పనికిరాడని తేల్చుకుని, భూస్వామి దగ్గరికి వెళ్ళి సంగతి చెప్పి, “మిమ్మల్నే నమ్ముకున్న కూర్మన్నకు దురదృష్టవశాత్తు ఈ గతి పట్టింది. అతన్ని ఆదుకోవడం మీ బాధ్యత,\" అన్నారు.\nగ్రామప్రజల మధ్య తనకు చెడ్డపేరు వస్తుందన్న భయంతో భూస్వామి కూర్మన్న ఇంటికి వచ్చి వాణ్ణి పరామర్శించి, కూర్మన్న భార్యకు రెండు వేలిచ్చి, “ఇది నా కొడుకు తనకు చేతకాని పనికిపూనుకోవడం వల్ల జరిగింది. కూర్మన్న తిరిగి మామూలుగా అయ్యాక శ్రమతో కూడిన పనులేం చేయన వసరంలేదు. కర్రపట్టుకుని అలా చేనుగట్టు మీద నిలబడి పనివాళ్ళ మీద కాస్త పెత్తనం చెలాయిస్తే చాలు!\" అన్నాడు.\nభూస్వామి దయకు కళ్ళు చెమ్మగిల్లిన కూర్మన్న భార్య, వాడితో, “చూశావా పెద్ద దొర ఎంత జాలికలవాడో. ఇకనైనా కాళ్ళు దెబ్బ తిన్నవనే కపటనాటకం మాని పనిలోకిపో,” అన్నది.\nదానికి కూర్మన్న చిన్నగా నవ్వుతూ, “ఇప్పుడే లేచి నడవడం ప్రారంభిస్తే, గ్రామస్థులు నన్ను మోసకారికింద జమకట్టేస్తారు. కనీసం ఒక నెల రోజుల పాటు సుఖంగా నన్ను ఇంట్లో పడుకోనియ్యి. ఇన్నాళ్ళు చాలీ చాలని బత్తెం ఇస్తూ పిసినారితనంతో మనల్ని వేధించిన భూస్వామి నుంచి ఇప్పుడైనా వడ్డీతో సహా వసూలు చేయగలిగాం. అందుకు సంతో షించు,” అన్నాడు.",
            "book_page_end": 8,
            "story_id": "2005_08_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "తుమ్మలచెరువు పిశాచం",
            "book_page_start": 9,
            "pdf_page_start": 9,
            "pdf_page_end": 12,
            "author": "మాచిరాజు కామేశ్వరరావు",
            "genre": "దయ్యాల కథ",
            "moral": "బద్ధకస్తులైన భర్తలను దారికి తీసుకురావడానికి భార్యలు తెలివిగా వ్యవహరించాలి. బద్ధకం కంటే పెద్ద పాపం లేదు.",
            "keywords": [
                "బద్ధకం",
                "పిశాచం",
                "కమల",
                "భద్రం",
                "చెరువు",
                "డబ్బు",
                "నాటకం"
            ],
            "characters": [
                "భద్రం",
                "కమల",
                "మాధవయ్య",
                "ఆడ పిశాచం"
            ],
            "locations": [
                "తుమ్మలచెరువు",
                "గ్రామం"
            ],
            "content": "కమల అత్తవారింటికి కాపురానికి వచ్చిన వారం రోజుల్లోనే, భర్త భద్రం పరమ బద్ధకస్తు డని గ్రహించింది. పొలం పనులన్నీ అరవై దాటిన మామ మాధవయ్య చూసుకునేవాడు.\nభద్రం బాగా పొద్దు ఎక్కాక నిద్రలేచి, భోజనం చేసి ఊళ్ళో అక్కడాయిక్కడా తిరిగి చీకటి పడ్డాక భోజనం వేళకు ఇల్లు చేరేవాడు.\nభద్రం దినచర్య భరించలేక ఒక రోజు కమల, “మామగారి వయసు అయిపోయింది. ఇకపై పొలం పనులు నువ్వు చూసుకుని, ఆయనకు కాస్త విశ్రాంతి ఇవ్వకూడదూ,” అన్నది కాస్త మందలింపుగా.\nఈ మాటలకు భద్రం ఫెళ్ళుమంటూ నవ్వి, “నువ్వు వచ్చాక ఆయనకు వంటపనీ, ఇంటిపనీ తప్పి, బోలెడు విశ్రాంతి దొరుకు తున్నది!” అనేశాడు.\nఇలా లాభం లేదని కమల, ఆ రోజు చీకటి తోటే పొలానికి బయలుదేరిన మాధవయ్యతో, “మీ అబ్బాయిని కూడా మీ వెంట తీసుకు వెళ్ళండి. ఎన్నాళ్ళని మీరు ఒంటరిగా కష్ట పడతారు!” అన్నది.\nదానికి మాధవయ్య అదోలా నవ్వి, “చిన్న ప్పుడే తల్లిని పోగొట్టుకున్నాడని అల్లారు ముద్దుగా పెంచాను. వాడి చేత పొలం పనులు చేయించడం, నాకు బాధగా వుంటుంది. నిద్ర లేపకు, వాణ్ణలా సుఖంగా నిద్రపోనియ్యి, ' అంటూ పొలానికి వెళ్ళిపోయాడు.\nఅయితే, ఆ సాయంత్రం పొలంలో త్రాచు పామొకటి కాటువేసింది. గ్రామవైద్యుడూ, పాముమంత్రగాళ్ళ చికిత్స ఫలించక, మాధ వయ్య ఆ రాత్రి కాలంచేశాడు. ఆ తర్వాత వారం రోజులు జరిగినా భద్రం దినచర్యలో ఎలాంటి మార్పూ రాలేదు.\nకమల ఒకనాటి మధ్యాహ్నం భద్రానికి అన్నం వడ్డిస్తూ, “ఇకపై పొలం పనులు నువ్వు చూసుకోకపోతే ఎలా? మామగారూ లేరు ఇప్పటికే నాట్లు వేయడం ఆలస్య మైంది,” అన్నది.\n“ఈ పొలం పనుల గొడవలు నా దగ్గర తీసుకురాకు,” అన్నాడు భద్రం చిరాగ్గా.\n“బావుంది! ఇల్లు గడవడం ఎలా? నువ్వు మారాలి, తప్పదు,” అన్నది కమల.\n“నేను మారేది లేదు. ఆ పనులేవో నువ్వే చూసుకో,” అంటూ భోజనం ముగించి ఊళ్ళోకి వెళ్ళిపోయాడు భద్రం.\nకమల తెల్లబోయింది. భర్తలో మార్పు ఎలా తీసుకురావాలో ఆమెకు ఎంత ఆలో చించినా అర్థం కాలేదు. ఏం చేయాలో తెలి యక ఆమె తెగని ఆలోచనల్లో పడి రాత్రి వంట చేయడం కూడా మర్చిపోయింది.\nచీకటి పడి భద్రం వస్తూనే, \"ఆకలి దంచే స్తోంది! త్వరగా భోజనం వడ్డించు,\" అన్నాడు.\nకమల కోపంగా, “నువ్వు పొలం పనులు పట్టించుకోవు! మనమేం జమీందారులం కాదు, కూర్చుని తినాలంటే ఎలా కుదురు తుంది. నేను వంట చేయలేదు. ఇకపై నువ్వు కష్టపడి పొలం పనులు చేస్తేనే, నేను వంట చేసేది,” అన్నది.\nభద్రం రుసరుసలాడుతూ భార్యను కొట్ట బోయేవాడిలా చూసి, ఇంట్లోంచి బయలు దేరాడు. చీకట్లో ఎటు పోతున్నదీ చూసుకో కుండా, అడవినానుకునివున్న తుమ్మల చెరువు దగ్గరకు వచ్చేశాడు. చెరువు గట్టు మీద చాలా తుమ్మచెట్లు గుంపుగా వుండడంతో, ఆ చెరువుకు తుమ్మల చెరువు అన్న పేరు వచ్చింది. గట్టు మీద అక్కడక్కడా ఊడలు దిగిన మర్రి చెట్లు కూడా కొన్ని వున్నవి.\n“గ్రామంలో పొలం పుట్రావున్న రైతుల్లో ఒకణ్ణి! అలాంటి నేను ఆకలితో నకనక లాడుతూ రాత్రి వేళ చెట్టూ పుట్టకు తిరగ డమా, ఛీ!” అంటూ ఎవర్నో తన్నబోతున్నట్టు కాలు ఝాడించబోయి, అంతలో రెండో కాలు పట్టు తప్పడంతో చెరువులో పడిపోయాడు.\nఈత రాని భద్రం చెరువునీట రెండు మునకలు వేసి, మూడోమునక వేయబోతూ, “ఇదే జీవితంలో తుదిక్షణం!” అనుకున్నాడు.\nఐతే, ఆ మరుక్షణం అతడి చేతికి ఒక మర్రి ఊడ అందింది. దాని సాయంతో భద్రం గట్టు మీదికి చేరాడు. అంతలో ఒక ఆడ పిశాచం అతణ్ణి, \"ఎందుకు చావాలనుకు న్నావు? నేను ఊడ అందించక పోతే, ఈపాటికి చచ్చివుండేవాడివి!\" అన్నది కోప్పడుతున్నట్లు\nమొదట్లో పిశాచాన్ని చూసి భయపడిన భద్రానికి, దాని మాటలు వినగానే కాస్త ధైర్యం వచ్చింది. అతడు దానికి ఏం జవాబు చెప్పాలా అని ఆలోచించేంతలో పిశాచం, \"ఏవైనా మంచిపనులు చేసి పైలోకాలకు పోవాలని ఇక్కడ ప్రార్థన చేసుకుంటున్నాను. నీవల్ల అంతరాయం కలిగింది,” అన్నది.\nపిశాచి అలా అనగానే భద్రానికి, ఇదేదో సత్తెకాలపు పిశాచి అని అర్థమై పోయింది. అతడు విచారంగా ముఖం పెట్టి, “నన్ను కాపాడి చాలా పుణ్యం మూటగట్టుకున్నావు. చిల్లిగవ్వ లేనివాడిని, పెళ్ళాన్ని ఎలా పోషిం చను?” అంటూ మళ్ళీ చెరువులోకి దూక బోయినట్లు నటించాడు.\nవెంటనే పిశాచం, “అంతపని చేయకు, ఆగు!” అంటూ చెట్టు మీదికి ఎగిరి ఒక మూట తీసుకువచ్చి భద్రం చేతిలో పెట్టింది.\n“ఈ డబ్బుతో సుఖంగా బతుకుతాను. నీ కోసం ఇంట్లో అందరం ప్రార్థన చేస్తాం,” అని ఆనందంగా ఇంటిదారిపట్టాడు భద్రం.\nభద్రం ఇల్లు చేరుతూనే డబ్బు మూట కమల ముందు పడేస్తూ, \"తలుచుకుంటే క్షణంలో డబ్బు గడించగలను. ఇది దొంగ సొమ్మేంకాదు, ఆహా!” అన్నాడు.\nకమలకు కలిగిన ఆనందం అంతాయింతా కాదు. అయితే, భద్రం ఆమర్నాడు తను తెచ్చిన డబ్బులో కొంత జూదానికీ, మరి కొంత తనలాగే పనీపాటూ లేకుండా గాలికి తిరిగే మిత్రులకూ ఖర్చు చేసి ఇంటికి తిరిగొచ్చాడు.\n\"డబ్బు ఇలా ఎడాపెడా ఖర్చు చేస్తే ఎలా? వ్యవసాయం నచ్చకపోతే, ఏదైనా చిన్న వ్యాపారం ప్రారంభించు,” అన్నది కమల.\n“ఎవరైనా సలహాలు చెబితే, నాకు కోపం ముంచుకువస్తుంది, తెలుసా?\" అంటూ భార్య మీద విరుచుకుపడ్డాడు భద్రం.\nఈ విధంగా, తుమ్మల చెరువు పిశాచం ఇచ్చిన డబ్బు నెల తిరక్కుండా నే ఖర్చయి పోయింది. భద్రం మళ్ళీ ఆ రాత్రి చెరువులో దూకబోతున్నట్లు నటించి, పిశాచం ఇచ్చిన డబ్బుతో తిరిగొచ్చాడు. భర్త డబ్బుతో రావడం చూసి కమల నిర్ఘాంతపోయింది.\nవ్యసనాలు మరింతగా పెరగడంతో భద్రం, ఈసారి ఇరవై రోజుల్లోనే డబ్బంతా ఖర్చు చేసేశాడు. భర్తను కోప్పడి లాభంలేదని గ్రహించిన కమల, “ఇంట్లో చిల్లి గవ్వ లేదు, ఏం చేసేట్టు?\" అన్నది శాంతంగా.\n“ఏం చేసేట్టా? అలా చూస్తూండు మరి,” అన్నాడు భద్రం భుజాలు ఎగరవేస్తూ.\nఆ రాత్రి మళ్ళీ తుమ్మల చెరువుకు బయల్దేరాడు భద్రం. కమల రహస్యంగా అతణ్ణి వెంబడించి, ఒక చెట్టు చాటున నిలబడి, అతడు పిశాచం నుంచి ఎలా డబ్బు సంపాదిస్తున్నాడో కళ్ళారా చూసింది. భద్రం అలా చెరువు గట్టు దిగగానే, కమల తనూ చెరువులోకి దూకబోతున్నట్లు నటించింది.\nపిశాచం వెంటనే, “ఆగాగు! నీ కొచ్చిన కష్టమేమిటి?\" అంటూ కమలను అడ్డు కున్నది.\n“నీవల్ల, ఏ ఆడదానికీ రాగూడని కష్టం వచ్చింది!” అన్నది కమల కోపం నటిస్తూ.\n\"కష్టమా? నావల్లనా? నేనేంచేశాను?\" అంటూ ఆశ్చర్యపోయింది పిశాచం.\n“నీవల్ల నా భర్త మరింత బద్దకస్తుడుగా మారాడు. ఉన్నవాటికి తోడు మరికొన్ని కొత్త వ్యసనాలకు అలవాటుపడ్డాడు. యోగ్యత లేనివారికి సాయపడడానికి మించిన పాపం మరొకటి లేదు. ఆ సంగతి నీకు తెలియదా?” అన్నది కమల తీవ్రస్వరంతో.\n\"మంచి పని చేస్తున్నాననుకుని, మరింత పాపం మూటగట్టుకున్నానన్న మాట! నా పాపానికి పరిహారమేమిటో నువ్వే చెప్పు,” అన్నది పిశాచం.\nఅప్పుడు కమల, తన భర్త చెరువులో మునిగి చావబోతున్నట్టు చేసేదంతా నటన అని పిశాచానికి చెప్పి, ఈసారి అతడు వస్తే ఏంచేయాలో వివరించింది.\nపదిహేను రోజుల్లో పిశాచం ఇచ్చిన డబ్బంతా ఎడాపెడా ఖర్చు చేసిన భద్రం, ఆ రాత్రి మళ్ళీ తుమ్మల చెరువులోకి దూకబోతు న్నట్టు నటించాడు.\nఅది చూసి పిశాచం కీచుమంటూ నవ్వి, “చేసిన పాపాల నుంచి విముక్తిపొందేందుకు, ఎలాంటి వారికి సాయపడాలో, ఈ మధ్యనే తెలిసివచ్చింది. సోమరిగా తిరుగుతూ పెళ్ళాం కష్టం మీద బతకాలనుకునే నువ్వు మహా పాపివి! నీట మునిగి చచ్చే నీకు, ఇకపై ఈ చెట్టేగతి,\" అంటూ దూరంగా చీకట్లోకి ఎగిరి పోయింది.\nపిశాచం మాటలకు భద్రం ఒళ్ళు జలద రించింది. తను చచ్చి పిశాచం అవుతాననే భయం భరించలేక పోయాడు. తల వంచు కుని ఇంటికేసి బయలుదేరాడు.\nఆ మర్నాడు చీకటి తోటే భద్రం పొలం పనులకు బయల్దేరడం చూసి, మనసులోనే తుమ్మలచెరువు పిశాచానికి కృతజ్ఞతలు చెప్పుకున్నది, కమల.",
            "book_page_end": 12,
            "story_id": "2005_08_04",
            "raw_genre_backup": "దయ్యాల కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు - 22",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ ధారావాహిక",
            "moral": "స్నేహాన్ని, నిజాయితీని, ధైర్యాన్ని నమ్ముకోవాలి. చెడుపై మంచి విజయం సాధిస్తుంది.",
            "keywords": [
                "భల్లూక మాంత్రికుడు",
                "కాళీవర్మ",
                "రాక్షసుడు",
                "తాంత్రికుడు",
                "కాంచనలత"
            ],
            "characters": [
                "భల్లూక మాంత్రికుడు",
                "జితకేతుడు",
                "కాళీవర్మ",
                "ఉగ్రదండుడు",
                "నగర తలారి",
                "సామంతు సూర్యభూపతి",
                "కాంచనలత",
                "మిథ్యామిశ్రుడు",
                "భల్లూకపాదుడు",
                "కాలదండుడు",
                "మొసలి"
            ],
            "locations": [
                "అరణ్యం",
                "చంద్రశిలానగరం",
                "కొలను"
            ],
            "content": "[సామంతు సూర్యభూపతి, తన కోట రక్షణకై వెళ్ళాడు. మర్కటుడు కూడా కోటగోడ దూకి పారిపోయాడు. భల్లూకమాంత్రికుడు తన గురువు ఆపదలో వున్నాడని గ్రహించి రక్షించడానికి సొరంగమార్గం ప్రవేశి స్తూండగా, తలారి భల్లూకుడు అతణ్ణి అటకాయించాడు. మాంత్రికుడు అతణ్ణి నగరతలారివంటూ మంత్రదండంతో మెల్లగా తల మీద కొట్టి, సొరంగంలోకి వేగంగా వెళ్ళాడు. -తరవాత]\nభల్లూక మాంత్రికుడు వెళ్ళిపోగానే, రాజు జితకేతుడు, కాళీవర్మకేసి చూసి, \"ఇప్పుడు మనం ఏం చేయటం బావుంటుంది? మీ అందరి సమక్షంలో సామంతు సూర్యభూపతి కుమార్తె, నా దత్తురాలని చెప్పాను. ఆమెను, మర్కటుడి గురువైన మిథ్యామిశ్రుడి నుంచి రక్షించవలసి వున్నది గదా? సైనికులను వెంట తీసుకుని అరణ్యానికి వెళదామా?\" అన్నాడు.\n“మహారాజా, వెంట సైనికులతో కోలాహ లంగా అరణ్యం ప్రవేశించటమంటే, ఆ తాంత్రి కుణ్ణి ముందుగానే హెచ్చరించటం అవు తుంది,” అని, కాళీవర్మ అక్కడి నుంచి కది లాడు. కాళీవర్మవెనకగా, రాక్షసుడు ఉగ్రదం డుడూ, నగర తలారీ బయలుదేరారు.\nవాళ్ళు అరణ్యం ప్రవేశించే సరికి, వాళ్ళకు ఒకచోట పెద్ద ఎలుగుబంటు ఒకటి కనిపిం చింది. అది కొన్ని దుంపలనూ, పళ్ళనూ అడవితీగలతో కట్టి భుజానవేసుకుని, వేగంగా నడుస్తున్నది. కాళీవర్మ ఆశ్చర్యపోతూ, “ఉగ్ర దండా! ఏమిటీ వింత?\" అన్నాడు.\n“ఇందులో వింత పడేందుకేమున్నది? ఈ ఎలుగుబంటు దుర్మార్గుడైన ఆ తాంత్రిక మిశ్రుడి పెంపుడు జంతువై వుంటుంది. మనం చడీ చప్పుడూ కాకుండా దీన్ని అనుస రించిపోతే, వాడెక్కడ వున్నదీ తెలుసుకో వచ్చు,” అన్నాడు రాక్షసుడు ఉగ్రదండుడు.\nముగ్గురూ ఎలుగుబంటు వెనకగా కొంత దూరం వెళ్ళేసరికి, ఒక చెట్టు కింద భల్లూక మాంత్రికుడూ, తెల్లని గడ్డంతో, బక్కచిక్కిన శరీరంతో, మెడలో రుద్రాక్షమాలలతో ఒక వృద్ధుడూ వాళ్ళ కంట బడ్డారు. సామంతు సూర్యభూపతి వాళ్ళతో ఏదో మాట్లాడుతు న్నాడు.\nకాళీవర్మను అంతదూరాన చూస్తూనే భల్లూకమాంత్రికుడు లేచి నిలబడి, “శిష్యా కాళీ!” అంటూ పెద్దగా కేక పెట్టి, “ఇరుగో, నా గురువు భల్లూకపాదుడు, ఇక్కడే వున్నారు! సూర్యభూపతి కుమార్తె అయిన కాంచన లతను తాంత్రికమిథ్యామిశ్రుడు కోటలో నుంచి అపహరించుకుపోయాడు. ఇప్పుడేం చేయబోతున్నావు?” అన్నాడు.\nఉగ్రదండుడు ముసలి భల్లూకపాదుడి కేసి కోపంగా చూస్తూ, “నా అన్న కాలదండు డెక్కడ?” అని అడిగాడు.\nభల్లూకపాదుడు మెడలోని రుద్రాక్షమాల కేసి ఒకసారి చూసుకుని, చిరునవ్వు నవ్వి, “ఈ ప్రశ్న అడగవలసింది నన్ను కాదు, తాంత్రిక మిథ్యామిశ్రుణ్ణి! వాడు మందు మాకులతో నీ అన్నను మూగవాణ్ణి చేసి, నేనీ ఎలుగుబంటును వాహనంగా వాడుకుంటు న్నట్టు, వాడుకుంటున్నాడు. వాణ్ణి ఈ అర ణ్యంలో వెతికి పట్టగలిగితే, అక్కడ నీ అన్న కాలదండుడితోపాటు, రాజకుమార్తె కాంచన లత కూడా దొరుకుతుంది. మీలో అంత సాహసికులెవరు?\" అన్నాడు.\nకాళీవర్మ కత్తిపిడి మీద చేయివేసి, “ఆ సాహసం ఏదో నేనే చేసి, ఆ కాంచనలతను రక్షించటమేకాదు, ఆ తరవాత ఆ తాంత్రికుణ్ణి, నిన్నూ, నా కత్తికి బలిచేస్తాను. మంత్రతంత్రాలు నేర్చిన దుష్టులెవరూ, ఈ ప్రాంతాల ప్రాణా లతో వుండటానికి వీలులేదు,” అన్నాడు.\nఆ మాటలకు భల్లూకమాంత్రికుడు పళ్ళు కొరుకుతూ, మంత్రదండం పైకెత్త బోయేం తలో, సామంతు సూర్యభూపతి అతణ్ణి వారించి, “కాళీవర్మా, ఈ భల్లూక పాదుడూ, ఈయన శిష్యుడైన భల్లూక మాంత్రికుడూ మనకు శత్రువులు కాదు. శంఖం ఊదుతూ, మాయామర్కటుణ్ణి గురువైన తాంత్రికుడి దగ్గిరకు రావలసిందిగా హెచ్చరిస్తున్న, వాళ్ళ సేవకుణ్ణి పట్టుకునేందుకు, ఇంతకు ముందే నాకు చాలా సాయంచేశారు. ఇదుగో, ఆ శంఖం! వాణ్ణి, ఎంత హింస పెట్టినా తన యజమాని, ఎక్కడ వున్నదీ చెప్పలేదు. ఆ దుష్టుణ్ణి నా కత్తికి బలిచేశాను,” అన్నాడు.\nకాళీవర్మ శంఖాన్ని దూరంగా విసిరి వేసి, “రాజా సూర్యభూపతీ! నువ్వు నిజంగా బలి పెట్టవలసింది, నీ కుమార్తెను అపహరించుకు పోయిన తాంత్రిక మిథ్యామిశ్రుణ్ణి, వాడి సేవ కుణ్ణి కాదు. సరే, మనం తలా ఒక వైపుకు పోయి, వాడి కోసం వెతుకుదాం, దొరక్క పోడు,” అంటూ బయలుదేరాడు.\nభల్లూకపాదుడు మెచ్చుకుంటున్నట్టు తలవూపి, భల్లూకమాంత్రికుడితో, “శిష్యా, నువ్వు మనకు కావలసిన జాతకుణ్ణి పట్టావు. కాని, పరిస్థితులు అనుకూలించక మన చేజారిపోయాడు. ఇప్పుడు మనం ఆ తాంత్రి కుణ్ణి హతమార్చటంతో తృప్తి పడదాం. ఇక కదలండి!” అన్నాడు.\nఆ వెంటనే ఎలుగుబంటును ఎక్కి భల్లూక పాదుడూ, అతడి శిష్యుడు భల్లూకమాంత్రి కుడూ ఒకపక్కగానూ; రాక్షసుడు ఉగ్రదం డుడూ, తలారీ, సామంతు సూర్యభూపతీ మరొకపక్కగానూ అరణ్యంలోకి బయలు దేరారు.\nకాళీవర్మ దారివెంట అడుగుల గుర్తుకోసం వెతుకుతూపోగా, ఒకచోట అతడికి మామూలు మనుషుల అడుగుల గుర్తులతో పాటు, అంతకు రెండు, మూడింతలున్న అడుగుల గుర్తులు కనిపించినై. వెంటనే అతడికి తాంత్రికుడి వెంటవున్న ఉగ్రదండుడి అన్న అయిన కాలదండ రాక్షసుడు గుర్తుకు వచ్చాడు.\nఆ దాపులలో ఎక్కడో తాంత్రికుడు స్థావరం ఏర్పరచుకుని వుంటాడనుకుంటూ కాళీవర్మ పొదలచాటుగా నడుస్తూ మరికొంతదూరం పోయేసరికి, అతడికి ఒక పెద్ద కొలనూ, అందులో వచ్చి పడుతున్న ఒక సెలయేరూ కంటబడినై. ఆ సెలయేటి ఒడ్డున పొడవాటి త్రిశూలం ఒకటి నేలలో గుచ్చబడి వుండటం చూసి కాళీవర్మ ఆశ్చర్యపడుతూ మరి కాస్త ముందుకు వెళ్ళాడు. కొలనులో ఒక దృఢ కాయుడు, నల్లని జులపాల జుట్టుతో, చిన్న గడ్డంతో అతడి కంటబడ్డాడు. వాడు కళ్ళు మూసుకుని, ఏదో మంత్రం జపిస్తున్నాడు.\nవాడు మరెవరోకాదు, తాంత్రిక మిథ్యా మిశ్రుడని కాళీవర్మ వెంటనే గ్రహించాడు.\nఅతడు కోపంతో పళ్ళుకొరికి, వేగంగా కొలను ఒడ్డుకుపోయి, \"ఒరే, నువ్వేగదా, తాంత్రిక మిథ్యామిశ్రుడివి? తాంత్రికుడికి మంత్రా లతో ఏం పని? నువ్వు అపహరించుకువచ్చిన సూర్యభూపతి కుమార్తె కాంచనలత ఎక్కడ?” అన్నాడు బిగ్గరగా.\nమంత్రం జపిస్తున్నవాడు చప్పున కళ్ళు తెరిచి, కాళీవర్మకేసి పరీక్షగా ఓమారు చూసి, “చెప్పకుండానే, నా పేరు గ్రహించావు. నిశ్చయంగా తెలివైనవాడివే! నా శంఖం మోసే సేవకుణ్ణి, అరణ్యంలో ఇంతకుముందే ఎవరో చంపారని, నా శిష్యుడు భ్రాంతిమతి చెప్పాడు. ఆ చంపినవాడివి నువ్వు కాదు గదా?” అని అడిగాడు.\n“ఆ సంగతి తరవాత చెపుతాను, కాంచన లతను ఎక్కడ దాచావు?\" అంటూ కాళీవర్మ కత్తి దూయబోయేంతలో, పైనున్న చెట్ల కొమ్మల్లో మాయామర్కటుడు కిచకిచమంటూ అరిచి, “తాంత్రిక గురో! వీడే కాళీవర్మ, పుట్టుసాహసి! వేయిమాటలేల; ఈ క్షణానే వీడి ప్రాణాలు తీయటం మనకు క్షేమం!\" అంటూ కొమ్మల్లోంచి కాళీవర్మకేసి దూకుతు న్నంతలో, కత్తిదూసే వ్యవధిలేక, కాళీవర్మ చప్పున పక్కనే వున్న త్రిశూలాన్ని, మర్కటుడి కేసి పైకెత్తాడు.\nమాయామర్కటుడు ఆసరికే కొమ్మ మీది నుంచి రివ్వున కిందికి వస్తూ, బలంగా త్రిశూలాన్ని తాకటంతో, కాళీవర్మ చేయిపట్టు తప్పి త్రిశూలం తిరిగి నేలలో గుచ్చుకు పోయింది. మర్కటుడు త్రిశూలం మీద కొరతపడిపోయి, బాధతో కాళ్ళూ, చేతులూ కొట్టుకుంటూ, “జై, తాంత్రిక గురో! తిరిగి తమకు సేవచేసే భాగ్యం ఆ పైలోకంలోనే!” అంటూ అరవసాగాడు.\nకాళీవర్మ ఒర నుంచి కత్తి లాగి, కొలను నీటిలో నిశ్చేష్టుడై చూస్తున్న తాంత్రికుడితో, “ఒరే, తాంత్రికాధమా! నువ్వు పూజించే భల్లూ కేశ్వరి పేరు మీద, నిన్నీ కొలను ఒడ్డునే నాకత్తికి బలిచేయబోతున్నాను. ముందు కాంచన లతను ఎక్కడ దాచావో, చెప్పు,” అన్నాడు.\nఅంతవరకూ నిశ్చేష్టుడైవున్న తాంత్రికుడు చిరునవ్వు నవ్వి, చేతులు చాచి, గుప్పెళ్ళు మూసి తెరుస్తూ, తలను అటూ ఇటూ రక రకాలుగా తిప్పసాగాడు. ఆ వింతప్రవర్తనకు ఆశ్చర్యపోతూ, కాళీవర్మ కొలను నీటిలో దిగబోతున్నంతలో, వెనకవైపునుంచి, “యువ కుడా, జాగ్రత్త! తాంత్రికుడు సైగచేస్తున్నది, మూగ రాక్షసుడికి!\" అన్న స్త్రీ కంఠం విని పించింది.\nకాళీవర్మ చప్పున వెనుదిరిగాడు. రాక్ష సుడు ఉగ్రదండుణ్ణి పోలినవాడొకడు భుజాల మీదినుంచి ఒక యువతిని కిందికి దించి, అడవి ఏనుగులా ఒకసారి ఘీంకరించి, రాతి గద పైకెత్తి వేగంగా కాళీవర్మ కేసి వచ్చాడు.\nకాళీవర్మమెరుపువేగంతో రాక్షసుడి దాడి నుంచి పక్కకు తప్పుకున్నాడు. రాక్షసుడు కొలను ఒడ్డునున్న బురదలో కాలుజారి, నీటిలో బోర్లా పడిపోయాడు. వాడి చేతిలో వున్న రాతిగద ఒడ్డున పడిపోయింది.\nరాక్షసుడు ఈసారి మరింత పెద్దగా ఘీంక రించి, మోచేతులను నేలకు ఊతంగాపెట్టి లేవబోతున్నంతలో, కాళీవర్మ ఛెంగున ముందుకు దూకి, రాతిగద తీసుకుని, వాడి తలమీద బలంగా కొట్టాడు. ఆ దెబ్బకు రాక్షసుడు భీకరంగా అరిచి, ప్రాణం కడబట్టి, నీటి ఒడ్డున శవంలా పడిపోయాడు.\nకాళీవర్మ, ఎటు పారిపోవటమా అని దిక్కులు చూస్తున్న తాంత్రిక మిథ్యామిశ్రుడి కేసి ఓమారు చూసి, రాక్షసుడు తెచ్చిన యువతితో, “నువ్వేగదా, సూర్యభూపతి కుమార్తె కాంచనలతవు?” అన్నాడు.\nఆ యువతి అవునన్నట్టు తల వూపి, \"తాంత్రికుడి ఇద్దరు సేవకులూ చచ్చినట్టు న్నది! వాణ్ణి ప్రాణాలతో వదలరాదు. నా దగ్గిర ఆయుధం లేదు. నీ కత్తి నాకు ఇచ్చి, మూగ రాక్షసుడి రాతిగద నువ్వు తీసుకో. ఈ దుర్మా ర్గుణ్ణి-వేటాడదాం,” అన్నది.\nకాళీవర్మ ఆ మాటలకు పరమానందం చెంది, కత్తిని కాంచనలతకు ఇచ్చి, రాతి గదను భుజానపెట్టుకుని, కొలనునీట దిగి, తాంత్రికుడి కేసి పోబోతున్నంతలో, రాజు జితకేతుడు ఇద్దరు సైనికులతో అక్కడికి వచ్చి, కాళీవర్మతో, “కాళీవర్మా, నువ్వు మహావీరు డివి, సందేహం లేదు,” అన్నాడు.\nరాజు జితకేతుడు నవ్వుతూ, కాళీవర్మ చేయిపట్టుకుని, అతణ్ణి కాంచనలత దగ్గిరకు తీసుకువచ్చి, “నా దత్తు కుమార్తె కాంచన లతకూ, ఈ క్షత్రియ యువకుడు కాళీ వర్మకూ, ఇదే మీ అందరి సమక్షంలోనూ పాణిగ్రహణం చేయిస్తున్నాను. నా తదనం తరం ఇతడే చంద్రశిలానగరానికి రాజు!\" అన్నాడు.\nఅందరూ హర్షధ్వానాలు చేశారు. అంతలో కొలను నుంచి ఒక చావుకేక వినిపించింది.\nఅందరూ అటు చూసేసరికి, ఒక పెద్దమొస లితో తాంత్రిక మిథ్యామిశ్రుడు చావుబతు కుల పోరాటం చేస్తున్నాడు. అది చూసి భల్లూక మాంత్రికుడు ఉత్సాహంగా మంత్ర దండాన్ని పైకెత్తి ఊపుతూ, \"భల్లూకపాదగురో! భల్లూకేశ్వరీదేవికి ఇక మీరే ప్రధాన పూజా రులు! మీ విరోధి మొసలికి ఆహారం అయి పోతున్నాడు,” అన్నాడు.\nఅందరూ చూస్తూండగానే మొసలి, తాంత్రిక మిథ్యామిశ్రుణ్ణి నోటకరుచుకుని కొలను నీట మునిగిపోయింది. రాక్షసుడు ఉగ్రదండుడు, నీటి ఒడ్డుకు పోయి, ప్రాణం కడబట్టి పడివున్న కాలదండ రాక్షసుణ్ణి కూర్చో బెట్టి, \"అన్నా! ఇంతకాలంగా నిన్ను హింస పెట్టిన తాంత్రికుడు మొసలికి ఎర అయి పోయాడు. ఇక లే!\" అంటూ వీపున గట్టిగా చరిచాడు.\nరాక్షసుడు కాలదండుడు చప్పునలేచి నిలబడి, రెండు చేతులతో గొంతు గట్టిగా పట్టుకుని, కొలను కేసి చూస్తూ కీచుమంటూ అరిచి, \"తమ్ముడూ, ఉగ్రదండా, ఆ తాంత్రి కుడు చచ్చాడా? వాడు తినిపించిన విషాలతో, వాడంటే పుట్టిన భయంతో, ఇంతకాలంగా నేను మూగవాణ్ణయిపోయాను. ఇంత రాక్ష సుణ్ణయిన నన్ను ఎదిరించి, మూర్ఛపోగొట్టిన ఆ మహావీరు డెక్కడ?\" అంటూ పెద్ద అంగలు వేస్తూపోయి, కాళీవర్మనూ, పక్కనే నిలబడి వున్న కాంచనలతనూ ఎత్తి, భుజాల మీద కూర్చోబెట్టుకున్నాడు.\nభల్లూకమాంత్రికుడితో పాటు అక్కడ ఉన్నవారందరూ బ్రహ్మానందపడిపోతూ, హర్ష ధ్వానాలు చేశారు. - (అయిపోయింది)",
            "book_page_end": 18,
            "story_id": "2005_08_05",
            "raw_genre_backup": "ఫాంటసీ ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "దేవనాధుడి దివ్యశక్తులు! (బేతాళ కథలు)",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథలు",
            "moral": "చేసే పని యొక్క ఫలితం కంటే, దాని వెనుక ఉన్న ఉద్దేశమే గొప్పది. పరార్థచింతన స్వార్థం కంటే ఉత్తమమైనది.",
            "keywords": [
                "విక్రమార్కుడు",
                "బేతాళుడు",
                "దేవనాధుడు",
                "సుబ్బన్న",
                "బాలయ్య",
                "పరార్థచింతన"
            ],
            "characters": [
                "విక్రమార్కుడు",
                "బేతాళుడు",
                "దేవనాధుడు",
                "రంగన్న",
                "మాలతి",
                "సుబ్బన్న",
                "ఎల్లన్న",
                "బాలయ్య"
            ],
            "locations": [
                "శ్మశానం",
                "సింగవరం గ్రామం",
                "రామాలయం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, ఇంత అర్ధరాత్రి వేళ కన్ను పొడుచుకున్నా కానరాని కటిక చీకట్లో, నువ్వు పడుతున్న శ్రమ ఎవరికైనా జాలికలిగిస్తుంది. ఇన్ని శ్రమలకు ఓరు స్తున్నావంటే, నువ్వు సాధించ దల చిందేదో చాలా ఉత్తమ కార్యమే అనుకోవాలి. ఐతే, అందుకు నువ్వు ఎన్నుకున్న మార్గం కూడా, అంతే ఉత్తమ స్థాయికి చెందినదైవుండాలి కదా? అప్పుడే నువ్వు సాధించిన కార్యానికి సార్థకత లభిస్తుంది. ఈ ధర్మసూక్ష్మాన్ని గుర్తించ నప్పుడు, యోగి దేవనాధుడిలాగా తొందర పాటుతో సందర్భశుద్ధి లేని నిర్ణయానికి దారితీస్తుంది. ఇందుకు ఉదాహరణగా, ఆ యోగి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\nఒకానొక సముద్ర తీరంలో సింగవరం అనే గ్రామం వుండేది. ఆ గ్రామానికి దాపులనున్న అరణ్యంలో, దేవనాధుడనే యోగి ఆశ్రమం నిర్మించుకుని, అవసర సమయంలో ప్రజ లకు సాయపడుతూండేవాడు. ఆయనకు దివ్యశక్తులున్నాయనేది చాలామంది విశ్వాసం.\nసింగవరం గ్రామం, ఆ చుట్టు పక్కలా సకాలంలో వర్షాలు కురిసి పంటలు బాగా పండేవి. కృషికి తగిన ఫలితం లభించడం వల్ల, గ్రామస్థులంతా పచ్చగా వున్నారు. ఆ గ్రామానికి ఈమధ్యనే బాలయ్య అనే స్వార్థ పరుడు గ్రామాధికారి అయ్యాడు. ఆయన ధనార్జన కోసం గ్రామంలో మద్యశాలలు, జూద గృహాలు ప్రారంభించాడు. అందువల్ల గ్రామంలోని కుర్రకారు దురలవాట్లకులోన య్యారు.\nమద్యపానం, జూదం తమ గ్రామానికి తగ వని కొందరు గ్రామస్థులు బాలయ్యను హెచ్చ రించారు. కానీ బాలయ్య వారితో, “కాలం మారుతోంది. దాంతోపాటే మనమూ మారాలి. గ్రామంలో అధిక సంఖ్యాకులు కోరినదే నేను చేస్తున్నాను,” అని చెప్పి వారిని పంపేశాడు.\nబాలయ్య పద్ధతులు నచ్చనివారిలో రంగన్న అనే రైతు కూడావున్నాడు. ఆయన భార్య మాలతి. వారికి సుబ్బన్న, ఎల్లన్న అని ఇద్దరు కొడుకులు. పెద్దవాడు సుబ్బన్న బుద్ధి మంతుడు. గ్రామంలోని బుద్ధిమంతులైన కుర్రవాళ్ళందరూ అతడితోనే స్నేహం చేసే వారు. రెండోవాడు ఎల్లన్న అల్లరివాడు. గ్రామం లోని అల్లరి కుర్రవాళ్ళందరికీ అతడే నాయ కుడు.\nతల్లిదండ్రులు ఎల్లన్న గురించి బాధ పడితే, \"తమ్ముడింకా చిన్నవాడు. వాడి బాగో గులు నేను చూసుకుంటాను. మీరు బెంగ పెట్టుకోకండి,\" అన్నాడు సుబ్బన్న వారితో.\nతల్లి దీనికి తృప్తిపడక, “మొక్కై వంగనిది మానై వంగదు. తమ్ముణ్ణి మనం ఇప్పుడే అదుపు చేయాలి. కాని ఊళ్లోని జూదగృహాలు, మద్యశాలలు మూతబడితే తప్ప వాడు బాగుపడడు,\" అని హెచ్చరించింది.\nసుబ్బన్న తన స్నేహితులందరినీ కూడ గట్టుకుని గ్రామంలో హరికథలు, నాటకాలు ఏర్పాటు చేసి, మద్యపానం వల్ల ఆరోగ్యం ఎలా దెబ్బతింటుందో, జూదం వల్ల నష్టాలే మిటో పురాణ కథల రూపంలో ప్రచారం చేశాడు.\nఅన్న సుబ్బన్న చేస్తున్న ఈ మంచి పనులు ఎల్లన్నకు కోపం తెప్పించినై. వాడు తన స్నేహి తులతో ఏం చేయాలా అని చర్చించాడు.\nవాళ్ళు, “నీ అన్న మంచివాడన్న పేరు తెచ్చు కుంటున్నాడు. ఇక మనకు ఈ విషయంలో గ్రామాధికారి బాలయ్యగారే సాయపడాలి,” అన్నారు.\nబాలయ్య కూడా సుబ్బన్న ప్రచారాన్ని ఎలా ఆపాలా అని చూస్తున్నాడు. ఎల్లన్నా వాడి స్నేహితులూ తన ఇంటికి రాగానే ఆయన, “వజ్రాన్ని వజ్రంతోనే కోయాలి; ముల్లును ముల్లుతోనే తీయాలి. మనం సుబ్బన్న మంచితనాన్నే ఉపయోగించుకుని, గ్రామమంతా వాణ్ణి అసహ్యించుకునేలాంటి తప్పు వాడిచేత చేయించాలి,\" అంటూ ఓ పథకం చెప్పాడు.\nఆ ప్రకారం ఎల్లన్న స్నేహితుడొకడు సాధువు వేషంలో సుబ్బన్నను కలిసి, \" నీ తమ్ముడు ఎల్లన్న అంటే మీ కుటుంబీకు లందరికీ ఎంతో ప్రేమాదరాలున్నాయని విన్నాను. వాడు బుద్ధిమంతుడు కావాలంటే అందుకో పెద్ద సాహసం చేయాలి. చేస్తావా?” అన్నాడు.\nసుబ్బన్న వెంటనే సరేనన్నాడు.\n“ఐతే, ఈ అర్ధరాత్రి ఒంటరిగా రామాల యానికి వెళ్ళు. గర్భగుడిలో శ్రీరాముడి విగ్రహానికున్న కిరీటాన్ని తీసుకుని ఇంటికి తెచ్చి, నిద్రపోతున్న నీ తమ్ముడి తల మీద కాసేపుంచు. తిరిగి కిరీటాన్ని స్వామి శిరసున చేర్చు. అలా చేస్తే నీ తమ్ముడు పితృవాక్య పరిపాలనలో శ్రీరాముణ్ణి మించిన వాడౌతాడు. కానీ ఇదంతా రహస్యంగా జరగాలి. మధ్యలో పట్టుబడితే-ఎవరేమడిగినా, అంతా నా కర్మ అని వూరుకోవాలి. ఇంకేమైనా చెప్పావో, ఈ గ్రామానికే అరిష్టం జరుగుతుంది,” అన్నాడు దొంగసాధువు గంభీరంగా.\nదొంగసాధువు మాటలు నమ్మిన సుబ్బన్న అర్ధరాత్రి రామాలయానికి వెళ్ళాడు.\nబాలయ్య చేసిన ఏర్పాటు ప్రకారం గర్భగుడి తలుపులకు తాళాలు లేకపోతే, దేవుడు తనకు సాయపడుతున్నాడనుకున్నాడు, సుబ్బన్న. అతడు విగ్రహానికి నమస్కారం చేసి కిరీటాన్ని తీశాడు. ఆసరికి గుడి బయట కాపున్న ఎల్లన్న స్నేహితులతో, గ్రామాధికారి బాలయ్య కూడా వున్నాడు. సుబ్బన్న వాళ్ళకు కిరీటంతో దొరికిపోయాడు.\nబాలయ్య, అతణ్ణి గుచ్చి గుచ్చి ప్రశ్నలు వేస్తే, “అంతా నా కర్మ!” అని వూరుకున్నాడు.\nమర్నాడే రామాలయం ఆవరణలో గ్రామ స్థులందరినీ సమావేశపరిచి, వారి ముందు సుబ్బన్నను దోషిగా నిలబెట్టిన బాలయ్య, దేవుడి కిరీటం దొంగిలించ ప్రయత్నించిన మహాపాపానికి సుబ్బన్నకు యాభైకొరడా దెబ్బల శిక్ష విధించాడు.\nఇది విన్న సుబ్బన్న తల్లి మాలతి వణికి పోతూ పరుగున కొడుకు దగ్గరకు వెళ్ళి, “నాయనా! నువ్వు మంచివాడివి. దేవుడి కిరీటం తీస్తే అందుకేదో కారణంవుంటుంది. నువ్వు కొరడా దెబ్బలు తినడం నేను చూడ లేను. ఎందుకు చేశావో చెప్పు,” అన్నది దుఃఖాన్ని ఆపుకుంటూ.\nదీనికి సుబ్బన్న చలించక, \"అమ్మా! నన్ను నమ్ము. దేవుడి కిరీటం ఎందుకు తీశానో చెబితే గ్రామానికి అరిష్టం!” అన్నాడు.\nఈ మాటలకు బాలయ్య అవహేళనగా నవ్వి, “వీడు ఇంకా మాయమాటలతో మనను నమ్మించాలని చూస్తున్నాడు. వీడు మంచి తనం ముసుగువేసుకున్న దుష్టుడు. వీడికి వెంటనే శిక్ష అమలు చేయక తప్పదు,” అంటూ, ఒక బలిష్టుడైన వస్తాదుకు కొరడా అందించాడు.\nమాలతి, సుబ్బన్నకు అడ్డంగా నిలబడి, “ఏ గ్రామానికి అరిష్టమని, నా కొడుకు కొరడా దెబ్బలకు సిద్ధపడ్డాడో, ఆ గ్రామమే వాణ్ణి శిక్షి స్తున్నది. అలాంటి గ్రామానికి అరిష్టం తప్పదు, ఇది నా శాపం!\" అన్నది భూమిని కాళ్ళతో గట్టిగా తాటిస్తూ.\nఆ మరుక్షణం అక్కడ భూమి కంపిం చింది. ఊళ్ళోని ఇళ్ళన్నీ కూలిపోయాయి. ఆ వెంటనే దాపులనున్న సముద్రం పొంగి గ్రామాన్ని ముంచేసింది.\nకొంతసేపటికి ఉపద్రవం శాంతించాక బ్రతికి బట్టకట్టిన వాళ్ళందరూ ఒకచోట కలుసుకున్నారు. వారిలో సుబ్బన్న తండ్రి రంగన్న కుటుంబమూ వుంది.\n“నేలంతా ఉప్పు తేరిపోయింది. కొన్నేళ్ళ దాకా ఇక్కడి భూములు సాగుకు ఏమాత్రం పనికిరావు. మంచివాడైన సుబ్బన్న విష యంలో మనం చేసిన తప్పుకు, అందరం మూక ఉమ్మడిగా సముద్రంలో మునిగి చావడం తప్ప మరొక దారిలేదు,” అన్నాడో గ్రామస్థుడు దిగులుగా. అప్పుడు మాలతి, “ఈ ఉపద్రవంలో ఎందరో చనిపోతే మనం బ్రతికాం. దివ్యారామంలోని యోగి దేవ నాధుడి దగ్గరకు వెళదాం. ఆయనే మనకు తరుణోపాయం చెప్పగలడు,” అన్నది.\nఇందుకు అందరూ అంగీకరించారు. తన దగ్గరకు వచ్చిన గ్రామస్థుల గోడు విని యోగి దేవనాధుడు, “మీ గ్రామాన్ని మళ్ళీ నివాస యోగ్యం చేయడానికి అవసరమైన దివ్య శక్తులు, నా దగ్గరవున్నాయి. ఐతే అవి పొంద డానికి కొన్ని అర్హతలు కావాలి. ఇంతవరకూ ఒక్క చెడ్డ పనికూడా చేయని ఉత్తముడికే అవి దక్కుతాయి. అలాంటి వాడు మీలో సుబ్బన్న ఒక్కడే. అతడే మీ గ్రామాన్ని తిరిగి సుభిక్షం చేయగలడు,” అన్నాడు.\nఇది వింటూనే సుబ్బన్న తమ్ముడు ఎల్లన్న ఆవేశంతో ముందుకు వచ్చి, “యోగివర్యా! నా అన్న మా గ్రామం రామాలయంలో స్వామి కిరీటం దొంగిలించడానికి ప్రయత్నించాడు. అది ఏదో స్వార్థప్రయోజనం ఆశించి చేసిన దొంగతనమే కదా? ఆ సంగతి తెలిసే మీరు అతడి అర్హతను నిర్ణయించారా?” అని అడిగాడు.\nదేవనాధుడు ఎల్లన్న వంక చూసి, “అన్నీ నాకు తెలుసు. దివ్యశక్తులు పొందడానికి కావలసిన అన్ని అర్హతలూ సుబ్బన్నకు ఉన్నాయి,\" అని చెప్పి, సుబ్బన్నను ఆప్యా యంగా దగ్గరికి పిలిచి, తన ఆధీనంలో వున్న దివ్యశక్తులను అతనికి ప్రసాదించాడు.\nబేతాళుడు ఈ కథ చెప్పి, “రాజా, దివ్య శక్తులు పొందేవాళ్ళ అర్హతను నిర్ణయించే విషయంలో, యోగి దేవనాధుడు పొరబడి నట్టు కనబడుతున్నది కదా? తన తమ్ముణ్ణి సన్మార్గంలో పెట్టేందుకు, సుబ్బన్న గుడిలోని దేవుడి కిరీటాన్ని తన ఇంటికి తీసుకు వెళ్ళేందుకు ప్రయత్నించడం స్వార్థం, దుస్సా హసం, అపచారం తప్ప ఉత్తముడి లక్షణం ఎలా అవుతుంది? ఒక మంచి పనిని సాధించ డానికి చెడ్డమార్గాన్ని ఎన్నుకోవడం సబబేనా? ఇవన్నీ తెలిసిన యోగి అతనికే దివ్యశక్తులు ప్రసాదించడంలో, ఆయన పక్షపాతవైఖరి కనబడుతున్నది కదా? ఈ సందేహాలకు సమాధానం తెలిసి కూడా చెప్పక పోయావో నీ తల పగిలిపోతుంది,” అన్నాడు.\nదానికి విక్రమార్కుడు, \"సుబ్బన్న తమ్ముడు ఎల్లన్నను, గ్రామాధికారి బాలయ్య తన స్వార్థానికి ఉపయోగించుకుంటున్నాడు. ఎల్లన్నను సన్మార్గంలో పెట్టగలిగితే, అతడి సహచరులైన దుష్టస్వభావులందరి ఆటా కట్టించినట్టవుతుంది. అందువల్ల, తన తమ్ముణ్ణి మంచి మార్గంలో పెట్టాలని సుబ్బన్న చేసిన ప్రయత్నంలో స్వార్థానికి మించిన పరార్థచింతన ఉన్నది. కనక అది ఉత్తమ కార్యమే అవుతుంది. అతడు కిరీ టాన్ని దొంగిలించలేదు. దాన్ని తన తమ్ముడి తలపై పెట్టి, మళ్ళీ యథాస్థానంలో చేర్చాలనే ఉద్దేశంతోనే ఆలయంలో ప్రవేశించి, గ్రామాధి కారి కుట్రకు బందీ అయ్యాడు. పైగా, నిజం చెబితే తన గ్రామానికి అరిష్టం అని నమ్మి, ఆ రహస్యం దాచి, తను దోషి కాకపోయి నప్పటికీ శిక్ష అనుభవించడానికి కూడా సిద్ధ పడ్డాడు. అది అతడి నిస్వార్థ గుణాన్నీ, త్యాగాన్నీ తెలియజేస్తున్నది. మంచి చెడ్డ లను నిర్ణయించేది మనసులోని ఉద్దేశమే తప్ప, చేసే పని మాత్రమే కాదు. అందువల్ల సుబ్బన్న చర్యలో దైవ అపచారం అంటూ ఏదీ లేదు. వీటన్నిటినీ గుర్తించడంవల్లే యోగి దేవ నాధుడు తన ఆధీనంలో ఉన్న దివ్యశక్తులను సుబ్బన్నకు ప్రసాదించాడు. ఇందులో పొర బాటు గాని, పక్షపాతవైఖరి గాని ఏమాత్రం లేదు,” అన్నాడు.",
            "book_page_end": 24,
            "story_id": "2005_08_06",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "మొగలుల నాటి 'చిట్టి' చిత్రాలు (భారత దర్శిని)",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "చరిత్ర/వ్యాసం",
            "moral": "చారిత్రక కళా విశేషాలను తెలుసుకోవడం ముఖ్యం.",
            "keywords": [
                "చిట్టి చిత్రాలు",
                "మొగలు పాలకులు",
                "హుమయూన్",
                "అక్బర్",
                "రాజస్థాన్ శైలి"
            ],
            "characters": [
                "హుమయూన్",
                "అక్బర్",
                "అబ్దుస్ సమద్",
                "ముల్లా దోస్త్ ముహమ్మద్"
            ],
            "locations": [
                "భారతం",
                "పర్షియా (ఇరాన్)",
                "ఢిల్లీ",
                "ఆగ్రా"
            ],
            "content": "మన దేశానికి చిట్టి చిత్రాల చిత్రకళను తీసుకు వచ్చిన వారు మొగలు పాలకులు.\nషేర్షా సూరి చేతుల్లో పరాజయం పాలైన హుమయూన్ చక్రవర్తి పర్షియా (ఈనాటి ఇరాన్)కు పారిపోయాడు. ఒక యేడాది తిరిగేకల్లా తిరిగి వచ్చాడు. అలా వచ్చినప్పుడు అబ్దుస్ సమద్, ముల్లా దోస్త్ ముహమ్మద్ అనే ఇద్దరు ఇరాన్ చిత్రకారులను వెంటబెట్టుకుని వచ్చాడు.\nవాళ్ళు పసివాడైన యువరాజు అక్బర్కు పాఠాలు బోధించడంతో పాటు, స్థానికులైన ముస్లిం, హిందూ కళాకారులకు చిట్టి చిత్రాలు గీయడంలోని మెళకువలను నేర్పి శిక్షణ నిచ్చారు. హంజానామా పర్షియన్ అనువాదంలో చిత్రాలు గీయడానికి అక్బర్ వాళ్ళ నైపు ణ్యాన్ని వినియోగించుకున్నాడు. ఆ పని పూర్తికావడానికి పదిహేనేళ్ళు పట్టింది. పన్నెండు సంకలనాలలో దాదాపు వెయ్యి పుటలు చిత్రాలు కలిగివున్నాయి. ఆ తరవాత బాబర్-నామా, అక్బర్-నామా గ్రంథాలను కూడా చిట్టి చిత్రాలతో అలంకరించారు.\nమొగలుల పతనంతో ఈ కళ కూడా ప్రజాబాహుళ్యం నుంచి మరుగున పడిపోయింది. అయినా, స్థానిక రాజస్థాన్, పహారీ చిత్రశైలులలో ఈ పద్ధతిని స్వీకరించి, అభివృద్ధి పరిచారు.",
            "book_page_end": 25,
            "story_id": "2005_08_07",
            "raw_genre_backup": "చరిత్ర/వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "తప్పని శిక్ష",
            "book_page_start": 26,
            "pdf_page_start": 26,
            "pdf_page_end": 27,
            "author": "కొనే నాగ వెంకట ఆంజనేయులు",
            "genre": "నీతి కథ",
            "moral": "రాజ్యంలో న్యాయాన్ని బట్టి చట్టాలు ఉండాలి. చట్టంలోని లొసుగులు నేరస్థులు తప్పించుకోవడానికి దారితీయకూడదు.",
            "keywords": [
                "హేమచంద్రుడు",
                "చంద్రహాసుడు",
                "న్యాయం",
                "దేవాలయం",
                "దొంగ",
                "శిక్ష"
            ],
            "characters": [
                "హేమచంద్రుడు (రాజు)",
                "చంద్రహాసుడు (సలహాదారు)",
                "రక్షకభటులు",
                "దొంగ",
                "న్యాయాధికారి"
            ],
            "locations": [
                "హేలాపురి",
                "దేవాలయం",
                "సుగంధపురి"
            ],
            "content": "హేలాపురిని హేమచంద్రుడు పాలించేకాలంలో - దేవుడి విగ్రహం ముందు పూజలోగాని, ప్రార్థనలోగాని ఉన్న ఎవరినీ బంధించకూడ దన్న శాసనం అమలులో ఉండేది. నేరస్థుడని తెలిసినా, పూజ ముగించుకుని ఇవతలికి వచ్చిన తరవాతే రక్షకభటులు వాణ్ణి పట్టి బంధించేవారు.\nఈ శాసనాన్ని అడ్డుపెట్టుకుని పలువురు నేరస్థులు శిక్షనుంచి తప్పించుకోవడానికి ప్రయత్నించేవారు. నేరానికి పాల్పడిన తమను ఖైదుచేయడానికి రక్షక భటులు వస్తున్నారని తెలియగానే, పూజగదిలోకిగాని, గుడిలోకి గాని వెళ్ళి విగ్రహం ముందు చేతులు జోడించి నిలబడేవారు. పూజలు ప్రారంభించేవారు. రక్షకభటులు వేచి చూసి చూసి, విసుగు చెంది తరవాత వద్దామని వెళ్ళిపోయేంత వరకు ఈ పూజలు కొనసాగేవి. భటులు వెళ్ళి పోయాక, వెలుపలికివచ్చి, వాళ్ళ కంటబడ కుండా తప్పించుకుని పారిపోయేవాళ్ళు.\nరాజు హేమచంద్రుడి వద్ద కొత్తగా సలహా దారుగా చేరిన చంద్రహాసుడు ఒకనాడు ఈ శాసనంలోని లొసుగును రాజుగారి దృష్టికి తీసుకువచ్చి, “దేవాలయాలు పరమ పవిత్ర మైనవి. మానవ జీవితం ఒడిదుడుకులు లేకుండా ప్రశాంతంగా ముందుకు సాగడా నికి దైవభక్తి, పాపభీతి చాలా వరకు ఉపయోగ పడతాయి. అయితే, విగ్రహం సమక్షంలో నేరస్థులనుసైతం బంధించకూడదన్న పురా తన శాసనం ద్వారా నేరస్థులు రక్షకభటుల కళ్ళుకప్పి తప్పించుకుంటున్నారు. రోజు రోజుకూ నేరాలు పెరిగి పోతున్నాయి. ప్రభు వులు దీనిని గురించి ఆలోచించి, న్యాయాధి కారులను సంప్రదించి తగునిర్ణయం తీసు కోవడం మంచిది కదా!\" అన్నాడు.\nఅంతా శ్రద్ధగా విన్న రాజు తలపంకొస్తూ, “ఈ శాసనం మన రాజ్యంలో మా తాత తండ్రుల నుంచి వస్తున్నది. దీనిని ఇప్పుడు హఠాత్తుగా మార్చడం భావ్యం కాదు. నేరాలు పెరగ కుండా ఉండడానికి మరేదైనా మార్గం ఆలో చిద్దాం,” అన్నాడు.\nచంద్రహాసుడు అప్పటికి మౌనంగా ఊరు కున్నప్పటికీ దానిని గురించి తీవ్రంగా ఆలో చించసాగాడు.\nఇలా వుండగా ఒకనాడు సుగంధపురిలో పెళ్ళికుమార్తె బంగారు నగలను దొంగిలిం చుకుని పారిపోతూన్న దొంగను పట్టుకోవ డానికి రక్షకభటులు వాడివెంటబడ్డారు.\nఅయితే, ఆ దొంగ వారికి దొరకకుండా ఊరి పొలిమేరను చేరుకున్నాడు. రక్షక భటులు వదలకండా తరమసాగారు. అటవీ ప్రాంతంలో పరిగెత్తుతూన్న దొంగకు ఒక చోట నాలుగు గుంజలు పాతి, పైన తాటాకులు కప్పబడి వున్న పాకలో పసుపూ, కుంకుమా పూసిన తెల్ల బండరాయి కనిపించింది. దొంగ పరమానం దంతో పాకలోకి జొరబడి పసుపూ కుంకు మలు పూసిన తెల్లబండరాయి ముందు చేతులెత్తి మొక్కుతూ నిలబడ్డాడు.\nవాడి వెనకనే అక్కడికి చేరుకున్న రక్షక భటులు వాణ్ణి చూసి, “అరరే, దేవుడి విగ్రహం ముందు చేరాడే! బంధించలేక పోయామే!\" అంటూ ఆశాభంగానికి గురై, చేసేది లేక అలాగే నిలబడిపోయారు. దొంగ కళ్ళు మూసుకుని విగ్రహం ముందు కూర్చుని మరింత భక్తి నటించసాగాడు. అయితే, కొంతసేపటికి రక్షకభటులు తనను చుట్టు ముట్టి, సంకెళ్ళు తగిలిస్తున్నారని గ్రహించి, దొంగ అమిత ఆగ్రహంతో కళ్ళు తెరిచి, “ఏమిటీ! దేవుడి ఎదుటే బంధిస్తున్నారా?” అనబోయి నోట మాట రాక అలాగే ఉండి పోయాడు. కారణం- అప్పటికే రక్షక భటులు వాడి ఎదుట వున్న పసుపు కుంకుమలు పూసిన బండరాతిని అవతలికి తొలగించారు.\nదొంగ కారాగారం పాలయ్యాడు.\nమరునాడు న్యాయాధికారి ద్వారా ఈ సంగతి గురించి విన్న రాజు హేమచంద్రుడు, నూతన సలహాదారు చంద్రహాసుడి సూచన లోని సత్యాన్ని గ్రహించి, పూజాది కార్యక్రమా లలో ఉన్న నేరస్థులను బంధించకూడదన్న పాతశాసనాన్ని రద్దు చేశాడు.\nఅప్పటి నుంచి నేరస్థులు అంత సుల భంగా తప్పించుకోలేకపోయారు. క్రమేణా రాజ్యంలో నేరాలు తగ్గిపోయాయి.",
            "book_page_end": 27,
            "story_id": "2005_08_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 28,
            "pdf_page_start": 28,
            "pdf_page_end": 28,
            "author": "చందమామ బృందం",
            "genre": "విజ్ఞానం",
            "moral": "None explicit.",
            "keywords": [
                "నగిషీ పనులు",
                "పన్నుపుల్ల",
                "మల్లికార్జున రెడ్డి",
                "సియాచిన్",
                "సైనికులు",
                "గిన్నీస్ రికార్డ్స్"
            ],
            "characters": [
                "సి. మల్లికార్జున రెడ్డి"
            ],
            "locations": [
                "బెంగుళూరు",
                "కర్ణాటక",
                "సియాచిన్",
                "భారత్"
            ],
            "content": "**పన్నుపుల్లపై నగిషీపనులు!**\nశిలలపై శిల్పాలు చెక్కడం; కొయ్యల మీద, లోహాల మీద నగిషీ పనులు చేయడం సర్వసాధారణమైన విషయం. బెంగుళూ రుకు చెందిన సి. మల్లికార్జున రెడ్డి అనే విద్యార్థి సుద్దముక్కల మీద అంటే తరగతిలో లభించే చాక్ పీసెస్ మీద చిత్రాలు చిత్రించడానికి ప్రయత్నించాడు. చిత్రాలు బాగా రావడంతో, వాటిని గిన్నీస్ బుక్ ఆఫ్ వరల్డ్ రికార్డ్స్ వారికి పంపాడు. కాని, అవి అంగీ కరించబడలేదు. అయినా మల్లికార్జున తన ప్రయత్నం మానుకోలేదు. మిత్రుల ప్రోత్సాహంతో పన్ను గుచ్చుకునే పుల్లల మీద నగిషీ పనులు చేయడం ప్రారంభించాడు. ఇటీవల గిన్నీస్ ప్రతినిధుల సమక్షంలో వేలెడంత పన్ను పుల్ల మీద 25 వలయాల అందమైన హారాన్ని చెక్కాడు. 1993లో అమెరికాకు చెందిన బాబ్ మ్ 17 వలయాలతో సృష్టించిన రికార్డును మల్లికార్జున అధిగమించాడు. కర్ణాటక రాష్ట్రం కోలారు జిల్లా తోప్పనహల్లికి చెందిన సి. మల్లికార్జున రెడ్డి బెంగుళూరులో బి.ఎస్.సి., చదువుతున్నాడు.\n**చలిపులి బారి నుంచి...**\nభారత్ సరిహద్దులోని సియాచిన్ వద్ద దాదాపు 2,000 మంది సైనికులు కాపలా వుంటున్నారు. అక్కడ శీతాకాలంలో మైనస్ 5 5-60 డిగ్రీల సెల్షియస్ ఉంటుంది. అక్కడి సైనికులది ప్రతిక్షణం జీవన్మరణ పోరాటం. అందుకే ఎముకలు కొరికే చలిపులి బారి నుంచి తమను కాపాడుకోవడానికి ఒక్కొక్క సైనికుడికి రెండు లక్షలకు పైగా ఖరీదు చేసే ప్రత్యేకమైన ఉడుపులు ఇస్తారు. యూనిఫారంలో వాళ్ళు ధరించే కోఫాక్ బూట్లు ఆస్ట్రేలియా నుంచి తెప్పిస్తున్నారు. వాటి ధర జత రూ. 7,200; స్విట్జర్లాండ్ సాక్స్ రూ. 1,100; ఇటలీ గ్లోవ్స్ రూ. 2,100; స్విట్జర్లాండ్ జాకెట్స్ రూ. 18,000; స్విట్జర్లాండ్ ప్యాంట్లు రూ. 8,800; ఫిన్లాండ్ నుంచి తెప్పించే చొక్కాలు రూ. 3,400; కెనడా నుంచి తెప్పించే టోపీల ధర ఒక్కొక్కటి రూ. 1,000.",
            "book_page_end": 28,
            "story_id": "2005_08_09",
            "raw_genre_backup": "విజ్ఞానం",
            "normalized_genre_te": "విజ్ఞాన వ్యాసం",
            "normalized_genre_code": "SCIENCE_ARTICLE",
            "content_type": "STORY",
            "language": "TELUGU"
        },
        {
            "title": "గుర్రం సకిలింపు తెచ్చిన రాజ్య సింహాసనం! (విదేశ పూర్వగాథలు)",
            "book_page_start": 29,
            "pdf_page_start": 29,
            "pdf_page_end": 30,
            "author": "చందమామ బృందం",
            "genre": "చారిత్రక కథ",
            "moral": "అదృష్టం, కుట్ర లేదా తెలివైన సేవకుల సాయంతో గొప్ప స్థానాలు పొందవచ్చు.",
            "keywords": [
                "ఇరాన్ కథ",
                "పర్షియా",
                "సింహాసనం",
                "డేరియస్",
                "స్మెర్లిస్",
                "గుర్రం"
            ],
            "characters": [
                "స్మెర్లిస్ (పాలకుడు)",
                "డేరియస్",
                "డేరియస్ సేవకుడు",
                "మిత్రులు (ఆరుగురు యువకులు)"
            ],
            "locations": [
                "పర్షియా (ఇరాన్)",
                "తటాకం",
                "పర్సీపోలిస్ నగరం"
            ],
            "content": "ప్రస్తుతం ఇరాన్గా పిలువ బడుతూన్న పర్షి యాలో మూడువేల సంవత్సరాలకు పూర్వమే గొప్ప నాగరికత వెలిసింది. ఒక సందర్భంలో సంపన్నమైన రాజ్య సింహాసనాన్ని స్మెర్లిస్ అనే కపటవర్తనుడు కుట్రచేసి ఆక్రమించాడు. వాడి పాలన ప్రజలకు శాంతి సుఖాలు సమకూర్చ లేక పోయింది.\nస్మెర్డిస్ ప్రజలకు ఎలాంటి మేలూ చేయక పోయినప్పటికీ తన పదవిని రక్షించుకోవడానికి చాలా జాగ్రత్తవహించాడు. వాడి చుట్టూ ఎప్పుడూ నమ్మకస్థులైన అంగరక్షకులు ఉండేవారు. గూఢ చారులను ఏర్పాటు చేశాడు. వాడికి వ్యతిరే కంగా ఎవరైనా పెదవివిప్పారని తెలిస్తే చాలు. అప్పటికప్పుడే వారిని ఏరి పారేసేవాడు!\nఎక్కువమంది మంత్రులూ, రాజోద్యోగులూ భయస్థులుగనక, రాజుకు వ్యతిరేకంగా నోరు విప్పలేక పోయారు. అయినా కాలం ఒకేలాగ సాగదుకదా! ఉన్నత కుటుంబాలకు చెందిన ఆరుగురు యువకులు దుష్టపాలకుడి పాల నకు చరమగీతం పాడాలని పకడ్బందీగా ఒక పథకాన్ని, రూపొందించారు. తమ పథకం విజయవంతంగా ముగిశాక, తరవాతి పాలకుడు ఎవరు అన్న ప్రశ్న ఉత్పన్న మయింది. ఆ ఆరు గురు యువకులూ తెలివితేటల్లో గాని, శక్తి సామర్థ్యాల్లోగాని ఒకరికొకరు తీసిపోయిన వారు కారు. ఆరుగురికీ రాజు కావాలన్న కోరిక వుంది. అయినా ఆరుగురూ ఒక్కసారిగా ఆ పదవిని చేపట్టలేరుకదా? అయినా, పదివీ కాంక్షకు మించిన స్నేహం వాళ్ళ మధ్య ఉందిగనక రాజ పదవికోసం పోట్లాడుకునే పరిస్థితిలేదు.\n“మిత్రులారా, మనలో ఒక్కరికే రాజు అయ్యే అవకాశం ఉంది. మిగిలిన ఐదుగురం రాజుకు సలహాదారులుగా ఉందాం. ప్రజలకు సంబంధిం చిన విషయాలలో మంచి చెడ్డలను చర్చించి తగునిర్ణయాలు తీసుకుందాం. ఇప్పుడు మనలో రాజు ఎవరన్నది తీర్మానించడానికి మన మధ్య ఎలాంటి తేడాలూ లేవు. అది నిర్హేతుకంగానే జరగాలి. అది ఒక అసాధారణ పద్ధతిలోనే జరగాలి,” అన్నాడు ఒక మిత్రుడు.\n“ఏమిటా అసాధారణ పద్ధతి?” అని అడి గాడు రెండవ మిత్రుడు.\n“మీరే ఏదైనా ఒక పద్ధతిని సూచించండి,” అన్నాడు మొదటి మిత్రుడు.\nఆరుగురూ కొంతసేపు మౌనంగా ఆలోచిం చారు. ఆ తరవాత ఒక మిత్రుడు, \"ఎంపిక ఎటొచ్చీ నిబంధనారహితంగానే జరగాలి. అందు వల్ల ఇలా చేద్దాం. రేపు తెల్లవారగానే, మనం ఆరుగురం తటాకం పక్కన ఉన్న పచ్చికమైదానం వద్దకు మన గుర్రాలపై వెళదాం. ఎవరి గుర్రం ముందు సకిలిస్తే, వారే సింహాసనానికి అర్హు లవుతారు. ఏమంటారు?” అన్నాడు.\n“చాలా బావుంది. అలాగేచేద్దాం,” అన్నారు తక్కిన మిత్రులు.\nమరు రోజు అరుణోదయం అవుతూండగా ఆరుగురు మిత్రులూ, నిర్ణీత ప్రదేశంలో కలుసు కుని గుర్రాల మీద తటాకం సమీపంలో ఉన్న పచ్చిక మైదానంకేసి బయలుదేరారు. తటా కాన్ని సమీపిస్తూండగానే ఒక గుర్రం గట్టిగా సకిలించింది. దానిని అధిరోహించిన యువకుడి పేరు డేరియస్. మిగిలిన అయిదుగురు మిత్రులూ డేరియస్ను అభినందించారు.\nఆ తరవాత రూపొందించుకున్న పథకం ప్రకారం స్మెరిస్ను పదవీచ్యుతుణ్ణి చేశారు. డేరియస్ సింహాసనాన్ని అధిష్ఠించాడు.\nడేరియస్ ఎక్కిన గుర్రం మొట్టమొదట సకిలించడం వెనకవున్న రహస్యం ఎవరికీ తెలియదు. అసలు జరిగిందేమంటే - ఆరు గురు మిత్రులు భవిష్యత్తు రాజును నిర్ణయిం చడం గురించి చర్చించుకోవడం, డేరియస్ సేవకుడి చెవిన పడింది. వాడు ఆరోజు సాయం కాలమే డేరియస్ గుర్రాన్ని తటాకం దగ్గరికి తోలుకుపోయి దానికి తృప్తిగా మేత పెట్టాడు. మరునాటి ఉదయం ఆ గుర్రం తటాకం దగ్గరికి వచ్చీ రాగానే, వెనకటి సాయంకాలం లభించిన సంతుష్టి కరమైన మేతను తలుచుకుని ఆనం దంతో సకిలించింది!\nఈ ఉదంతం కారణం గానే 'గుర్రం రాజ్యాన్ని జయిస్తుంది,' అన్న సామెత ఏర్పడింది. నిజా నికి ఒక సేవకుడు తన యజమానికి రాజ్యాన్ని సమకూర్చిన గాథ ఇది.\nసంగతి తెలిశాక డేరియస్ తన సేవకుణ్ణి తగిన రీతిలో సత్కరించాడా లేదా అన్నది తెలి యదు. అయితే, క్రీ.పూ. 52 1లో పర్షియా సింహా సనాన్ని అధిష్ఠించిన డేరి యస్ ఎన్నో ఘనకార్యాలు చేసి చరిత్రప్రసిద్ధి పొందాడు. ప్రాచీన ఇరాన్ రాజధాని పర్సీపోలిస్ నగరాన్ని నిర్మించాడు.\n“దేవుడు ప్రపంచం సంక్షోభంతో తల్ల డిల్లాలని ఆశించలేదు. తన బిడ్డలు శాంతి సౌఖ్యాలతో, సంపదలతో మంచి పాలనతో వర్ధిల్లాలనే కోరుకున్నాడు!” అని డేరియస్ తన శిలాశాసనాలలో ఉద్ఘాటించాడు.",
            "book_page_end": 30,
            "story_id": "2005_08_10",
            "raw_genre_backup": "చారిత్రక కథ",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "ఆండ్రోమేనియా – కథ : చీకటి ప్రతిబింబాలు-భాగం 1 (The Adventures of G-man)",
            "book_page_start": 31,
            "pdf_page_start": 31,
            "pdf_page_end": 39,
            "author": "చందమామ బృందం",
            "genre": "సైన్స్ ఫిక్షన్/సూపర్ హీరో",
            "moral": "None explicit.",
            "keywords": [
                "G-మన్",
                "యాంటీ-జి",
                "టెర్రోలీన్",
                "సూర్యరాజ్",
                "ప్రతిబింబాలు"
            ],
            "characters": [
                "G-మన్",
                "యాంటీ-జి (Anti-G)",
                "సూర్యరాజ్ (Suryaraj)",
                "టెర్రోలీన్ (Terrolene)"
            ],
            "locations": [
                "భూమి (ఈ గ్రహం)",
                "సమాంతర విశ్వాలు"
            ],
            "content": "టెర్రోలీన్ ప్రచండ సైన్యంలోని దుష్ట ఆండ్రాయిడ్ల శక్తిని ఎదుర్కునేందుకు, మన హీరో తన సమ ఉజ్జీలైన ఇతర సమాంతర విశ్వాలలోని జి-మ్యాన్ల సహాయాన్ని కోరతాడు. ఇప్పటికే ఒకతను అతని తోడున్నాడు. కానీ అతను మళ్ళీ సఫలీకృతుడౌతాడా?\nభూమి అనబడే ఈ గ్రహంలోని జి-మ్యాన్ను సంప్రదించేందుకు చేసిన ప్రయత్నాలన్నీ వమ్ము అయ్యాయి.\nజి-మ్యాన్ తన టెలిపతీ (దూరదృష్టి) ద్వారా ప్రయత్నిస్తాడు, కానీ అతనికి లభించిందల్లా కేవలం ఒక సూచనామాత్రమైన సంకేతమే.\nఅతను తన వెనక నించి ఒక గొంతు వింటాడు.\nనాకై వెతుకుతున్నావా?\nజి-మ్యాన్?!!\nనిజానికి కాదు నేస్తం. నన్ను యాంటీ-జి అంటారు. నా రాజ్యానికి చీకటి రాజుని, అగ్నిని ఊపిరిపీల్చే టెర్రోలీన్ని హతమార్చబోయేవాణ్ణి. మరి నువ్వెవరివి?\nఇక్కణ్ణుంచి తప్పించుకునిపో లేదా నేను నిన్ను ముక్కలు ముక్కలు చేస్తాను\nనేను.. నేను.. సూర్యరాజ్న.. కాస్త తెలిసొస్తోందా?\nనాకర్థం అయ్యే భాషలో మాట్లాడు. నేను నీతో యుద్ధం చెయ్య బోవడం లేదు\nనేనే నువ్వు! నన్ను గుర్తు పట్టలేదా?\nసూర్యరాజ్?\nఆ బలహీనుడైన మూర్ఖుడా?\nనేనతన్ని ఈ ప్రపంచంనుండి పంపించాను. అతను కాస్త బాగానే పోరాడాడు. హీరోలాంటి మనిషే. కాకపోతే, బలవంతులే గెలుస్తారుగా, అంచేత అలా ..\nఅయితే, నువ్వే అతనంటావా? నేను నమ్మను.\nనేను మాట్లాడచ్చా?\nలేదు. సూర్యరాజ్ నాలోని ఓ భాగాన్ని తీసుకుపోయాడు. నువ్వు రావడం నాలోని జ్ఞాపకాలకి పుండులో కారం చల్లినట్లయింది. ఇహ నువ్వు వెళ్లచ్చు..\nకాస్త, ఆగవోయ్. ఆగారు..\nఅతనెక్కడికి వెళ్ళాడో?\nఅతను నన్ను జి-ఫోర్స్ రెడ్* దగ్గర దెబ్బకొట్టాడు, అయినప్పటికీ నాకు స్పహ తప్పలేదు\nబహుశా అతనిలోని కుటిల బుద్ధులు అతని శక్తిని మందగించాయేమో\nఇది నా మంచికే కావచ్చు\n*జి-ఫోర్స్ రెడ్ అనేది శక్తిలో అత్యంత అధికస్థాయి. అది సామాన్య మానవుణ్ణి వారాలకొద్దీ పడగొట్టేస్తుంది.\nనాకిప్పటికున్న నెప్పి కన్నా అతనికున్న నెప్పి ఎక్కువలా అనిపించింది. నేనిప్పుడొక మనస్తత్వ శాస్త్రజ్ఞుడిలా అవాలేమో?\nమంచి వార్తేమిటంటే టెర్రోలీన్ మరణించాడు\nఅంచేత, యాంటీ-జి అంత చెడ్డవాడేం కాదన్నమాట. తనలోని సూర్యరాజ్న ఎందుకని హతమార్చాడో..\nఅది అంత సులభం కాదని ఒప్పుకుంటాను. రెండు వ్యక్తిత్వాలుగల మాలాంటి సూపర్ హీరోలకి కూడా\nమరి అందుచేతనే మనం సూపర్ హీరోలంకదా? వికటమైన దుస్తులు ధరించి రోడ్లలో తిరుగాడే దుష్టులంకాదు కదా? కాకపోతే, యాంటీ-జి గురించి నేనలా చెప్పలేను..\nనా ఉద్దేశం సరైనది ఐతే, నాకు తెలుసు అతన్నెక్కడ కనుక్కోవాలో..\nనన్ను క్షమించు యాంటీ-జీ, ఇలా వచ్చినందుకు, కానీ, నాకు సమయం లేదు.\nనువ్వా?\nకూర్చో, యాంటీ-జీ, నేను చేస్తానుగా..\nటెర్రోలీన్ ?!! కానీ.. నువ్వే అన్నావుగా అతన్ని చంపేశానని?\nఇంకా ఉంది..\nఒకవేళ యాంటీ-జి టెర్రోలీన్ని చంపానని అంటే, అతని స్థానంలో ఉన్నవారెవరు? జి-మ్యాన్ యాంటీ-జి సహాయం పొందడంలో కృతార్థుడౌతాడా? వచ్చే సంచిక కోసం వేచి వుండండి.",
            "book_page_end": 39,
            "story_id": "2005_08_11",
            "raw_genre_backup": "సైన్స్ ఫిక్షన్/సూపర్ హీరో",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పాఠకులకు కథల పోటీ (ఆగస్ట్) - ఈ భూప్రపంచంలో అత్యంత వేగంగా పరిగెత్తే ప్రాణి ఏది?",
            "book_page_start": 43,
            "pdf_page_start": 43,
            "pdf_page_end": 43,
            "author": "చందమామ బృందం",
            "genre": "పోటీ కథా ప్రారంభం",
            "moral": "N/A",
            "keywords": [
                "పోటీ",
                "విదూషకుడు",
                "రాజు",
                "ప్రాణి",
                "వేగం"
            ],
            "characters": [
                "రాజు",
                "సభికులు",
                "విదూషకుడు"
            ],
            "locations": [
                "రాజసభ"
            ],
            "content": "ఈ కింది కథను చదవండి:\nకొలువుతీరి ఏదో ఆలోచనా నిమగ్నుడైన రాజు హఠాత్తుగా సభికుల కేసి తలతిప్పి, \"ఈ భూమి మీద అత్యంత వేగంగా పరిగెత్తే ప్రాణి ఏది?\" అని అడిగాడు.\n“చిరుతపులి, ప్రభూ,” అన్నాడు ఒక సభికుడు. “జింక, మహారాజా!” అన్నాడు ఇంకొకడు. మరొక సభికుడు లేచి, “ఒంటె ప్రభూ!” అన్నాడు. వేరొకడు, \"సింహం,” అంటే చివరి వరుసలోని ఒకడు, “కాదు కాదు, ఏనుగు!\" అన్నాడు.\nఇలా సభికులు తమలో తాము పోటీపడి తలకొక సమా ధానం చెప్పారు. ఆ సమాధానాలు విని, తక్కినవారు విరగ బడి నవ్వారు.\nఆఖరికి ఆస్థాన విదూషకుడు లేచి నిలబడి, \"ప్రభూ! ఈ భూప్రపంచంలో అత్యంత వేగంగా పరిగెత్తే ప్రాణి నేనే అనుకుంటాను,” అన్నాడు. \nఆ మాటకు పలువురు సభికులు నవ్వు ఆపుకోలేక పోయారు. రాజు ఆగ్రహంతో, “అర్థరహితం! హాస్యమాడకు. నిజంగా తెలుసుకోవాలనే ఆ ప్రశ్న ఆడిగాను,” అని గద్దించాడు.\n“నేను హాస్యమాడ్డం లేదు ప్రభూ. నిజంగానే చెబుతున్నాను,\" అంటూ విదూషకుడు వివరణ ఇవ్వసాగాడు.",
            "book_page_end": 43,
            "story_id": "2005_08_12",
            "raw_genre_backup": "పోటీ కథా ప్రారంభం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ముగ్గురు రాకుమారులు (మహారాష్ట్ర జానపద కథ)",
            "book_page_start": 44,
            "pdf_page_start": 44,
            "pdf_page_end": 49,
            "author": "చందమామ బృందం",
            "genre": "జానపద కథ",
            "moral": "రాజ్యాధికారం పొందాలంటే, కేవలం విద్య కాకుండా, వ్యక్తిగత అనుభవాల ద్వారా పొందిన వివేకం, దూరదృష్టి అవసరం.",
            "keywords": [
                "రాకుమారులు",
                "రాజకీర్తి",
                "వివేకం",
                "శిల స్తంభాలు",
                "యోగి",
                "రాజ్యపాలన"
            ],
            "characters": [
                "రాజభూషణుడు (రాజు)",
                "రాజకీర్తి",
                "రాజమూర్తి",
                "రాజస్నేహి",
                "యోగి",
                "తోటమాలి",
                "పండు ముసలివాడు"
            ],
            "locations": [
                "రత్నగిరి",
                "అడవి",
                "కొలను",
                "రాజభవనం"
            ],
            "content": "రత్నగిరి రాజు రాజభూషణుడు ధర్మప్రభువుగా పేరుగాంచాడు. ఆయన పాలనలో ప్రజలు ఏ కొరతా లేకుండా సుఖశాంతులతో జీవించే వారు. ఆయనకు ముగ్గురు కుమారులు. ముగ్గురూ యుక్తవయస్కులయ్యారు. వారిలో ఒకరిని త్వరలో రాజ్యాభిషిక్తుణ్ణి చేయవలసి వుంది. అందువల్ల రాజు వారిని ఒకనాడు చేర బిలిచి, “మీరు ముగ్గురూ దేశాటన చేసి ప్రజల స్థితిగతులను, ప్రత్యక్షంగా చూసి తెలుసు కోవాలి. రేపు తెల్లవారగానే ముగ్గురూ మూడు దిశలకేసి వెళ్ళి, సాయంకాలానికల్లా తిరిగివచ్చి మీరు చూసినదానిని గురించి నాకు చెప్పండి,' అన్నాడు.\nమరునాడు తెల్లవారగానే, ముగ్గురు రాకు మారులూ బయలుదేరారు. పెద్ద కుమారుడు రాజకీర్తి తూరుపు దిక్కుకేసీ, రెండవ రాకు మారుడు రాజమూర్తి ఉత్తరం దిక్కుకేసీ, మూడవ రాకుమారుడు రాజస్నేహి దక్షిణం దిక్కుకేసీ పయనమయ్యారు. సూర్యాస్తమయం అయ్యేసరికి వెనుదిరిగి భవనం చేరుకోవాలని నిర్ణయించుకున్నారు.\nరాజకీర్తి చాలా దూరం నడిచి ఒక అడవిని చేరుకున్నాడు. ఒక కొలను గట్టున పచ్చిక మేస్తున్న మూడు చక్కని గుర్రాలు ఆయన దృష్టిని ఆకర్షించాయి. దాపులనే వున్న పొడవైన చెట్టు కింద ఆశీసునుడైన ఒక యోగి ఆ గుర్రాల కేసి తదేకంగా చూస్తున్నాడు.\nరాకుమారుడు యోగిని సమీపించి సాష్టాంగ నమస్కారం చేశాడు. యోగి మందహాసం చేస్తూ, “నువ్వు ఎవరివి నాయనా? ఈ అడవిలోకి ఎందుకు వచ్చావు?” అని అడిగాడు.\nరాజకీర్తి తాను ఎవరైనదీ చెప్పి, తాను వెళు తూన్న కార్యం గురించి వివరించి, “మహాత్మా! తమరు అనుమతించినట్టయితే, మీ గుర్రాలలో ఒకదాని మీద వెళ్ళి, మరిన్ని ప్రదేశాలనూ, మరింత ఎక్కువ మందినీ చూసి వస్తాను,” అన్నాడు.\n“అలాగే, నీకు కావలసిన గుర్రాన్ని తీసుకు వెళ్ళు. అయితే, సూర్యాస్తమయం అయ్యేలోగా గుర్రాన్ని తెచ్చి నాకు అప్పగించాలి. నువ్వు చూసిన విశేషాలను గురించి తెలియజేయాలి,” అన్నాడు యోగి.\nరాజకీర్తి ఒక గుర్రాన్ని అధిరోహించి అక్కడి నుంచి బయలుదేరాడు. చాలా దూరం ప్రయాణం చేశాక ఆయనకు ఒక తోట కని పించింది. తోటమాలి కోసం చుట్టుపక్కల కలయచూశాడు. తోటమాలి కనిపించలేదు. గాని, తోట చుట్టూ బలమైన కంచె వేసి ఉండడం చూసి ఆయన ఆశ్చర్యపోయాడు. అంతకన్నా ఆశ్చర్యకరమైన విషయం మరొకటి జరిగింది.\nఆయన చూస్తూండగానే కంచె కోసం కట్టిన దృఢమైన పుల్లలు ఉన్నట్టుండి కొడవళ్ళుగా మారి తోటలోని పళ్ళనూ, కాయగూరలనూ తెగనరకడం ప్రారంభించాయి. యువరాజు రాజకీర్తి తన కళ్ళను తనే నమ్మలేక అమితాశ్చ ర్యంతో వెనుదిరిగాడు.\nఅరణ్యానికి చేరుకుని యోగికి గుర్రాన్ని అప్పగించబోయాడు. అప్పుడు యోగి, “దాచు కోలేని ఆశ్చర్యంతో సతమతమవుతున్నట్టు న్నావు. ఏమిటి విశేషం?” అని అడిగాడు.\nరాజకీర్తి తను చూసిన విచిత్రమైన తోట గురించి వివరించాడు. అంతా విన్న యోగి, \"ఆ దృశ్యం ద్వారా నువ్వు గ్రహించిందేమిటి?\" అని అడిగాడు. “అంతా విచిత్రంగా వుంది. ఎందుకలా జరిగిందో చెప్పలేకపోతున్నాను మహాత్మా,” అన్నాడు రాజకీర్తి.\n\"ఇలాంటి సామాన్యమైన విషయాలను కూడా అర్థం చేసుకోలేనివాడివి, రేపు రాజ్య పాలన ఎలా చేయగలవు? రాజ్యం, మూర్ఖుడైన రాజును భరించలేదు. నిన్నిప్పుడే రాతిస్తం భంగా మార్చేస్తున్నాను,” అని యోగి రాజకీర్తిని శపించాడు.\nరాత్రి చాలా పొద్దుపోయినా రాజకీర్తి తిరిగి రాకపోవడంతో రాజభవనం చేరుకున్న ఆయన తమ్ములూ, తండ్రీ ఆందోళన చెందారు. మరు నాడు తెల్లవారగానే, రెండవ కుమారుడు రాజ మూర్తి, అన్నను వెతుక్కుంటూ వెళ్ళాలని నిర్ణ యించారు.\nతెల్లవారగానే రాజమూర్తి, తన అన్న వెళ్ళిన మార్గంలో వెళ్ళి అడవిని చేరుకున్నాడు. కొలను గట్టునమేస్తూన్న గుర్రాలను చూశాడు. యోగికి నమస్కరించి, “ఇలాంటి చక్కటి గుర్రాలను ఇంతకు ముందెన్నడూ చూడలేదు. ఒక గుర్రాన్ని ఇస్తారా?” అని అడిగాడు.\n“నిరభ్యంతరంగా తీసుకువెళ్ళు. అయితే సూర్యాస్తమయంలోపల తిరిగి వచ్చి గుర్రాన్ని అప్పగించి, నీ అనుభవాలను చెప్పాలి,\" అన్నాడు యోగి మందహాసం చేస్తూ.\nగుర్రాన్ని అధిరోహించే ఉత్సాహంలో రాజ మూర్తి పక్కనే శిలగా మారివున్న తన అన్న ముఖం కేసి కూడా చూడలేదు. ఇరువైపులా అన్న కేసి పరిశీలనగా చూస్తూ ఆయన చాలా దూరం ముందుకు వెళ్ళాడు. ఎంత దూరం వెళ్ళినా అన్న జాడ కనిపించలేదు. కాని, వీపు మీద కట్టెల మోపు మోస్తూ వంగి పోయిన ఒక పండు ముసలివాడు కనిపించాడు. రాజమూర్తికి అత నిపై జాలి కలిగింది. అతడు గుర్రాన్ని ఆపి, \"తాతయ్యా, కట్టెల మోపు నేను మోసుకు రానా?\" అని అడిగాడు.\nముసలివాడు తలపైకెత్తి చూడలేదు. కనీసం సమాధానం కూడా చెప్పకుండా ఇంకా ఎండు పుల్లలు ఏరడంలో నిమగ్నుడై కనిపించాడు. రాజమూర్తికి చాలా వింతగా తోచింది. సూర్యుడు పడమటి దిశకు చేరడంతో ఆయన వెనుదిరిగి వచ్చి, గుర్రాన్ని యోగికి అప్పగించి నమస్క రించాడు.\n\"దారిలో నీకు ఎలాంటి అనుభవాలు ఎదు రయ్యా ఏమిటి?\" అని అడిగాడు యోగి చిన్నగా నవ్వుతూ.\nరాజకీర్తి తాను చూసిన ముసలివాణ్ణి గురించి చెప్పాడు.\n“నువ్వు అందిస్తానన్న సాయాన్ని ఆ ముసలి వాడు ఎందుకు వద్దన్నాడో తెలుసా?\" అని - అడిగాడు యోగి.\n“తెలియదు మహాత్మా. అతడొక మాట కూడా మాట్లాడలేదు,” అన్నాడు రాజమూర్తి.\n\"ఇలాంటి స్వల్ప విషయాలు కూడా తెలి యని నువ్వు, మునుముందు రాజువైతే కష్ట తరమైన ప్రజాపాలనను ఎలా సమర్థవంతంగా నిర్వహించగలవు? నువ్వు మూర్ఖుడివి. రాకు మారుడిగా వుండ తగవు. నిన్నిప్పుడే శిలగా మార్చేస్తున్నాను,\" అన్నాడు యోగి.\nరాజమూర్తి కూడా రాకపోయేసరికి రాజు విచారానికి గురయ్యాడు. మూడవ కుమారుడు రాజస్నేహితండ్రిని ఓదార్చి అన్నలను వెతు క్కుంటూ వెళతానన్నాడు.\nతెల్లవారగానే అన్నలు వెళ్ళిన మార్గంలో బయలుదేరి రాజస్నేహి అడవిని చేరుకుని, కొలను దగ్గర మేస్తున్న గుర్రాలనూ, యోగినీ చూశాడు. పక్కనే వున్న రెండు రాతి స్తంభా లనూ, వాటిలో స్పష్టంగా కనిపించిన తన అన్నల ముఖ పోలికలనూ చూసి ఆశ్చర్య పోయాడు. యోగిని సమీపించి నమస్కరించి తన అన్నల గురించి అడిగాడు.\n\"అవును. వాళ్ళు ఇక్కడికి వచ్చారు,\" అంటూ మందహాసం చేసిన యోగి, “నా గుర్రాలను తీసుకుని వెళ్ళి సాయంకాలానికి తిరిగివచ్చారు. వాళ్ళు చూసిన దృశ్యాల అంతరార్థాన్ని గురించి అడిగితే చెప్పలేక పోయారు. నేనే వారిని శిలా స్తంభాలుగా మార్చేశాను,” అన్నాడు.\n“వాళ్ళు పునర్జీవితులయ్యే మార్గం సెల వివ్వండి, మహాత్మా,\" అన్నాడు రాజస్నేహి\n“ఆ గుర్రాలలో ఒకదానిని అధిరోహించి ముందుకు వెళ్ళు. ఏదైనా వింత దృశ్యం కని పిస్తే వచ్చి నాతోచెప్పు. దానిని గురించి చక్కని వివరణతో నా ప్రశ్నకు సరైన సమాధానం ఇచ్చా వంటే మీ ముగ్గురన్నదమ్ములు మూడు గుర్రాల మీద హాయిగా రాజధానిని చేరుకోవచ్చు,” అన్నాడు యోగి.\nరాజస్నేహి కొంతసేపు తీవ్రంగా ఆలోచిం చాడు. తన అన్నలను కాపాడుకోవడానికి తన అదృష్టాన్ని పరీక్షించాలన్న నిర్ణయంతో, యోగికి నమస్కరించి, ఆయన చూపిన దిశగా గుర్రం మీద బయలుదేరాడు. అతడు ఎంతదూరం వెళ్ళినా ఎలాంటి విచిత్ర దృశ్యం గానీ, వింత వ్యక్తి గానీ తారసపడలేదు. చాలా దూరం వెళ్ళడం వల్ల అతడికి దాహం వేసింది. గుర్రా నికి కూడా కాస్సేపు విశ్రాంతినిద్దాం అన్న ఉద్దే శంతో ఒక కొలను గట్టున గుర్రం దిగాడు.\nగుర్రాన్ని పచ్చిక మేయడానికి వదిలి తను దాహం తీర్చుకోవడానికి కొలను దగ్గరికి వెళ్ళాడు. నీళ్ళ దగ్గరికి వెళ్ళి, వంగి దోసిలితో నీళ్ళు అందు కోబోయాడు. నీళ్ళు చేతులకు అందకుండా కుంచించుకు పోవడం గమనించి ఉలిక్కి పడ్డాడు. నీళ్ళలో దిగి మరికొంత ముందుకు వెళదామని రెండడుగులు వేశాడు. నీళ్ళు రెండ డుగులు వెనక్కువెళ్ళాయి. అతడు లోపలికి వెళ్ళే కొద్దీ నీళ్ళు ఇంకా లోపలికి వెళ్ళసాగాయి. అతడు కొలను మధ్యకు చేరుకునే సరికి చుట్టూ ఇసుక తప్ప, బొట్టు నీళ్ళు కంటబడలేదు!\nఅమితాశ్చర్యంతో వెనుదిరిగిన రాజస్నేహి యోగి వద్దకు వచ్చాడు. తనకు ఎదురైన అను భవాన్ని చెప్పాడు. అంతావిన్న యోగి, “ఈ విచిత్ర అనుభవం ద్వారా నువ్వు గ్రహించిందేమిటి?” అని అడిగాడు.\nరాజస్నేహి ఎంత ఆలోచించినా సరైన సమా ధానం స్ఫురించలేదు. యోగికి ఆమోదయోగ్య మైన సమాధానం చెప్పలేకపోయాడు. \"రాకు మారా, నువ్వు కూడా మీ అన్నలకన్నా తెలివైన వాడివేం కాదు. నీకూ, నీ అన్నల గతి తప్పదు,\" అన్నాడు యోగి.\nమరుక్షణమే రాజస్నేహి కూడా శిలాస్తం భంగా మారిపోయాడు.\nఅన్నలను వెతుక్కుంటూ వెళ్ళిన రాజస్నేహి కూడా ఎంతకూ రాకపోయేసరికి రాజభవనం లోని రాజు తీవ్రమైన ఆందోళనకు లోనయ్యాడు. తనే చేజేతులా వారిని దేశాటనకని పంపి ఈ దుస్థితికి కారణమైనట్టు భావించి విలవిలలాడి పోయాడు. వాళ్ళ కేమయిందో ఎవరికీ తెలి యదు. రాకుమారులను వెతకడానికి సైన్యాన్ని వినియోగించాలని మంత్రి సలహా ఇచ్చాడు. అయినా రాజు వినలేదు. తన కుమారులను వెతుక్కుంటూ తనే స్వయంగా వెళ్ళాలనుకు న్నాడు.\nమరునాడు వేకువజామున తన కుమా రులు వెళ్ళిన మార్గం గుండా వెళ్ళి, అడవిని చేరి, మేస్తూన్న గుర్రాలకేసి ప్రశాంతంగా చూస్తున్న యోగి సమక్షానికి చేరుకున్నాడు. ఆయనకున్న యోగ శక్తుల ద్వారా, యోగి తన కుమారుల ఆచూకీని తెలియ జేయగలడని రాజు ఆశిం చాడు. రాజు యోగిని సమీపించి నమస్కరించి, \"మహాత్మా, నా ముగ్గురు కుమారులు దేశ సంచారం చేస్తూ ఇటుకేసి తప్పక వచ్చి ఉంటా రనుకుంటాను....\" అంటూ ఇంకా ఏదో చెప్ప బోయేంతలో యోగి అడ్డుపడి, \"అవును మహారాజా, వచ్చారు. వారిని నేను మూడు ప్రశ్నలు అడిగాను. చాలా సులభ మైనవి. కాని సమాధానం చెప్పలేకపోయారు. అలాంటి మూఢులకు మునుముందు రాజ్య పాలన చేసే అర్హత లేదు. అందుకే వారిని శిలా స్తంభాలుగా మార్చివేశాను. అదిగో చూడు!\" అన్నాడు.\nరాజు మూడు రాతిస్తంభాలనూ, వాటి పైభా గంలో తన కుమారుల ముఖజాడలూ చూసి దిగ్భ్రాంతి చెందాడు. కొంతసేపు మౌనం వహించి, ఆ తరవాత, “ఆ ప్రశ్నలేవో చెప్పండి. నా బిడ్డల తరఫుననేను సమాధానాలు చెప్పడానికి ప్రయత్ని స్తాను,\" అన్నాడు.\n\"నీ జ్యేష్ఠ కుమారుడు రాజకీర్తి తోటమాలి లేని ఒక తోటను చూశాడు. కంచెగా వున్న పుల్లలు ఉన్నట్టుండి కొడవళ్ళుగామారి, తోటలోని పళ్ళను, కాయలను తెగనరకడం ప్రారంభిం చాయి. దీని అంతరార్థం ఏమిటి?\" అని అడిగాడు యోగి.\n“తోటలోని చెట్టు చేమలను కాపాడడానికే కంచె ఏర్పాటు చేయబడింది. తన యజమాని ఆస్తిని నాశపరిచే సేవకుడిలాంటిది ఆ కంచె,\" అన్నాడు రాజు.\nయోగి మందహాసం చేసి, రెండవ రాకుమా రుడు చూసిన దృశ్యం గురించి చెప్పి, \"రాజా! ఆ ముసలివాడు మోస్తూన్న బరువైన కట్టెల మోపు చాలదని ఇంకా ఎండు కట్టెలు ఏరు తూనే ఉన్నాడు. దీని భావం ఏమిటో చెప్పగ లవా?” అని అడిగాడు.\n\"ఆ ముసలివాడు తన దగ్గర ఉన్న దానితో తృప్తి చెందలేదు. పర్యవసానాలను గురించి పట్టించుకోకుండా ఇంకా ఇంకా కావాలని ప్రాకులాడే పేరాశాపరుల దురవస్థకు చిహ్నం ఆ దృశ్యం!\" అన్నాడు రాజు.\n“బాగా చెప్పావు,” అని మరొక్కసారి మంద హాసం చేసిన యోగి, “నీ చిన్న కుమారుడు దాహం తీర్చుకోవడానికి వెళితే కొలనులోని నీళ్ళు దూర దూరంగా వెళ్ళిపోయాయి. మరి దీని వివరణ ఏమిటి రాజా?\" అని అడిగాడు.\n\"సంపదలు ఉన్నప్పుడు దుబారాగా ఖర్చు చేసి, పనికిమాలిన వాటికోసం వృధా చేసే వారికి చివరికి ఏదీ మిగలదు!\" అన్నాడు రాజు.\nమరుక్షణమే రాకుమారులు ముగ్గురూ నవ్వుతూ కనిపించారు. రాతిస్తంభాల జాడలేదు.\n“నా కుమారులకు మళ్ళీ ప్రాణదానం చేసిన తమకు నేను జీవితాంతం రుణపడి ఉన్నాను. తమ ఆశీస్సులతో వారిని రాజధానికి తీసుకువెళతాను. తమరు కరుణతో రాజధానికి విచ్చేసి, నా కుమారులకు విద్యాబుద్ధులు నేర్పి వారిని వివేకవంతులుగా తీర్చిదిద్దాలని ప్రార్థిస్తు న్నాను,” అన్నాడు రాజు యోగికి చేతులెత్తి నమస్కరిస్తూ.\nరాజు ప్రార్థనకు యోగి అంగీకరించాడు.\n\"మీరు ముగ్గురూ మూడు గుర్రాల మీద మీ తండ్రితో రాజధానికి బయలుదేరండి, నేను త్వరలో వస్తాను,\" అని రాకుమారులను ఆశీర్వ దించాడు.\nరాజూ, రాకుమారులూ సంతోషంగా రాజ ధానికి బయలుదేరారు. మరి కొన్నాళ్ళకు రాజ ధానికి వచ్చిన యోగికి, భక్తి ప్రపత్తులతో మేళ తాళాలతో స్వాగతం పలికారు. యోగి రాకుమా రులను వివేకవంతులుగా, ఆదర్శపాలకులుగా తీర్చిదిద్దాడు.",
            "book_page_end": 49,
            "story_id": "2005_08_13",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "దాసీపుత్రుడు",
            "book_page_start": 50,
            "pdf_page_start": 50,
            "pdf_page_end": 52,
            "author": "చందమామ బృందం",
            "genre": "జాతక కథ",
            "moral": "అబద్ధపు గొప్పలకు పోకుండా నిజాయితీగా, తెలివిగా వ్యవహరించడం వలన జీవితంలో సుఖం లభిస్తుంది.",
            "keywords": [
                "దాసీపుత్రుడు",
                "కటాహకుడు",
                "బోధిసత్వుడు",
                "లక్షాధికారి",
                "నౌకరు",
                "తెలివితేటలు"
            ],
            "characters": [
                "బ్రహ్మదత్తుడు",
                "బోధిసత్వుడు (ధనికుడు)",
                "కటాహకుడు (దాసీపుత్రుడు)",
                "లక్షాధికారి",
                "కటాహకుడి భార్య"
            ],
            "locations": [
                "కాశీరాజ్యం",
                "ప్రత్యంత దేశం"
            ],
            "content": "బ్రహ్మదత్తుడు కాశీరాజ్యాన్ని పాలించే కాలంలో, బోధిసత్వుడు గొప్ప ధనికుడుగా పుట్టాడు. ఆయన పెరిగి పెద్దవాడై, పెళ్ళి చేసుకున్నాడు. కొంతకాలానికి బోధిసత్వుడి కొక కుమారుడు కలిగాడు. అదే రోజున ఆ ఇంటి దాసీదానికి కూడా ఒక మగపిల్లవాడు పుట్టాడు. వాడికి కటాహకుడు అని పేరు పెట్టారు.\nధనికుడి కుమారుడూ, దాసీపుత్రుడైన కటాహకుడూ పెరిగి పెద్దవాళ్ళు కాసాగారు. ధనికుడి కుమారుడు చదవటానికి వెళ్ళే టప్పుడు, కటాహకుడు అతని పలకా, పుస్త కాలూ తీసుకుని వెంట వెళ్ళి వస్తూండేవాడు. ధనికుడి కొడుకు నేర్చుకున్న చదువంతా, దాసీపుత్రుడూ నేర్చుకున్నాడు.\nచదువుకున్నవాడనీ, తెలివైనవాడనీ కటా హకుడికి పేరు వచ్చింది. అన్నీ వుండి కూడా తాను నౌకరుస్థాయిలోనే వుండటం కటాహకు డికి ఎక్కడలేని బాధా కలిగించింది.\nతన విద్యకూ, తెలివితేటలకూ తగిన స్థానం సంపాదించాలని వాడికి బలమైన కోరిక పుట్టింది. ఇందుకు గాను ఒక ఉపాయం ఆలోచించాడు.\nకాశీకి కొన్ని కోసులదూరాన ప్రత్యంత దేశంలో బోధిసత్వుడి మిత్రుడొక లక్షాధికారి వున్నాడు. అతనికి తన యజమాని రాసి నట్టుగా, కటాహకుడొక జాబు రాశాడు:\n“నేను నా కుమారుణ్ణి తమ వద్దకు పంపుతున్నాను. మనమూ, మనమూ వియ్య మందటం ఉచితంగా వుంటుందని, నా విశ్వాసము. కనుక తమరు మా వాడికి తమ కుమార్తె నిచ్చి వివాహము చేసి, తమ ఇంటనే వుంచుకొనేది. తీరిక చేసుకుని నేను వచ్చి, తమ దర్శనం చేసుకోగలను.”\nఈ విధంగా ఉత్తరం రాసి కటాహకుడు దాని మీద తన యజమాని ముద్రిక వేసి, ప్రత్యంత దేశానికి వెళ్ళి, లక్షాధికారి దర్శనం చేసుకుని, ఆయనకు ఉత్తరం అందించాడు.\nలక్షాధికారి ఉత్తరం చూసి ఉబ్బి తబ్బి బ్బయిపోయి, కటాహకుడికి తన కుమార్తె నిచ్చి, ఒక శుభముహూర్తాన పెళ్ళి చేసేశాడు.\nకటాహకుడికిప్పుడు అంతులేని నౌకర్లు. దుస్తుల విషయంలో, భోజనం విషయంలో, ఇతర విలాసాల విషయంలో అతనికి రాజో పచారంగా జరిగిపోతున్నది.\nఈలోపల బోధిసత్వుడికి, కటాహకుడే మైనాడా అని సందేహం వచ్చింది. ఆయన అతన్ని వెదకటానికి, నాలుగు వైపులకూ మను షులను పంపాడు. వారిలో ఒకడు ప్రత్యంత దేశం వెళ్ళి, కటాహకుడు ఒక లక్షాధికారి కూతురును పెళ్ళాడి, తన పేరు మార్చుకుని, తాను ఫలానా కాశీ ధనికుడి కుమారుణ్ణని చెప్పుకుంటున్నట్టు తెలుసుకున్నాడు.\nఈ వార్త తెలియగానే బోధిసత్వుడు చాలా నొచ్చుకున్నాడు. తాను స్వయంగా వెళ్ళి కటాహకుణ్ణి తీసుకువద్దామని ప్రత్యంత దేశానికి బయలుదేరాడు. ఆయన వస్తున్నా డన్న వార్త తెలియగానే, కటాహకుడు బెదిరి పోయాడు.\nతన యజమాని వచ్చి, నిజం తెలుసు కొనకముందే, తాను ఆయనను మంచి చేసుకుని, జరిగినదంతా చెప్పి క్షమాపణ వేడుకుందామనుకున్నాడు.\nఅయితే, తాను యజమాని దగ్గిర నౌక రులా ప్రవర్తించటం చూసి అందరూ అను మాన పడవచ్చు. అందుచేత కటాహకుడు తన సేవకులతో, “నేను అందరి కొడుకుల వంటి వాణ్ణి కాను. నాకు, నా తండ్రి మీద ఎంతో పూజ్యభావం. నేను, నా తండ్రి భోజనం చేస్తూంటే, పక్కన నిలబడి విసురుతాను. ఆయనకు మంచినీరూ అవీ నేనే స్వయంగా అందిస్తాను,\" అంటూ తాను నౌకరు చేసే పనులన్నీ వర్ణించి చెప్పాడు.\nతరవాత కటాహకుడు తన మామగారి దగ్గిరకు వెళ్ళి, \"మా నాన్న వస్తున్నాడు. నేనాయనకు ఎదురువెళ్ళి తీసుకువస్తాను,” అని చెప్పాడు. లక్షాధికారి సరేనన్నాడు.\nకటాహకుడు తన యజమానిని అంత దూరానే కలుసుకుని, ఆయన కాళ్ళ మీద పడి, తాను చేసినదంతా చెప్పి, తనకు అపాయం రాకుండా కాపాడమని అభయం కోరాడు.\nబోధిసత్వుడు అభయం ఇచ్చాడు. తరవాత కటాహకుడు బోధిసత్వుడితో సహా, మామ గారి ఇంటికి వచ్చేశాడు.\nలక్షాధికారి బోధిసత్వుణ్ణి చూసి ఎంత గానో ఆనంద పడి, \"తమరు కోరిన ప్రకారమే మా అమ్మాయిని మీ వాడికిచ్చి పెళ్ళి చేశాను,\" అన్నాడు.\nబోధిసత్వుడు తృప్తిపడినట్టు కనిపించి కటాహకుడితో, తన కుమారుడితో లాగే మాట్లాడాడు.\nతరవాత ఆయన లక్షాధికారి కుమార్తెను పిలిచి, “అమ్మా, నా కుమారుడు నిన్నుసరిగా చూసుకుంటున్నాడా?” అని అడిగాడు.\n“ఆయనలో మరే లోపం లేదు గాని, భోజనం దగ్గిర ఆయనకు ఒకటీ రుచించదు. ఎన్ని విధాల మంచి వంటకాలు చేసినా, ఏదో ఒక తప్పు పడతాడు. ఏం చేసి ఆయనను తృప్తిపరచాలో, ఎంత ఆలోచించినా తెలియ కుండా వున్నది,” అన్నది కటాహకుడి భార్య.\n\"అవును. వాడు తిండి దగ్గర లోగడ కూడా ఇలాగే నానాతిప్పలూ పెట్టేవాడు. అందుచేత ఈసారి వాడు భోజనానికి కూర్చుని ఇది బాగా లేదు, అది బాగాలేదు అన్నప్పుడు ఒక శ్లోకం చదువు. ఆ శ్లోకం నీకు రాసి ఇస్తాను. దాన్ని బాగా కంఠస్థం చెయ్యి. అది చదివావంటే, వాడు తప్పులు పట్టటం మానేసి, పెట్టినదేదో తింటాడు,” అంటూ బోధిసత్వుడు ఆమెకు ఒక శ్లోకం రాసి ఇచ్చాడు.\nబోధిసత్వుడు కొద్ది రోజులు అక్కడ వుండి, కాశీనగరానికి తిరిగి వెళ్ళిపోయాడు. ఆయన వెళ్ళగానే కటాహకుడు మరింతగా విజృం భించాడు. భోజనం ముందు కూర్చుని వడ్డిం చిన ప్రతి పదార్థాన్నీ, నిందించసాగాడు.\nఒకరోజున కటాహకుడు ఇలా చీద రించుకుంటూ వుంటే, అతడి భార్య ఈ శ్లోకం చదివింది :\n“బహూంపి సో వికజ్ఞేయ్య అంఞం జనపదం గతో, అన్వాగంత్వాన దూసేయ్య భుంజ భోగే కటాహక.”\n(కటాహకుడు అనేక విధాల తిట్లు తిని, వేరొకచోటుకు పోయి, ఇతరులను దూషిస్తూ సకల భోగాలూ అనుభవిస్తాడు.)\nదీని అర్థం కటాహకుడి భార్యకు తెలి యదు. కాని కటాహకుడు మాత్రం, తన యజమాని తన పేరుతో సహా, తన రహస్య మంతా భార్యకు చెప్పేశాడని భయపడి పోయాడు.\nఆ తరవాత అతడు ఏది వడ్డిస్తే అది తిని సంతృప్తిపడుతూ, సుఖంగా కాలక్షేపం చేశాడు.",
            "book_page_end": 52,
            "story_id": "2005_08_14",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "విశ్వం": 1,
            "కుప్పిలి రాజేష్": 1,
            "డి. శంభుదాసు": 1,
            "మాచిరాజు కామేశ్వరరావు": 1,
            "చందమామ బృందం": 9,
            "కొనే నాగ వెంకట ఆంజనేయులు": 1
        },
        "genre_counts": {
            "వ్యాసం": 1,
            "పోటీ కథా ముగింపు": 1,
            "జానపద కథ": 2,
            "దయ్యాల కథ": 1,
            "ఫాంటసీ ధారావాహిక": 1,
            "బేతాళ కథలు": 1,
            "చరిత్ర/వ్యాసం": 1,
            "నీతి కథ": 1,
            "విజ్ఞానం": 1,
            "చారిత్రక కథ": 1,
            "సైన్స్ ఫిక్షన్/సూపర్ హీరో": 1,
            "పోటీ కథా ప్రారంభం": 1,
            "జాతక కథ": 1
        }
    }
}