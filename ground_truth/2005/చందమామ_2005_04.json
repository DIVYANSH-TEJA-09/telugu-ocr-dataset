{
    "book_id": "చందమామ_2005_04",
    "stories": [
        {
            "title": "పరిమళించిన మానవత్వం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "ప్రజల ఐకమత్యం, పరిమళించిన మానవత్వం ద్వారానే వైపరీత్యాలను ఎదుర్కోగలం.",
            "keywords": [
                "మానవత్వం",
                "సునామీ",
                "ఐకమత్యం",
                "విపత్తు",
                "సంఘజీవి"
            ],
            "characters": [],
            "locations": [
                "భారతదేశం"
            ],
            "content": "ప్రకృతిలోని జీవరాశులను పరికించినట్టయితే, రక్షణదృష్ట్యా - అవన్నీ గుంపులు గుంపులుగానే నివసించడం గమనించవచ్చు. పక్షులు బారులు బారులుగా ఎగురుతాయి; జంతువులు మందలు మందలుగా తిరుగుతాయి. ఆ మాటకొస్తే మనిషి కూడా ఏకాకిగా మనుగడ సాగించడం లేదు. అది సాధ్యం కూడా కాదు. అందుకే సంఘజీవి అయిన మనిషి పరస్పర అవసరాలను తీర్చుకుంటూ, కలిసికట్టుగా జీవనయానం సాగిస్తూ పురోగమిస్తున్నాడు. మరీ ఏదైనా విషాద దుర్ఘటన, విపత్తు వాటిల్లినప్పుడు బాధితులను ఆదుకోవడంలో సాటిప్రజ లందరూ ఒక్కసారిగా ముందుకు రావడం ముదావహమైన విశేషం!\nమూడు నెలల క్రితం, భారతదేశం ఘోరమైన సునామీ విలయ తాండవాన్ని చవిచూసింది. కాలివేలికి దెబ్బతగిలితే కళ్ళనుంచి నీరుకారినట్టు, చేయి ఆదుకున్నట్టు - దేశ ప్రజలందరూ కంట తడిపెట్టారు; బాధితులకు చేతనైన సాయం చేయడానికి స్నేహహస్తం అందించారు. ప్రభుత్వాలు విరాళాలకోసం విజ్ఞప్తులు చేశాయి. వార్తా పత్రికలు, టీవీ సంస్థలు విరాళాలు ప్రకటించడంతో పాటు సహాయనిధుల సేకరణకు పూనుకున్నాయి. ప్రభుత్వం చేపట్టిన సహాయక చర్యలతో పాటు, ప్రభుత్వేతర సంస్థలు, విద్యాసంస్థలు, సేవాసంస్థలు బాధిత ప్రాంతాలకు తమ తమ కార్యకర్తలను పంపి సాయమందించాయి.\nఆ సమయంలో యావత్భారతదేశం ఒకేవ్యక్తిలా స్పందించి, విషాద దుర్ఘటనానంతర సమస్య లను సొంతవనరులతోనే పరిష్కరించుకోవడానికి దృఢనిర్ణయం తీసుకున్నది. ప్రజల ఐకమత్యం, వారిలో పరిమళించిన మానవత్వం, ప్రభుత్వ దృఢసంకల్పం ద్వారానే ఇది సాధ్యమయింది! హఠాత్తుగా వాటిల్లే ప్రకృతి వైపరీత్యాల విషాద పర్యవసానాల నుంచి కాపాడే శక్తి, మానవత్వంగల మనుషులకు ఉందని చాటిన అరుదైన సంఘటన ఇది. మునుముందు మన ప్రజలు కనబరచగల ఐకమత్యానికీ, మానవత్వానికీ శుభారంభంగానే దీనిని చందమామ విశ్వసిస్తున్నది!",
            "book_page_end": 5,
            "story_id": "2005_04_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకులకు కథల పోటీ (సెప్టెంబర్)",
            "book_page_start": 6,
            "pdf_page_start": 6,
            "pdf_page_end": 6,
            "author": "వూకాటి సుభాషిణి డాటరాఫ్ వి.శ్రీనివాసులు",
            "genre": "పాఠకుల రచన",
            "moral": "చందమామ బృందం",
            "keywords": [
                "కథల పోటీ",
                "ఉత్తమ ముగింపు",
                "దొంగతనం",
                "రమణమ్మ",
                "గోవిందయ్య"
            ],
            "characters": [
                "కృష్ణకుమార్",
                "రాంకుమార్",
                "రమణమ్మ",
                "గోవిందయ్య"
            ],
            "locations": [
                "పొదలకూరు",
                "నెల్లూరు జిల్లా"
            ],
            "content": "ఉత్తమ బహుమతి పొందిన ముగింపు!\nఅసలు దొంగలు:\n“తాళం చెవిని ఎక్కడ దాచావు?” అని కృష్ణకుమార్ అడిగిన ప్రశ్నకు, “తాళం చెవిని ఒక చోటి నుంచి వేరొక చోటికి మారుస్తూ వచ్చాను. అయినా, ఫలితం మాత్రం శూన్యం. మూడు సార్లూ నేను తాళం చెవి దాచిన చోటు కనిపెట్టి, దాన్ని తీసుకుని దొంగలు తమ నైపుణ్యం ప్రదర్శించారు,” అన్నాడు రాంకుమార్ విచారంగా.\n“మరి వాళ్ళు బీరువా తలుపులు తెరిచి దొంగతనం చేస్తారని అనుమానం ఉన్నా, ఎందుకలా మొద్దు నిద్రపోయావు? నీపై మత్తుమందు చల్లారా ఏం?” అని అడిగాడు కృష్ణకుమార్ నవ్వుతూ.\n“నాకూ అదే అనుమానంగా ఉంది. అలా చేసిన వారిని గుర్తించాను కూడా,” అన్నాడు రాంకుమార్.\n“మరి, అలాంటి వారిపై పోలీసులకు ఫిర్యాదు చేసి, పోయిన సొమ్మును రాబట్టు కోవచ్చు కదా?” అని అడిగాడు కృష్ణకుమార్.\n“ఆ పని మీదే ఇప్పుడు వెళుతున్నాను. అలా దొంగతనానికి పాల్పడింది వేరెవరో కాదు. వారం రోజుల నాడు కొత్తగా వంటపనికీ, ఇంటి పనులకూ చేరిన రమణమ్మా, దాని భర్త గోవిందయ్యా,” అన్నాడు రాంకుమార్.",
            "book_page_end": 6,
            "story_id": "2005_04_02",
            "raw_genre_backup": "పాఠకుల రచన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మనిషికి శాపం!",
            "book_page_start": 7,
            "pdf_page_start": 7,
            "pdf_page_end": 9,
            "author": "మాచిరాజు కామేశ్వరరావు",
            "genre": "సామాజిక కథ",
            "moral": "సంతోషం, తృప్తి, ఆరోగ్యం, ఆనందం మనిషికి చాలా ముఖ్యం. అవి వుంటే కోట్లరూపాయలతో పనిలేదు. మనిషికి అసూయ శాపం వంటిది.",
            "keywords": [
                "అసూయ",
                "తృప్తి",
                "ఆరోగ్యం",
                "సంపద",
                "ఋషీశ్వరుడు"
            ],
            "characters": [
                "ప్రతాపుడు",
                "జయమ్మ",
                "విమల",
                "గోవిందం",
                "ఋషీశ్వరుడు"
            ],
            "locations": [
                "పట్నం",
                "ఊరు",
                "ఆశ్రమం"
            ],
            "content": "పట్నం వెళ్ళిన తన కొడుకు ప్రతాపుడు,\nచీకటి పడిన తర్వాతగాని రాడనుకున్న అతడి\nతల్లి జయమ్మ, సూర్యాస్తమయం కాకుండానే\nతిరిగి రావడం చూసి, “ఈ రోజు అరటిగెల\nత్వరగా అమ్ముడు పోయినట్లుంది!” అన్నది.\nప్రతాపుడు కష్టజీవి. ఇంటి వెనక మురుగు\nనీరు పారేచోట అరటి మొక్కలు నాటాడు.\nముదిరిన అరటి గెలలు పట్నం తీసుకువెళ్ళి\nసంతలో అమ్మితే, ఎంత లేదన్నా గెలకు వంద\nరూపాయిలు వస్తాయి.\nప్రతాపుడి భార్య విమల, భర్తకోసం మంచి\nనీళ్ళు తీసుకు వచ్చి, “పిల్లల బడి జీతాలు\nరేపే కట్టాలట!” అన్నది.\n“అలాగా! ఎన్నో నెలలుగా కష్టపడి పెంచిన\nఅరటిగెల అమ్ముడు పోయినా, ఆ డబ్బు\nఅనుభవించే ప్రాప్తంలేని బతుకు. అంతా నా\nఖర్మ!” అని విసుక్కుంటూ, అరటిగెల\nఅమ్మగా వచ్చిన డబ్బు విమల చేతిలో పెట్టాడు\nప్రతాపుడు.\n“అంతలా చిరాకు పడితే ఎలారా?”\nఅన్నది జయమ్మ.\n“లేకపోతే నాన్న చేసిన పనికి ఆనంద\nపడాలా?” అన్నాడు ప్రతాపుడు కోపంగా.\nఆ మాటలకు జయమ్మ తెల్లబోతూ,\n“పదేళ్ళ క్రితం పోయిన మీ నాన్నను,\nఇప్పుడు ఆడిపోసుకుంటున్నావు దేనికి?”\nఅని అడిగింది.\nప్రతాపుడు కొద్దిసేపు మౌనంగా వూరుకుని,\n“అమ్మా, జరిగిందేమిటో నీకు తెలియంది\nకాదు. నాన్న స్నేహితుడు నరసింహం పదిహే\nనేళ్ళ క్రితం, ఇక్కడి పొలాలు అమ్మేసుకుని\nపట్నంలో వ్యాపారం పెట్టి, నాన్నను కూడా\nరమ్మన్నాడు. నాన్నకు పుట్టిపెరిగిన ఊరు\nవదలడం ఇష్టంలేదు. ఇప్పుడు మనకు\nమిగిలింది నాలుగెకరాలు. దాని మీద వచ్చే\nఆదాయంతో ఐదుగురం బతకాలి. నాన్న\nకూడా వ్యాపారంలో దిగితే ఎంత బావుం\nడేది!” అన్నాడు.\nదానికి జయమ్మ నిట్టూర్చి, \"బావుంది!\nఆ పైవాడు ఎవరికి ఎంత రాస్తాడో, అంతే\nదక్కుతుంది,” అన్నది.\n“అలావేదాంతం చెప్పకు. ఆ నరసింహం\nకొడుకు గోవిందం, నా ఈడువాడే. ఎంత\nసుఖంగావున్నాడు! పట్నానికీ, మన ఊరుకూ\nమధ్యవున్న అడవిలోని ఋషీశ్వరుడిని దర్శించ\nడానికి గుర్రపు బగ్గీలో వెళుతూ, నడిచి వస్తున్న\nనన్ను బగ్గీలో ఎక్కించుకున్నాడు. వాడివైభోగం\nచూస్తూంటే నా గుండె రగిలిపోతోంది,”\nఅన్నాడు ప్రతాపుడు కోపంగా.\nకొడుకు కోపం చూసి జయమ్మ మరి\nమాట్లాడ లేదు. ఆ రాత్రి విమల, “మీరు\nకూడా వెళ్ళి ఆ ఋషీశ్వరుడిని చూడకూడదా?\nఆయన కనికరిస్తే, మన జీవితాల్లో ఏమైనా\nమార్పురావచ్చు,” అన్నది భర్తతో.\nభార్య సలహా నచ్చిన ప్రతాపుడు, ఆ\nమర్నాటి ఉదయానే ఋషీశ్వరుడి ఆశ్రమా\nనికి వెళ్ళాడు. ఋషీశ్వరుడు, ప్రతాపుడిని\nచూస్తూనే, “ఏం, నాయనా, అలా విచారంగా\nవున్నావు?” అని అడిగాడు నవ్వుతూ.\nప్రతాపుడు తన పరిస్థితి చెప్పుకుని, “మీ\nభక్తుడు గోవిందం ఒకప్పుడు, మా ఊరివాడే.\nఆయన తండ్రి అతడికి లక్షల ఆస్తిపాస్తులు\nఇచ్చాడు. మా నాన్న నాకు ఇచ్చింది ఏపాటి!\nనాకు నా జీవితం మీద రోతపుడుతున్నది,”\nఅన్నాడు ఆవేశంగా.\nఋషీశ్వరుడు చిన్నగా నవ్వి, “జీవితంలో\nహెచ్చుతగ్గులు సహజం. కాలప్రవాహంలో\nమార్పులు అనివార్యం. అయినా, మీ నాన్న\nగారు ఇచ్చిన తరగని ఐశ్వర్యాన్ని నువ్వు\nగుర్తించలేక పోతున్నావు. అదే నీ ఆరోగ్యం!\nనువ్వు కష్టపడతావు; కడుపునిండా తింటావు.\nఇంట్లో అందరూ నిన్ను అభిమానిస్తారు.\nదానికి మించిన భాగ్యం లేదు. అయినా,\nనీలో ఈ అసంతృప్తి, నీ మిత్రుణ్ణి చూశాకే\nగదా కలిగింది? అంతకు ముందు సుఖంగానే\nవున్నావు. నిజానికి అతణ్ణి గురించి తెలుసు\nకుంటే, నీలో అసూయ కారణంగా కలిగిన\nఅసంతృప్తి కలిగేదికాదు,\" అన్నాడు.\n“గోవిందం భోగభాగ్యాలతో హాయిగా\nవున్నాడు. అతడికేం కొరత?” అని అడిగాడు\nప్రతాపుడు.\n“అయితే విను! గోవిందంలో ఐశ్వర్యం\nతెచ్చే అన్ని వ్యాధులూ, ఈ వయసుకే తిష్ఠ\nవేశాయి. కోట్లువుండి ఏం లాభం! తీపి తినా\nలంటే చక్కెర వ్యాధి, ఉప్పు తినాలంటే రక్తపు\nపోటు. నాలుగడుగులు వేయనీయకుండా\nఆయాసం. వీటికితోడు వ్యాపారంలో తట్టుకో\nలేని పోటీ నిద్రలేకుండా చేస్తోంది. మందుల\nకోసం, మనశ్శాంతి కోసం తరచూ ఇక్కడికి\nవస్తూంటాడు,” అన్నాడు ఋషీశ్వరుడు.\n“అలాగా!\" అంటూ ఆశ్చర్యపోయాడు\nప్రతాపుడు.\nఋషీశ్వరుడు ఒక క్షణం ఆగి, \"కావా\nలంటే నిన్ను క్షణాలలో కోటీశ్వరుణ్ణి చేయ\nగలను. ప్రశాంతమైన ఇప్పటి జీవితమే చాలో,\nమనశ్శాంతి లేని కోటీశ్వరుడి జీవితం కావాలో,\nనువ్వే నిర్ణయించుకో,” అంటూ ప్రతాపుడి\nతలమీద చేయిపెట్టాడు. ఆ వెంటనే ప్రతాపుడి\nకళ్ళు మూతలుపడినై.\nప్రతాపుడు బ్రహ్మాండమైన భవనంలో\nహంసతూలికాతల్పం మీదపడుకునివున్నాడు.\nఇంటినిండా సేవకులు. ఎదుట పళ్ళూ, పంచ\nభక్ష్యపరమాన్నాలూ. అయినా, ప్రతాపుడు\nఆయాసంతో లేవలేక పోయాడు. సేవకులను\nగట్టిగా పిలవడం కూడా సాధ్యపడలేదు. అతి\nప్రయత్నం మీదలేచి కూర్చుని, నేల మీద\nకాలుమోపి ముందుకు అడుగు వేయబో\nయిన వాడలాగే పడిపోయాడు. అలా పడి\nపోయినవాడు భార్యనూ, తల్లినీ పిలిస్తే వాళ్ళు,\nసేవకులను పిలవసాగారు.\nఆ వెంటనే ప్రతాపుడు, “వద్దు! వద్దు! నాకీ\nజీవితంవద్దు!\" అని అరుస్తూ కళ్ళు తెరి\nచాడు. ఎదురుగా ఋషీశ్వరుడు మంద\nహాసం చేస్తూ, అతడికి కనిపించాడు. “నాకళ్ళు\nతెరిపించారు, స్వామీ! కోటీశ్వరుడి బాధలు\nనాకు వద్దు. నన్ను కంటికి రెప్పలా చూసుకునే\nభార్య, ముత్యాల్లాంటి ఇద్దరు పిల్లలు, నా\nమీదే ప్రాణాలు పెట్టుకుని బతికే తల్లి.\nనాకేంలోటు?” అన్నాడు ప్రతాపుడు.\n“సంతోషం, నాయనా! తృప్తి, ఆరోగ్యం,\nఆనందం-ఇవి మనిషికి చాలా ముఖ్యం.\nఅవి వుంటే కోట్లరూపాయలతో పనిలేదు.\nమరొక సంగతి; మనిషికి అసూయ శాపం\nవంటిది. నీ మిత్రుడు గోవిందంను చూశాకే\nఅది నీలో తలెత్తింది. అసంతృప్తికిలోన\nయ్యావు. ఇప్పుడది తొలగి పోయింది. ఇక\nనీ ఇంట్లో ఆనందం వెల్లివిరుస్తుంది, వెళ్ళిరా!”\nఅని ఆశీర్వదించాడు ఋషీశ్వరుడు.\nప్రతాపుడు, ఋషీశ్వరుడి పాదాలకు\nనమస్కరించి, సంతోషంగా ఇంటికి తిరుగు\nప్రయాణమయ్యాడు.",
            "book_page_end": 9,
            "story_id": "2005_04_03",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చెరపకురా చెడేవు!",
            "book_page_start": 10,
            "pdf_page_start": 10,
            "pdf_page_end": 12,
            "author": "శ్రీలలిత",
            "genre": "నీతి కథ",
            "moral": "మోసపు మాటలతో ఇతరులకు హాని చేయాలనుకున్నవాడు, తనే మరొక మోసకారి వలలో చిక్కి డబ్బు నష్ట పోవడమే కాక నవ్వులపాలయ్యాడు. అందువల్ల, మనం అలాంటి మోసపుటాలోచనలకు దూరంగా వుండాలి.",
            "keywords": [
                "మోసం",
                "అసూయ",
                "ప్రాయశ్చిత్తం",
                "కట్నం",
                "బంధుత్వం"
            ],
            "characters": [
                "బామ్మ",
                "రఘు",
                "కేశవయ్య",
                "వరదయ్య",
                "లక్ష్మి",
                "సీత",
                "మాధవయ్య",
                "దేవయ్య",
                "గోవిందం"
            ],
            "locations": [
                "మంగిపూడి"
            ],
            "content": "పిల్లలందరూ యథాప్రకారం రాత్రి భోజనాలు పెందలాడే ముగించి, “కథ చెప్పు, బామ్మా!” అంటూ సావిత్రమ్మ బామ్మ చుట్టూ చేరారు. అప్పుడు రఘు అనేవాడు, \"బామ్మా! మా మామయ్య నాన్నతో మాట్లాడుతూ, 'చెరప కురా చెడేవు, అంటారే, అలాంటి ప్రాయశ్చి త్తమే చలపతికి జరిగింది' - అంటూ ఏమి టేమిటో చెప్పాడు. చెరపకురా చెడేవు అంటే ఏమిటి, బామ్మా!” అని అడిగాడు.\nబామ్మ, రఘుకేసి ఆప్యాయంగా చూస్తూ, “ఒరే, నువ్వింత చిన్న వయసుకే అలాంటి మాటలు జ్ఞాపకం పెట్టుకోవడం మెచ్చుకోద గిందేరా. చెరపకురా చెడేవు అన్న కథే చెబు తాను,” అంటూ ప్రారంభించింది:\nపూర్వం మంగిపూడిలో కేశవయ్య అనే రైతువుండేవాడు. భార్యా, నలుగురు పిల్లలూ, తల్లీ, తండ్రీ – ఇదీ కేశవయ్య సంసారం. కేశ వయ్య కుటుంబంలో ప్రతి ఒక్కరూ ఏదోర కంగా సంసారం కోసం శ్రమించేవారేకావడం చేత, బ్రతుకులు సజావుగా సాగిపో సాగాయి. కేశవయ్య ఎదురిల్లు వరదయ్యది. అతడికి ఒద్దికగా సాగిపోయే కేశవయ్య సంసారాన్ని చూస్తే, ఎప్పుడూ దుఃఖమే. వరదయ్య పెద్ద కూతురు సీత, కేశవయ్య పెద్ద కూతురు లక్ష్మి, ఒకే ఈడువాళ్ళు. కాలం గడిచి లక్ష్మి, సీత పెళ్ళీడు కొచ్చారు.\nఇలా వుండగా, ఒకనాటి ఉదయాన్నే కేశవయ్య ఇంటి ముందు ఖరీదైన గుర్రపు బగ్గీ ఆగింది. అందులోంచి కేశవయ్య దూరపు బంధువయిన మాధవయ్య, భార్యా పిల్లలతో సహా దిగాడు. మాధవయ్య ఆరేడేళ్ళ కిందట ఒకసారి ఎందుకో సకుటుంబంగా వచ్చి కేశ వయ్య ఇంట్లో రెండు రోజులు వున్నాడట! ఆ రెండు రోజుల్లోనూ కేశవయ్య కుటుంబీకుల బ్రతుకు తీరు ఆయన్ను చాలా ఆకర్షించింది. ముఖ్యంగా, చలాకీగా తిరుగుతూ అన్ని పనులూ చాకచక్యంగా చేస్తున్న లక్ష్మి, ఆయనకూ, ఆయన భార్యకూ కూడా చాలా నచ్చింది. లక్ష్మిని తమ ఇంటి కోడల్ని చేసు కోవాలని వాళ్ళు ఆనాడే అనుకున్నారట! ఇప్పుడు వచ్చింది ఆ పనిమీదే!\nకానీ కట్నం లేకుండా లక్ష్మి లక్షాధికారుల ఇంటి కోడలవబోతున్నదని వినేసరికి, ఎదు రింటి వరదయ్య కళ్ళు భగ్గున మండాయి. వెంటనే ఏం చెయ్యాలో నిశ్చయించుకున్న వరదయ్య, నవ్వుతూ వెళ్ళి మాధవయ్యను పలకరించి, ఆయనను తన ఇంటికి తీసుకు వచ్చాడు.\nఆయనతో ఎంతో అభిమానం నటిస్తూ వర దయ్య, “మాధవయ్యగారూ! గిట్టక చెబు తున్నా ననుకోకండి. లక్ష్మి చురుకుదనమంతా మేడి పండుచందం! ఆ పిల్లకు మూర్చరోగం వున్నది. పిల్లరోగాన్ని కప్పిపుచ్చి పెళ్ళి చేసే యాలన్నది వాళ్ళ ఆలోచన. పెళ్ళయితే రోగం తగ్గువచ్చునని వైద్యుడు చెప్పాడట!\" అన్నాడు.\nఈ మాటలు మాధవయ్య మౌనంగా విని, గంభీరంగా తలపంకించి లేచి వెళ్ళిపోయాడు. ఆ తర్వాత సాయంత్రానికే మాధవయ్య కుటుంబం తిరుగు ప్రయాణం కట్టింది. అయితే, సంబంధం కోరివచ్చిన మాధవయ్య, అలా తిరిగిపోవడానికి వరదయ్యే కారకుడై వుంటాడని ఊహించిన వ్యక్తి ఒకడున్నాడు. అతడు వరదయ్య పొరుగునే వుండే దేవయ్య. ఈ దేవయ్యకు ధనాశమెండు. వరదయ్య ఓర్వలేని తనాన్ని తమకు అనువుగా చేసు కుని, అతడి నుండి డబ్బులాగాలని పథకం వేశాడు.\nపథకం ప్రకారం వరదయ్యతో ఒంటిగా కబుర్లకు దిగిన దేవయ్య, “ఏమిటో, లక్ష్మికి గుప్పెట్లో తేలిగ్గా చిక్కిందనుకున్న అదృష్టం, ఇట్టి చేజారి పోయింది. అన్నట్టు .... మన సీత విషయంలో నాకు తెలిసిన కుర్రాడొకడు న్నాడు. వాడి పేరు గోవిందం. గోవిందానికి తల్లి తప్ప ఎవరూ లేరు. అతడి అమ్మమ్మ లక్షల ఆస్తికి యజమాని. మనవడు సొంత పెట్టుబడితో ఏదైనా వ్యాపారం చేస్తూ సమర్థు డనిపించుకుంటే, తన ఆస్తి ఇస్తానంటున్నది. గోవిందుకు ప్రయోజకత్వం అయితే వుంది గాని, పెట్టుబడికి లేదు. అంచేత పదివేల రూపాయలు కట్నంగా తీసుకుని పెళ్ళాడి, ఆ డబ్బుతో వ్యాపారం ప్రారంభించాలని ఆలో చిస్తున్నాడు,” అని చెప్పాడు.\nఅమ్మమ్మ ఇవ్వనున్న ఆస్తితో లక్షాధికారి కాబోతున్న వాడు పదివేల కట్నానికే చవగ్గా దొరుకుతాడనేసరికి వరదయ్యకు ఆశ కలి గింది. అతడు వారం తిరక్కుండా, దేవయ్య ఇంట్లోనే రహస్యంగా సీతకు పెళ్ళి చూపులు జరిపించాడు. గోవిందం, సీతను చూస్తూనే ఇష్టపడి, తన వేలి ఉంగరం తీసి సీతకు కానుకగా ఇచ్చాడు. వరదయ్య మహదానంద పడుతూ, గోవిందం కోరిన పెళ్ళి కట్నం పదివేల రూకలూ ఎంచి అతడికిచ్చాడు. గోవిందం ముహూర్తం నిశ్చయించి తెలియ జెయ్యమని చెప్పి వెళ్ళిపోయాడు.\nగోవిందం వెళ్ళిన మూడవ రోజు ఉదయం పట్నం నుంచి వచ్చిన మాధవయ్యతో కలిసి, కేశవయ్య, వరదయ్య ఇంటికి వెళ్ళాడు. కొద్ది సేపు అవీయివీ మాట్లాడాక మాధవయ్య నవ్వుతూ, “ఏం, వరదయ్యా, గోవిందంతో సీత పెళ్ళి ఎప్పుడు?” అంటూ ప్రశ్నించాడు.\nఉహించని ఆ ప్రశ్నకు వరదయ్య తెల్ల బోయాడు. మాధవయ్య చిన్నగా నవ్వి, “నువ్వి చ్చిన పదివేలూ పంచుకోవటంలో వాటాలు కుదరక గోవిందం, దేవయ్య కొట్లాటకు దిగారు. సమయానికి నేనటుగా వెళుతూ విషయం ఆరా తీశాను. గోవిందం పట్నంలో పెద్ద మోసగాడు. దేవయ్య, అతడి సహా యంతో నిన్ను మోసం చేసి, నీ దగ్గర నుంచి డబ్బులాగాడు. వాళ్ళిద్దరూ ఇప్పుడు కారాగా రంలో వున్నారు,” అన్నాడు.\nవరదయ్య అవమానంతో తలవంచుకు న్నాడు. మాధవయ్య, “ఇప్పుడు చెప్పు, వరదయ్యా! లక్ష్మికి మూర్చ రోగం వున్నదని నువ్వు, నాతో అన్న మాట నిజమేనా?” అని అడిగాడు. వరదయ్య, “కాదు, అది నేను కల్పించి చెప్పిన అబద్ధం,\" అంటూ గొణిగాడు.\n\"అందుకు తగిన ప్రాయశ్చిత్తం జరిగింది, వరదయ్యా. చెరపకురా చెడేవు - అంటారే, అదేయిది. ఇక నుంచయినా, ఇరుగు పొరుగు పట్ల మనసులో ద్వేషభావంరాకుండా తగు జాగ్రత్తపడు,” అంటూ మాధవయ్య హెచ్చ రిస్తున్నట్టు, వరదయ్య భుజం తట్టాడు.\nకథ ముగించిన బామ్మ, “పిల్లలూ, చూశారా! మోసపు మాటలతో ఇతరులకు హాని చేయాలనుకున్న వరదయ్య, తనే మరొక మోసకారి వలలో చిక్కి డబ్బు నష్ట పోవడమే కాక నవ్వులపాలయ్యాడు. అందువల్ల, మనం అలాంటి మోసపుటాలోచనలకు దూరంగా వుండాలి,” అన్నది.\n“అవును, బామ్మా!” అంటూ పిల్లలం దరూ ఆనందంగా చప్పట్లు చరిచారు.",
            "book_page_end": 12,
            "story_id": "2005_04_04",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "చందమామ బృందం",
            "keywords": [
                "మాంత్రికుడు",
                "మర్కటుడు",
                "జితకేతుడు",
                "రాజ్యం",
                "శత్రువులు"
            ],
            "characters": [
                "మాయామర్కటుడు",
                "జితకేత రాజు",
                "జీవగుప్తుడు",
                "సూర్యభూపతి",
                "కాళీవర్మ",
                "భల్లూక మాంత్రికుడు",
                "మిథ్యామిశ్రుడు",
                "ఉపశిష్యుడు"
            ],
            "locations": [
                "నగరం",
                "సభాభవనం",
                "కోట",
                "ఉదయగిరి"
            ],
            "content": "[మాయామర్కటుడు, నగరానికి రానున్న ప్రమాదాన్ని గురించి జితకేతరాజును హెచ్చరించాడు. దాడివస్తున్న వాళ్ళలో రాక్షసుడు కూడా వున్నాడని వింటూనే, రాజు జితకేతుడు మాయామర్కటుణ్ణి ప్రధాన మంత్రిగా నియమించాడు. దాంతో ఆగ్రహం చెందిన మంత్రి జీవగుప్తుడు, మర్కటుడిపై కత్తి దూశాడు. మర్కటుడు ఒడుపుగా కత్తి లాక్కుని, తన కత్తిని జీవగుప్తుడి పైకి ఎత్తాడు. -తరవాత]\nమాయామర్కటుడు కత్తిని మంత్రి జీవగుప్తుడి పైకి ఎత్తటం చూస్తూనే, సభలో హాహా కారాలు బయలుదేరినై. రాజు జితకేయుడు ముందుకు వచ్చి, మర్కటుడిచేయిపట్టుకుని, “మర్కటామాత్యా, తొందరపడకు! సభాభవ నంలోనెత్తురు చిందటం, రాజ్యానికి కీడుకలి గిస్తుంది. పైగా, నే నీ జీవగుప్తుడికి శిరశ్ఛేద శిక్ష విధించాను. దానిని అమలు చేయవలసి నవాడు నగర ప్రధాన తలారి,\" అన్నాడు.\nరాజు ఇలా అనగానే మాయామర్కటుడు కత్తిని ఒరలో పెడుతూ, జీవగుప్తుడితో, \"ఓయీ, పాతామాత్యా, ప్రస్తుతానికి బతికి పోయావు! తక్షణం రాజ్యం విడిచిపో,” అన్నాడు పళ్ళుకొరుకుతూ.\nజీవగుప్తుడు, మర్కటుడు కిందపడవేసిన తన కత్తిని తీసుకుని, ఒరలో పెడుతూ, కోపంగా రాజుకేసీ, మర్కటుడి కేసీ ఓమారు చూసి, “రాజుగారేమో నాకు శిరశ్ఛేద శిక్ష వేశా మంటున్నారు; ఈ మర్కటుడు దేశం విడిచి పొమ్మంటున్నాడు,\" అని సభలోవున్న వాళ్ళ కేసి తల తిప్పి, \"పుర ప్రముఖులారా! నే నిప్పుడేం చేయాలి?\" అని అడిగాడు.\nసభలోని వాళ్ళకు రాజాజ్ఞను బలపరచాలో, కొత్తగా మంత్రి అయిన మర్కటుడి మాటకు అవుననాలో తోచక గజిబిజి పడుతున్నంతలో సామంతరాజు సూర్యభూపతి, జితకేత రాజుకు నమస్కరించి, “మహారాజా! నా పేరు సూర్యభూపతి. ఈ జీవగుప్తుణ్ణి ప్రస్తుతానికి క్షమించి వదిలెయ్యండి. మీనగరం మీదికి దాడివస్తున్న వాళ్ళలో, ఉదయగిరి రాజు దుర్ముఖుడు కూడా వున్నాడు. ముందు నగరరక్షణకు తగిన ఏర్పాట్లు చేయండి,\" అన్నాడు.\nరాజు జితకేతుడు, దుర్ముఖుడి పేరు వింటూనే ఉలిక్కిపడి, కొంచెం దూరంగా నిలబడివున్న నగరద్వార కాపలానాయకుడితో, “నువ్వు నగర ద్వారం మూయించి, శత్రువుల నుంచి దానిని కాపాడాలి. మనసేనానాయకు డితో సైన్యాలను ఆయత్తం చేసి, కోటబురు జులూ, అగడ్తలూ కాపాడమన్నానని, నా ఆజ్ఞగా చెప్పు,\" అన్నాడు.\n“చిత్తం, మహారాజా!” అని కాపలా నాయకుడు అక్కణ్ణించి బయలుదేరి వెళ్ళాడు.\nరాజు జితకేతుడు, సామంతు సూర్య భూపతి కేసి తిరిగి, “ఆ దుర్ముఖరాజును నువ్వెరుగుదువన్న మాట! అతడు పెద్ద సైన్యంతోనే దాడికి బయలుదేరాడా?” అని అడిగాడు.\nసూర్యభూపతి దిగులుగా ముఖం పెట్టి, “మహారాజా, ఎంతోకాలంగా ఆ రాజు దుర్ముఖుడి సామంతునైన నేను, అతడు రాజ్యార్హుడుకాదని తిరుగుబాటుచేసి, అతడి నగరాన్ని ఆక్రమించాను. అందుకు దుర్ము ఖుడి సైనికుల్లో చాలామంది నాకు తోడ్పడ్డారు. కాని, మధ్యలో కాళీవర్మ అనే క్షత్రియయువ కుడూ, భల్లూక మాంత్రికుడూ, ఎలుగు బంటు రూపంలో వున్నవాడూ, అడవి దొంగలూ -ఇలా నానాకశ్మలం వెధవలంతా గుంపు కట్టుకువచ్చి, నన్ను కోటలోంచి తరిమేశారు. ఆ దుర్ముఖరాజుకు వున్న ముఖ్యమైన అండ అంతా ఈ అలగాజనమే! పెద్ద సైన్యం ఏమీ అతడికి తోడుగాలేదు,” అన్నాడు.\nసూర్యభూపతి ఇలా చెప్పగానే రాజు జితకేతుడు కాస్త బెదురుకుని మాయా మర్కటుడితో, “మర్కటామాత్యా! ఈ సూర్య భూపతి చెప్పుతున్న దాన్నిబట్టి, శత్రువులు కొద్దిమందే అయినా మహా బలవంతులూ, సాహసికులూ అని తోస్తున్నది. మనం కోట వెలుపలవున్న నగరరక్షణ మాట తరవాత చూద్దాం. ముందు ఈ కోటను రక్షించుకునే మార్గమేమిటో ఆలోచించాలి,” అన్నాడు.\nఅప్పటివరకూ జరుగుతున్నదంతా జాగ్ర త్తగా గమనిస్తున్న మాయామర్కటుడు, రాజు ఇలా అనగానే, ఒక చిన్న గంతువేసి, “ఓయ్, రాజా! కోట రక్షణ గురించి మరేం దిగులు పడకు. ఆ భల్లూక మాంత్రికుడూ, వాడి వత్తాసుగాళ్ళూ, సూర్యభూపతి కోటలో ఎలా ప్రవేశించగలిగారనుకున్నావు-ఆ కోట ద్వారా లకు నిప్పుపెట్టి! అందువల్ల నువ్వు ముఖ్యంగా చేయవలసింది, ద్వారరక్షణ. బోధపడిందా?” అన్నాడు.\nరాజు బోధపడిందన్నట్టు తల వూపి, సామంతు సూర్యభూపతితో, “ఒకసారి ద్వార రక్షణలు సరిగా చూసుకోక, దొరికిన సింహాస నాన్ని జారవిడిచినవాడివి గనక, నిన్నే కోట ద్వారాలు కాపాడేందుకు నియమిస్తున్నాను. ఆ బాధ్యత సమర్థవంతంగా నిర్వహించావంటే, నిన్ను నా ప్రథమ సామంతుడుగా చేసి, సత్కరిస్తాను,” అన్నాడు.\nసూర్యభూపతి, “చిత్తం, మహారాజా!\" అని అక్కడినుంచి బయలుదేర బోయేంతలో మంత్రి జీవగుప్తుడు పెద్దగా గొంతెత్తి, “మరి నా సంగతేమిటి? నా ఉద్యోగం వున్నట్టా, పోయినట్టా?” అన్నాడు.\nఆ ప్రశ్న వింటూనే మాయామర్కటుడు కీచుమంటూ అరిచి, “ఓయీ, పాత మంత్రీ! నీ ఉద్యోగం ఎప్పుడో పోయింది. తల మాత్రం మరికొద్ది దినాలపాటు వుంటుంది. తక్షణం ఈ సభాభవనం నుంచి బయిటికి పో!\" అన్నాడు.\nముందు సూర్యభూపతీ, అతడి వెన్నంటి మంత్రి జీవగుప్తుడూ, కొంచెం వెనకగా సభ లోని పురప్రముఖులూ బయిటికి నడిచారు. అలా అందరూ భవనం నుంచి, దాని ముందున్న ఆవరణలోకి పోగానే, వెనకనుంచి మాయామర్కటుడు వేగంగా భవనం మెట్ల దగ్గిరకు వచ్చి, కత్తి పైకెత్తి పట్టుకుని, తోకను గిరగిరా గాలిలో తిప్పుతూ, “నా మంత్ర దండాన్ని ఇంతకు ముందు ఎలుగుబంటి ఆట దగ్గిర ఎవరో దొంగిలించారు. అది తిరిగి తెచ్చిన వారికి జితకేత రాజుగారు అర్ధరాజ్యంతో పాటు తమ కుమార్తెను కూడా ఇచ్చి చేస్తారు,” అన్నాడు.\nమర్కటుడి మాటలు వింటూనే అందరూ ఆశ్చర్యపడుతూ నిలబడి పోయారు. ముందుగా మంత్రి జీవగుప్తుడు వికటంగా నవ్వి, “ఈ మర్కటుడికి రాజుగారికి ఆడపిల్ల కాదుగదా, అసలు సంతానమే లేదన్న సంగతి తెలిసినట్టు లేదు,” అన్నాడు.\nమంత్రి ఇలా అనగానే అందరూ పెద్దగా నవ్వారు. అంతలో అక్కడికి రాజు జితకేతుడు వచ్చాడు. మాయామర్కటుడు ఆయన కేసి కోపంగా చూస్తూ, “ఓయ్, రాజా, నువ్వేమన్న రాజువి! అసలు నీకు సంతానమే లేదా?\" అని అడిగాడు.\n“మర్కటామాత్యా, ఆ సంగతి తరవాత చెబుతాను. ముందు ఆ మంత్రదండం నీకు అంత ముఖ్యమా? అది లేకుండా శత్రువులను జయించలేవా?” అని అడిగాడు రాజు.\n“ముఖ్యమా! ఏం ప్రశ్న రాజా? ఆ మంత్ర దండం పట్టినవాడికి అసాధ్యం అంటూ, ఈ లోకంలో ఏమీ వుండదు. నీ సింహాసనాన్నే కాక, నీ ప్రాణాలను కూడా అది కాపాడ గలదు,” అన్నాడు మర్కటుడు.\nవెంటనే రాజు చేఎత్తి, “నాకు కుమార్తె లేదని ఎవరూ సంశయించనక్కరలేదు. ఒక కన్యను దత్తు తీసుకుని అయినాసరే, అర్ధ రాజ్యంతోపాటు, ఆ మంత్రదండం తెచ్చిన వాడికి ఇచ్చి వివాహం చేస్తాను,” అన్నాడు.\nఆ మాటలకు అక్కడ వున్నవాళ్లందరూ హర్షధ్వానాలు చేశారు. అంతకు ముందు ఆటవికుడి ఎలుగుబంటి ఆట చూడటానికి వచ్చిన జనంలో కొందరు దూరంగా నిలబడి వున్నారు. వాళ్ళల్లో బైరాగి దుస్తులు ధరించి వున్న ఇద్దరు యువకులు, రాజు చెప్పినది వింటూనే మతిపోయినవాళ్ళలా ఎగిరి ఒక గంతు వేశారు. వాళ్ళల్లో ఒకడు జోలెలో చేయి పెట్టబోయేంతలో, రెండవ వాడు అతణ్ణి వారిస్తూ, “ఒరే, ఉపశిష్యా, తొందరపడకు! ముందు మన గురువుగారి అభిప్రాయం . కనుక్కోవటం అవసరం,\" అన్నాడు.\nఆ వెంటనే బైరాగి యువకులిద్దరూ అక్కణ్ణించి బయలుదేరారు. పురప్రముఖులు జితకేతరాజుకు, మంత్రదండం తెచ్చినవాడికి ఇవ్వనున్న బహుమానం గురించి, నగరంలో చాటింపు వేయించటం అవసరం అని సలహా ఇచ్చివెళ్ళబోతున్నంతలో, రివ్వుమంటూ ఒక బాణం కోట గోడల పైనుంచి ఎగిరి వచ్చి, వాళ్ళ మధ్య పడింది.\nజనంలో కొందరు కిందపడిన బాణాన్ని తీయబోతున్నంతలో, మాయామర్కటుడు, “ఆగండి!\" అంటూ కేక పెట్టి, పరుగున పోయి బాణాన్ని తీసుకుని, దానికేసి పరీక్షగా చూసి, వాడి పళ్ళతో కొరికి ముక్కలుగా చేసి, దూరంగా విసిరివేస్తూ, “ఈ బాణాన్ని ఏం చేశానో, నా శత్రువుల్నీ అదేచేయబోతున్నాను,” అని, “నా మంత్రదండం ఎక్కడ?” అంటూ ఎగిరి గంతువేశాడు.\nఅంతలో ఒక పెద్ద బండరాయి కోట గోడల మీదినుంచి జుయ్ మంటూ వచ్చి, కింద పడింది. రాతి దెబ్బకు భవనం గోడలో పెద్ద నెర్రె పడింది.\nరాజు జితకేతుడు నిలువునా వణికి పోతూ, \"ఇంత పెద్దరాతిని కోట వెలుపలి నుంచి విసరగలిగినవాడు సామాన్యుడు కాడు, రాక్ష సుడైవుంటాడు. మర్కటామాత్యా, మానవుల మైన మనం, ఇలాంటి రాక్షసులతో పోరి, బతకగలమా?” అన్నాడు.\nరాయి పడటం చూస్తూనే ప్రముఖులతో పాటు, మామూలు జనం కూడా చెల్లా చెదు రుగా అక్కణ్ణించి పారిపోయారు. మాయా మర్కటుడు, రాజుకు ధైర్యం చెబుతూ, “ఓయ్, రాజా, భయపడకు! బ్రహ్మపుత్రా నదీలోయల్లో ఇలాంటి మహాబలశాలులైన రాక్షసుల నెందరినో, నా గురువైన మిథ్యా మిశ్రుడు పట్టి బంధించి, ఇంటి నౌకర్లుగా వాడుకుంటున్నాడు,” అన్నాడు.\nరాజు వెలవెలపోతూ, “అమాత్యా! మరి, ఆయన్ని ఇక్కడకు పిలిపించి, శత్రు ప్రమాదం నుంచి నన్నూ, నా రాజ్యాన్నీ కాపాడగలవా?\" అని అడిగాడు.\nఆ మాటకు మాయామర్కటుడు కీచు కీచు మంటూ నవ్వి, “ఓయ్ రాజా, నువ్వెంత అమాయకుడివి! తాంత్రిక సార్వభౌముడైన నా గురువు, నీ బోటి బడుగురాజుల్ని రక్షిం చేందుకు, ఆ నదీ లోయ వదిలి ఇక్కడికి వస్తాడనుకుంటున్నావా? ఆయన తన మంత్ర, తంత్రశక్తులతో ముందీ లోకాన్నీ, తరవాత ఆ పైలోకాలనూ జయించబోతు న్నాడు. అందుకు భల్లూకపాదుడనే ఒక తుచ్ఛుడు అడ్డు తగులుతున్నాడు. వాడి శిష్యుడే ఇప్పుడు కోటవెలుపలనున్న భల్లూక మాంత్రికుడు!” అన్నాడు.\nమర్కటుడు ఇలా అనగానే జితకేత రాజుకు ఒక అనుమానం కలిగింది. ఎవరో ఇద్దరు మాంత్రికులు, ఏవో అపూర్వ శక్తులు సాధించదలిచి, తనబోటి వాళ్ళను అందులో పాచికలుగా వాడుకుంటున్నారు. ఈ మాయా మర్కటుడికి, తన సింహాసనం కాపాడటం కన్న, తన శత్రువైన భల్లూక మాంత్రికుణ్ణి హత మార్చటం ముఖ్యకార్యంగా కనబడుతున్నది. అందువల్ల కోటరక్షణ బాధ్యత తానే స్వయంగా నిర్వహించటం అన్ని విధాలా క్షేమం!\nరాజు ఇలా ఆలోచించి, మాయామర్క టుడితో, “మర్కటామాత్యా! మనం కోట గోడల మీదికి పోయి, శత్రువులు ఎంత దూరంలో వున్నారో చూడటం అవసరం. సైనికుల్ని కూడా తగు జాగ్రత్తలో వుండవల సిందిగా హెచ్చరించవలసి వుంది,\" అంటూ దాపులనున్న కోట బురుజు కేసి బయలు దేరాడు.\nమాయామర్కటుడు, “అయ్యో, నా మంత్రదండం ఎక్కడ?” అంటూ పెద్దగా కేక పెట్టి, రాజును అనుసరించాడు.\nజితకేత రాజూ, మాయామర్కటుడూ 'కోటగోడల మీదినుంచి, దాని ముందున్న మైదాన ప్రదేశం కేసి చూశారు.\nదిగువున గుర్రం మీద కాళీవర్మా, ఎను బోతు మీద భల్లూక మాంత్రికుడూ, ఏనుగు మీద తలారి భల్లూకుడూ, రాక్షసుడు ఉగ్ర దండుడూ – మరి కొందరు సైనికులూ వాళ్ళ కంటబడ్డారు.\nరాజు వాళ్ళను చూస్తూనే నిలువెల్లా వణికి పోతూ, “అమాత్యా, మిగతా వాళ్ల సంగతి కేంగాని, ఆ రాక్షసుణ్ణి చూస్తేనే, నా గుండె నీరైపోతున్నది. వాణ్ణి జయించటం మానవ సాధ్యమేనా?” అన్నాడు.\n“మానవసాధ్యం కానిదంతా మంత్రసాధ్యం అన్నారు, పెద్దలు. అలా మంత్రసాధ్యం కూడా కానిది తంత్రసాధ్యం అన్నారు, పండితులు. బాబోయ్, నా మంత్రదండం ఎక్కడ?” అని కీచుమంటూ ఎగిరి గంతు వేశాడు మాయా మర్కటుడు.\nమర్కటుడి అరుపు విన్న ఆటవికుడు ఏనుగు మీద లేచి నిలబడి, బాణాన్ని అతడి కేసి గురిచేస్తూ, “ఒరే, కోతికుంకా! ఇదుగో, నీ మంత్రదండం బాణంరూపంలో వస్తు న్నది!\" అంటూ బాణాన్ని వదిలాడు. అది జుయ్ మంటూ వచ్చి మర్కటుడి మోకాలికి తగిలింది. బాణందెబ్బ తింటూనే మాయా మర్క టుడు వెల్లకిలాపడి, \"తాంత్రిక గురో!\" అంటూ చప్పున లేచి నిలబడి, బాణాన్ని రెండు చేతులతో వడిసిపట్టుకుని బయటికి లాగి, “ఒరే, ఈ భ్రాంతిమతిని తుచ్ఛమైన మీ బాణాలు ఏం చేయగలవు?” అంటూ బాణాన్ని కాళీవర్మా, భల్లూకమాంత్రికుల కేసి విసిరి వేశాడు. - (ఇంకా వుంది)",
            "book_page_end": 18,
            "story_id": "2005_04_05",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "రసరాజు - రసికరాజు!",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "కవిత్వం, పాండిత్యం రాజ సన్మానం పొందేటంత గొప్పవికావని, రాజు అనుకుని వుండవచ్చు! సన్మానం అంటే దానం కాదు, అదొక గౌరవం. రాజు వీరాంగుడు కేవలం రాజు మాత్రమే కాదు, రసికరాజు!",
            "keywords": [
                "కవి",
                "సన్మానం",
                "ఆత్మగౌరవం",
                "బేతాళుడు",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "వీరాంగుడు (రాజు)",
                "మహామంత్రి",
                "మహారాణి",
                "నీల",
                "రసరాజు"
            ],
            "locations": [
                "సింధూర దేశం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజానవేసు శుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, అర్ధరాత్రి వేళ భీతి గొలిపే ఈ శ్మశానంలో కార్యసాధన కోసం నువ్వు పడుతున్న శ్రమ, ఒక వేళ నెర వేరదేమో అన్న సంశయం నీకెప్పుడైనా కలిగిందా? ఎందుకంటే, దేశాన్నేలే రాజులు తమ ఆజ్ఞకు తిరుగంటూ వుండదన్న ధీమాలో వుండడం సహజం. కానీ, రసరాజు అనే ఒక కవి విష యంలో, వీరాంగుడనే రాజు ప్రవ ర్తించిన తీరులోని ఆంతర్యం ఏమీ అర్థవంతంగా కనబడదు. అతడి కథ చెబుతాను, శ్రమ తెలియ కుండా, విను,\" అంటూ ఇలా చెప్పసాగాడు:\nసింధూర దేశాన్నేలే వీరాంగుడు కవిత్వ మంటే చెవికోసుకుంటాడు. మంచి కవిత్వం వినడం కోసం, ఆయన ప్రతి ఏటా విజయ దశమికి దేశంలోని గొప్ప కవులను కొందర్ని ఆహ్వానించి సన్మానించేవాడు. వారిని ఎన్నిక చేయడానికి మహామంత్రిని నియమించి, ఆయనకు కవిత్వపు లోతుపాతులు అంతగా తెలియవు కాబట్టి, ఆ విషయమై ఆస్థాన కవులను సంప్రదించమని ఆదేశించాడు. ఐతే, సన్మానితుల కవిత్వం వింటూంటే మరీ అంత గొప్పగా లేదని రాజుకు అనిపి స్తూండేది. అందుకు కారణం, తమకంటే -గొప్ప కవులను ఎంపిక చేస్తే, తమ పదవులు నిలవవని ఆస్థానకవులు భయపడ్డారు. అందు కని వారు ఎన్నిక చేసే కవుల ప్రతిభ అంతంత మాత్రంగానే ఉండేది.\nఅలా రెండేళ్ళు గడిచాక వీరాంగుడు, మహామంత్రిని పిలిచి, “నానాటికీ మన దేశంలో కవిత్వం చప్పబడిపోతున్నది. కారణ మేమిటి?” అని అడిగాడు.\n“ప్రభూ! ఎందరో మహాకవుల కావ్యాలు చదివినవారు తమరు. ఈనాడు మన ఆస్థాన కవులను మించినవారు దేశంలో లేరు. మీరు చేస్తున్న సన్మానాలు కొత్త వారికి ప్రోత్సాహ మిస్తాయే తప్ప, గొప్ప కవిత్వాన్ని పుట్టించ లేవు,” అన్నాడు మహామంత్రి.\nరాజు వీరాంగుడు ఆలోచనలో పడ్డాడు. అంతఃపురానికి వెళ్ళాక మహారాణి వద్ద ఇదే విషయాన్ని ప్రస్తావించి, \"పసలేని కవిత్వానికి సన్మానం చేయడం వృధా కదూ!” అన్నాడు.\nమహారాణి తల అడ్డంగా ఊపి, “వెయ్యే ళ్ళలో సూర్యతేజం తగ్గి పోతుందా? తగ్గినా ఆ మార్పును మనబోంట్లు గుర్తించగలరా? నా అభిప్రాయంలో గొప్ప కవులు అన్ని కాలాల లోనూ వుంటారు. వారిని గుర్తించగల గొప్ప ప్రభువులు మాత్రం కొన్ని కాలాల్లోనే వుంటారు,” అన్నది.\nరాణి మాటలకు వీరాంగుడు ఆశ్చర్యపడి, “నీ పోలికే గొప్ప కవిత్వంలావున్నది. నా రాణి ఇంత చక్కగా మాట్లాడగలదని ఇంతకాలం గుర్తించలేని నేను, దేశంలోని మహాకవులను గుర్తించలేకపోతే ఆశ్చర్యంలేదు. ఇప్పుడు ముందు నేను నిన్ను సన్మానించాలి,” అన్నాడు.\nమహారాణివెంటనే, “ప్రభూ! నా మాటలు మీకు గొప్పగా తోస్తే, నా పరిచారిక నీలను సన్మానించాలి. ఎందుకంటే, ఈ మాటలు ఆమెవి,” అన్నది.\nవీరాంగుడు మరింత ఆశ్చర్యపడి, “నా దేశంలో ఒక పరిచారిక ఇంత గొప్పగా మాట్లా డిందంటే సంతోషం పట్టలేక పోతున్నాను. నీల ఏ సందర్భంలో ఈ మాటలన్నది?” అని అడిగాడు.\n“రెండు రోజుల క్రితం నేను నీలతో మాట్లా డుతూ - నాకు వయసు మీదపడి అందం తరిగి పోతున్నదన్నాను. ఆమె ఒప్పుకోక; సూర్యతేజం వెయ్యేళ్ళైనా తరగదనీ, తరిగినా తన వంటి సామాన్యులకు తెలియదనీ అన్నది,” అని చెప్పింది మహారాణి.\nవీరాంగుడు, నీలను పిలిచి మెచ్చుకుంటే, ఆమె కంగారు పడి, “ప్రభూ! కమలం పుడితే ఆ ఘనత బురదదికాదు. బ్రహ్మకు ఆసన మైనా కమలం సృష్టికర్త కాలేదు. వేదాలను రచించినా బ్రహ్మకు పూజార్హత లేదు. అలాగే నేను చెప్పిన సూక్తుల గొప్పతనం నాదికాదు. నెల రోజుల క్రితం రసరాజు అనే మహాకవి నగరం వచ్చి, మా ఇంట్లో బసచేశాడు. మీరు నా నోట విన్న సూక్తులన్నీ, నేనాయన నుంచి విని నేర్చుకున్నవే,” అన్నది.\nఈ వివరాలకు వీరాంగుడు ఆశ్చర్యపడి, “ఆ రసరాజు గొప్ప కవి మాత్రమే కాదు; మహా పండితుడు కూడా కావచ్చుననిపిస్తోంది. నీవాయనకు నా మాటగా చెప్పి, తక్షణం నన్ను కలుసుకోమను,” అన్నాడు.\nనీల, రసరాజుకు ఈ మాట చెప్పింది. ఆయన నవ్వి, “మాట విన్నానని రాజుకు చెప్పు. నా చెవులకు కాళ్ళు వచ్చినప్పుడు ఆయన్ను కలుసుకుంటాను,” అన్నాడు. ఆ మాట నీల రాజుకు చెప్పింది.\nపక్కనే వున్న మహారాణి, చెవులకు కాళ్ళు రావడమేమిటని చిరాకు పడింది. వీరాంగు డామెతో, “ఈ రసరాజు కబురు పంపితే వింటాడు కానీ కదిలిరాడు. నేను స్వయంగా వెళ్ళి పిలవాలని ఆయన ఉద్దేశ్యం,” అని రసరాజు ఆంతర్యం వివరించి, నీలతో, \"ఆయనకు ఎప్పుడు వీలవుతుందో తెలుసు కుని, నాకు చెప్పు,\" అన్నాడు.\nఇది విన్న రసరాజు నీలతో, “రోజంతా నేను వ్రాసుకుంటాను. నాకు తీరిక చిక్కేది రాత్రి పూటే. ఆ సమయంలో నలుగురికీ నా కవిత్వం వినిపిస్తున్నాను. రాజు నన్ను కలుసు కునేందుకు వీలుకాదని చెప్పు,” అన్నాడు.\nనీల నుంచి ఈ మాటలు వినగానే, రాజుకు కోపం వచ్చింది. ఆయన నీలతో, “రసరాజు రేపే వచ్చి నన్ను కలుసుకోవాలి. రాకుంటే, రాజాజ్ఞను ధిక్కరించిన నేరానికి శిక్షపడు తుందని చెప్పు,” అన్నాడు. నీల ఈ విష యమూ రసరాజుకు చెప్పింది. ఆయన ఏ మాత్రమూ చలించక, \"నేను నాకు ఇష్టమైన వాళ్ళనే కలుసుకుంటాను. ఆ విషయమై నాకు స్వేచ్ఛవున్నది. అందుకు నన్ను శిక్షిం చాలనుకుంటే అది దుర్మార్గం. రాజు గుర్మా ర్గానికి తలపడితే, అది దేశానికే దౌర్భాగ్యం అవుతుందని, నా మాటగా ఆయనకు చెప్పు,\" అన్నాడు.\nఊహించని ఈ సమాధానానికి వీరాం గుడు దిమ్మెరపోయాడు. నీల ఏదో చెప్ప బోయి ఆగి పోయింది. ఇది గమనించిన వీరాంగుడు, “ఇలా మా ఇద్దరికీ రాయబారం నడపడం, నీకు ఇబ్బందిగా కానీ లేదు కదా?” అని అడిగాడు.\nనీల వెంటనే, “ప్రభూ! అలాంటిదేం లేదు. ఆయన రసరాజు, తమరు రసికరాజు. రాత్రి వేళ రసరాజు అందరికీ తన కవిత్వం వినిపిస్తాడు. ఆ సమయంలో తమరు మారు వేషంలో వచ్చి, ఆయన కవిత్వం వినవచ్చును కదా?” అని ఉపాయం చెప్పింది.\nవీరాంగుడికి ఈ ఉపాయం నచ్చింది. ఆ రాత్రి వీరాంగుడు, మహారాణికి కూడా చెప్ప కుండా, సామాన్య పౌరుడి వేషంలో నీల ఇంటికి వెళ్ళాడు.\nరసరాజు కావ్య పఠనం చేస్తూంటే విని, ఆయన నిస్సందేహంగా మహాకవి అనిగ్రహిం చాడు. శ్రోతలు ఒక్కొక్కరుగా లేచి నిలబడి అడిగే ప్రశ్నలకు, రసరాజు ఇచ్చే అద్భుతమైన వివరణలతో కూడిన సమాధానాల్లో అసమాన పాండిత్యమున్నదని తెలుసుకున్నాడు. కొంత సేపయ్యాక తన సందేహాలు కూడా తీర్చుకో వాలని నిలబడి, ముందు ఏమడగాలా అని ఆలోచనలో పడ్డాడు.\nఅప్పుడు రసరాజు, ఆయన వంక చూసి, \"సత్యాన్వేషణకు సంకోచం తగదు. నీ సందే హమేమిటో చెప్పు,\" అన్నాడు.\n\"మన రాజు వీరాంగుడు ఉత్తమ కవులను సత్కరించే ఉన్నత సంప్రదాయాన్ని ప్రారం భించాడు. తమ కవిత్వమూ, పాండిత్యమూ ఎంతో గొప్పవి. ఐనా, ఇంతవరకూ తమకు రాజసన్మానం లభించలేదు. కారణం చెప్ప గలరా?\" అన్నాడు వీరాంగుడు.\n“నా కవిత్వం, పాండిత్యం రాజ సన్మానం పొందేటంత గొప్పవికావని, రాజు అనుకుని వుండవచ్చు!” అన్నాడు రసరాజు.\n“మనరాజు మీ కవిత్వం వినలేదేమో? ఒకసారి మీరు రాజును కలుసుకుంటే బాగుంటుంది కదా?” అన్నాడు వీరాంగుడు.\nరసరాజు నవ్వి, “సన్మానం చేయించు కోవాలని నాకు సరదా పుడితే, నేను తప్పక రాజు వద్దకు వెళ్ళి - అయ్యా, నన్ను సన్మానిం చండి, అని అడుగుతాను. ప్రస్తుతానికి సన్మా నించాలన్న సరదా రాజుది కదా? మరి ఆయ నొచ్చి నన్నడిగితే బాగుంటుంది,” అన్నాడు.\nఈ మాటలకు అక్కడవున్న వారందరూ నవ్వారు. వీరాంగుడు చిన్నబుచ్చుకుని, “దేశా న్నేలే రాజుకు ఎన్నో పనులుంటాయి. తమరే ఆయన వద్దకు వెళ్ళడం న్యాయం,” అన్నాడు.\n\"అన్ని పనులు పెట్టుకున్న రాజుకు ఉత్తమ కవులెవరో ఎలా తెలుస్తుందీ?” అని అడిగాడు రసరాజు.\n“ఎంపిక చేయడానికి మహామంత్రి, ఆస్థాన కవులువున్నారు. తమరు వారిని కలుసు కోవాలి,” అన్నాడు వీరాంగుడు.\nరసరాజు మళ్ళీ నవ్వి, “అంటే, నన్నువెళ్ళి వారిని కలుసుకుని, అయ్యా, నేను ఉత్తమ కవిని నన్ను సన్మానించండి - అని అడగ మంటావు. అప్పుడు నేను ఉత్తకవినే తప్ప, ఉత్తమ కవిని అనిపించుకోను. వెతుక్కుంటూ వెళ్ళి అడిగి తీసుకుంటే అది దానం; వెతు క్కుంటూ వెళ్ళి అడిగి చేస్తే, అది సన్మానం. మన రాజు సన్మానాన్ని దానంగా ఇస్తున్నాడు. ఉత్తమ కవులకు అలాంటి సన్మానమే బాధ. నేనుత్తమ కవినని నీవనుకుంటే, నాకు రాజసన్మానం జరక్క పోవడమే ఒక గౌరవంగా భావించి సంతోషించు,” అన్నాడు రసరాజు.\nవీరాంగుడు మరేమీ మాట్లాడకుండా అక్కణ్ణించి సెలవు తీసుకున్నాడు. మర్నాడు ఆయన మహామంత్రిని పిలిచి, “మహారాణి పరిచారిక నీల ఇంట్లో రసరాజు అనే కవి విడిది చేశాడని విన్నాను. తమరు, ఆస్థాన కవులు కలిసి వెళ్ళి, ఆయన ప్రతిభ ఎలాం టిదో తెలుసుకుని రండి,” అని చెప్పాడు.\nమహామంత్రి, ఆస్థాన కవులు రాజాజ్ఞ పాటించారు. తర్వాత మహామంత్రి, రాజును కలుసుకుని, “ప్రభూ! రసరాజు కవిత్వంలో పసలేదని, మన ఆస్థాన కవులు అభిప్రాయ పడ్డారు. ఆయన రాజసన్మానానికి అర్హుడు కాదు,” అన్నాడు.\nఅప్పుడు వీరాంగుడు వచ్చే కోపాన్ని ఆపు కుంటూ, తాను రసరాజు కవిత్వం విని ముగ్ధుణ్ణయ్యానంటూ - జరిగిందంతా చెప్పాడు. దీనితో ఆస్థాన కవులందరూ అవ మానంతో తలలు వంచుకుని, రాజుకు క్షమాపణచెప్పుకున్నారు.\nరాజు, మంత్రి కేసి, ఇలా ఎందుకు జరి గిందన్నట్టు చూశాడు. అప్పుడు, మంత్రి వినయంగా, “ప్రభూ! నేను, ఆస్థాన కవుల అభిప్రాయాన్నే నమ్మడంవల్ల, ఈ అవకత వకంతా జరిగి పోయింది. వాళ్ళు స్వార్థపరు లని గ్రహించలేక పోయాను,” అన్నాడు.\nఆ మాటలతో వీరాంగుడు శాంతించి, అక్కణ్ణించి బయలుదేరి అంతఃపురంలో అడుగు పెడుతూ, రాణిగారి పరిచారిక, రాణితో, “మహారాణీ! రసరాజు కవి, మహా రాజును దర్శించాలనుకుంటున్నాడు. అందుకు మహారాజును అర్థించమన్నాడు,\" అని చెప్పడం విన్నాడు. అప్పుడు రాజు, పరి చారికతో, “నేనే స్వయంగా వచ్చి రసరాజును కలుసుకుని సన్మానానికి ఆహ్వానిస్తాను,\" అన్నాడు. ఇది విన్న మహారాణి అమితా శ్చర్యం చెందింది.\nబేతాళుడు ఈ కథ చెప్పి, \"రాజా, కవి రసరాజు మితిమించిన అహంభావి అన్న సంగతి తొలినుంచీ స్పష్టంగానే తెలుస్తున్నది గదా? సన్మానానికి అర్హుడైన అతణ్ణి ఎన్నిక చేయకపోవడం పొరబాటుకావచ్చు. ఐతే, పరమ దురహంకారి అని తెలిసీ, రాజు స్వయంగా వెళ్ళి అతణ్ణి ఆహ్వానించాలను కోవడంలోని ఆంతర్యమేమిటి? ఈ సందే హాలకు సమాధానం తెలిసి కూడా చెప్పక పోయావో, నీ తల పగిలి పోతుంది,” అన్నాడు.\nదానికి విక్రమార్కుడు, “రసరాజు ఆత్మా భిమానం గలవాడు తప్ప, అహంభావి కాదు. ఆస్థాన కవుల కుటిల తంత్రాలను రాజు దృష్టికి తేవాలన్నదే అతడి కోరిక. ఆయన చెప్పినట్టు; సన్మానం అంటే దానం కాదు, అదొక గౌరవం. ఆ వాస్తవాన్ని తుదిక్షణాల్లో గ్రహించడంవల్లే, రాజు, ఆయనను స్వయంగా ఆహ్వానించదలిచాడు. రాజు వీరాంగుడు కేవలం రాజు మాత్రమే కాదు, రసికరాజు!” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 24,
            "story_id": "2005_04_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "చారిత్రక వ్యాసం",
            "moral": "చందమామ బృందం",
            "keywords": [
                "కళరిపయట్టు",
                "అలెగ్జాండర్",
                "అల్లావుద్దీన్ ఖిల్జీ",
                "యుద్ధకళ",
                "చరిత్ర"
            ],
            "characters": [
                "బోధిధర్ముడు",
                "అలెగ్జాండర్",
                "ఖిల్జీ సుల్తాన్ అల్లావుద్దీన్"
            ],
            "locations": [
                "కేరళ",
                "చైనా",
                "ఢిల్లీ",
                "గుజరాత్",
                "మాళ్వ"
            ],
            "content": "కేరళలో 'జూడో' మూలాలు!\nకళరి పయట్టు అన్నది కేరళ రాష్ట్రానికి చెందిన సుప్రసిద్ధ యుద్ధకళ. కేరళ శాస్త్రీయ నాట్యమైన కథకళితో సహా దీని ప్రభావం రాష్ట్రంలోని వివిధ నాట్య, నాటక రూపాలపై స్పష్టంగా కనిపిస్తుంది. కోల్కళి, వేల కళి, యాత్రా కళి మొదలైన నాట్య రీతులలో కళరిపయట్టు అంశాలు కని పిస్తాయి. క్రీ.శ. 5వ శతాబ్దంలో బోధిధర్ముడనే ఒక బౌద్ధ సన్యాసి కళరిపయట్టు కళను చైనాకు తీసుకు వెళ్ళాడని చెబు తారు. ఈ కళను బోధించడానికి ఆయన షవోలిన్ ఆలయాన్ని ఎంపిక చేసుకున్నాడు. కాలక్రమంలో కళరిపయట్టు - జూడో, కరాటే, కుంగ్డూ యుద్ధకళల ఆవిర్భావానికి దోహదం చేసింది.\nమరో అలెగ్జాండర్\nక్రీ.పూ. 327 భారతదేశం మీదికి దండెత్తి వచ్చిన గ్రీకు చక్రవర్తి అలెగ్జాండర్ గురించి మనకందరికీ తెలుసు. వెయ్యేళ్ళ తరవాత, భారతదేశాన్ని పాలించిన ఒక రాజు తనను రెండవ అలెగ్జాండర్ అని చెప్పుకున్నాడు. ఆయనే ఖిల్జీ వంశానికి చెందిన ఖిల్జీ సుల్తాన్ అల్లావుద్దీన్. క్రీ.శ. 1290 నుంచి ఢిల్లీని పరిపాలించిన మూడవ ఖిల్జీ సుల్తాన్ అల్లావుద్దీన్ అందరిలోకీ సమర్థుడుగా పేరుగాంచాడు. గుజరాత్, మాళ్వ రాజ్యాలను వశపరచుకున్నాడు. చిత్తోర్, రాంతంబోర్ కోటలను పట్టుకు న్నాడు. తాను సాధించిన సైనిక విజయా లకు గుర్తుగా సుల్తాన్ అల్లావుద్దీన్ ఇస్కందర్-ఇ-సానీ అనే బిరుదు పొందాడు. ఆ బిరుదంతో బంగారు నాణాలు విడుదల చేశాడు.",
            "book_page_end": 25,
            "story_id": "2005_04_07",
            "raw_genre_backup": "చారిత్రక వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "మితిమించి తిన్న దేవుడు!",
            "book_page_start": 26,
            "pdf_page_start": 26,
            "pdf_page_end": 29,
            "author": "చందమామ బృందం",
            "genre": "విదేశ పూర్వగాథ",
            "moral": "మనుషులమైన మనకన్నా ఎక్కువ గానే దేవుడు కూడా మూర్ఖులు, దుర్మార్గుల దురాగతాలను అనంతంగా భరిస్తూనే ఉంటాడు. ఏది ఏమైనప్పటికీ నిజం వెలుగు చూసే తరుణం తప్పక వచ్చి తీరుతుంది!",
            "keywords": [
                "బాబిలోన్",
                "పూజారి",
                "మోసం",
                "నైవేద్యం",
                "డేనియల్"
            ],
            "characters": [
                "రాజు",
                "ప్రధాన పూజారి",
                "డేనియల్"
            ],
            "locations": [
                "బాబిలోన్",
                "ఆలయం"
            ],
            "content": "రాజప్రాసాదం వెనక ఒక చిన్న కొండా, ఆ కొండ మీద రాజ్యాధిదేవుడి ప్రధాన ఆలయమూ ఉండేవి. ఆ దేవాలయంలోని దేవుణ్ణి రాజ్య ప్రజలు సజీవుడిగా భావించి కొలిచేవారు. నైవేద్యం పెట్టే ఫలహారాలను దేవుడు సుష్టుగా భోంచేసేవాడని కూడా భక్తులు విశ్వసించేవారు. తనకు పెట్టే వంటకాలను పదిమంది ఎదుట తినడానికి దేవుడు సంకోచిస్తున్నాడని ఆలయ ప్రధాన పూజారి రాజుకు చెప్పాడు. అందువల్ల రోజూ సాయంకాలం పూజాది కార్యక్రమాలు పూర్తయ్యాక విగ్రహం ఎదుట రుచికరమైన వంటకాలు ఉంచేవారు. ఆ తరవాత పూజారి తలుపులు మూసి తాళం వేసేవాడు. ఉదయం, రాజకుటుంబంతో పాటు భక్తజన సందోహం వచ్చి చూసే సరికి, రాత్రి పెట్టిన వంటకాలు లేకుండా సూర్య కిరణాలలో ఖాళీ పాత్రలు, పళ్ళాలు తళతళలాడుతూ కనిపించేవి. మరో విశేషం ఏమంటే దేవుడు రుచికరమైన వంట కాలను మాత్రమే తినేవాడు. అంతగా రుచి లేని వాటిని ముట్టుకుని వదిలి పెట్టేవాడు. దేవుడి రుచికరమైన వంటకాల ప్రీతిని ప్రజలు గొప్పగా చెప్పుకునేవారు.\nదేవుడికని ప్రత్యేకంగా వంటలు చేయడా నికి రాజుగారి వంటశాలలో ప్రత్యేక విభాగం ఏర్పాటు చేయబడింది. దేవుడికి నైవేద్యంగా పెట్టే ఫలహారాలు చాలా వరకు ఇక్కడి నుంచే వెళ్ళేవి. మిగిలినవి నగర ప్రముఖులు పంపే వారు. ఇరుగుపొరుగు రాజ్యాల నుంచి వచ్చే రాజబంధువులు, రాజప్రతినిధులు ఈ అద్భు తాన్ని చూసి అబ్బుర పడేవారు. “తన పక్కనే అలా సజీవుడైన దేవుణ్ణి కలిగిన రాజు ఎంతటి అదృష్టవంతుడో కదా!” అని చెప్పుకునేవారు.\nఆలయ పూజారి అప్పుడప్పుడు వచ్చి, దేవుడు ప్రత్యేక వంటకాలు కావాలన్నాడని రాజుకు చెప్పేవాడు. రాజు పరమానందంతో, తన వంట వాళ్ళ చేత దేవుడు కోరిన వంటలు, ఎంతో జాగ్రత్తగా చేయించి పంపేవాడు.\nఒకనాడు రాజు అనేక విషయాలు తెలిసిన విజ్ఞుడూ, వివేకీ అయిన డేనియల్ అనే మిత్రు డితో మాట్లాడుతూండగా, ఆలయ పూజారి అక్కడికి వచ్చి రాజుకు ఏదో రహస్యంగా చెప్పాలన్నాడు. రాజు డేనియల్ ఆసక్తిగా మాట్లాడుతూండడం వల్ల మధ్యలో ఆపి, రహస్య మంది రానికి వెళ్ళడానికి సుముఖత చూపలేదు. “ఏం చెప్పాలను కున్నావో ఇక్కడే చెప్పు. ఈ పెద్ద మనిషి చాలా మంచివాడు. నువ్వు చెప్పే విషయం మరెక్కడా పొక్క నివ్వడు,” అన్నాడు పూజారితో. అయితే, పూజారి అందుకు అంగీకరించలేదు. రహస్యంగానే చెప్పాలని పట్టుపట్టాడు. దాంతో రాజు ఇబ్బంది కరంగా లేచి, పూజారిని వెంటబెట్టుకుని రహస్య మందిరానికి వెళ్ళి, వెంటనే డేనియల్ వద్దకు తిరిగి వచ్చి ఆయన ఎదుట కూర్చుంటూ, “పూజారి చెప్పవచ్చింది అంత ప్రత్యేక విషయ మేమీ కాదు. అనవసరంగా మన సంభాషణకు అంతరాయం కలిగించాడు,” అన్నాడు.\n\"ప్రభూ, మరీ ప్రత్యేకమైనది కాకుంటే ఆయన చెప్పిన సంగతి నాతో చెప్పవచ్చు కదా?” అని అడిగాడు డేనియల్.\n“ఈ రోజు రాత్రికి మరిన్ని ప్రత్యేక వంట కాలతో, మామూలు కన్నా రెండింతలు పంప మన్నాడట దేవుడు, అంతే,” అన్నాడు రాజు.\n“నిజానికి, ఆయన అదే చెప్పి ఉంటాడని నేను ఊహించాను,” అన్నాడు డేనియల్.\n“అది నీకెలా తెలుసు?\" అని అడిగాడు రాజు విస్తుపోతూ. పూజారి మనసులోని ఆలో చనను సైతం డేనియల్ అంత సులభంగా పసిగట్టగలడని రాజు నమ్మలేకపోయాడు.\n“ప్రభూ, తమనూ, వేలాది మంది భక్తులనూ ఇబ్బంది పెట్టే ఆ సత్యాన్ని ఇప్పుడు చెప్ప నందుకు నన్ను క్షమించండి,” అన్నాడు డేనియల్.\nఈ మాట రాజులో మరింత ఉత్కంఠను రేకెత్తించింది. అయితే, ఆయన ప్రశ్నకు రేపు ఉదయం సంతృప్తికరమైన సమాధానం చెప్ప గలనని డేనియల్ రాజుకు నచ్చజెప్పి ఒప్పించాడు. అందుకు వీలుగా, ఆనాటి రాత్రి ఆలయం తలుపులు మూసేముందు దేవాలయంలోని విగ్రహం చుట్టూ మూడుసార్లు ప్రదక్షిణ చేయ డానికి తనను అనుమతించాలని విన్నవించు కున్నాడు. అందుకు అభ్యంతరం చెప్పడానికి రాజుకు ఎలాంటి కారణమూ కనిపించలేదు.\nడేనియల్ చీకటిలో దేవుడి విగ్రహం చుట్టూ ప్రదక్షిణ చేయడం పూజారికి నచ్చలేదు. అయితే, రాజే అందుకు అనుమతించాక తను ఏమీ చేయలేడు గనక, ఊరుకున్నాడు.\nఆరోజు సాయంకాలం రాజు, డేనియల్ సమక్షంలో ఆలయం తలుపులు మూశాడు పూజారి.\n“కోరిన వంటకాలను దేవుడు సంతోషంగా ఆరగించగలడని ఆశిస్తున్నాను. ఆ వంట కాలను, నా కోసం ప్రత్యేకంగా ఉన్న వంట వాడే తయారు చేశాడు. వాణ్ణి మించిన వంట వాడు ఇవాళ ప్రపంచంలోనే లేడు. వాడు ఈ పూటంతా దేవుడి కోసం నిర్దేశించిన వంటశాల లోనే ఉండిపోవడం వల్ల, నిజానికి, నేను నాకు ఇష్టమైన వంటలను తయారు చేయించుకోలేక పోయాను,” అన్నాడు రాజు.\n“పూజారీ, ఆయన అతిథుల కోసం తమరు తమకు ఇష్టమైన వంటలను త్యాగం చేయడం, చాలా దయనీయమైన విషయం, ప్రభూ,” అన్నాడు డేనియల్.\n“వివేకవంతులకు సైతం అప్పుడప్పుడు నా మాటలు అర్థం కావడం లేదనిపిస్తోంది. నేను నా వంటవాణ్ణి వేరొక వంటశాలకు అనుమతిం చింది పూజారి కోసం కాదు, సాక్షాత్తు దేవుడి కోసం,” అన్నాడు రాజు.\nడేనియల్ చిన్నగా నవ్వాడు. రాజు కను బొమలు ముడివడ్డాయి.\nమరునాడు తెల్లవారగానే ఆలయం ముందు గుమిగూడిన రాజు, ఆయన పరివారం, డేని యల్ సమక్షంలో ఆలయం తలుపులు తెరి చాడు పూజారి. అనుకున్న విధంగానే రాజు గారి వంటశాలలో తయారైన ప్రత్యేక వంటలేవీ అక్కడ కనిపించలేదు. ఇతర భక్తులు పంపిన వంటలు మాత్రం సగానికి పైగా అలాగే ఉన్నాయి. వాటిని పంపిన భక్తులు, “మేము పంపిన వాటిని దేవుడు ముట్టుకోలేదు. మేము దుర దృష్టవంతులం,” అన్నారు విచారంగా.\nడేనియల్ మళ్ళీ నవ్వాడు.\n\"మిత్రమా, నువ్వు చెప్పిన మాటకూ, హేళనాపూర్వకమైన నీ ప్రవర్తనకూ వివరణ కావాలి. లేకుంటే నీకు శిక్షతప్పదు,” అని హెచ్చ రించాడు రాజు.\n“ప్రభూ, ఈ వంటలన్నిటినీ ఈ రాతి దేవుడే మింగేశాడని మీరు విశ్వసిస్తున్నారా? నిజం గానే ఈ రాతి విగ్రహంలో దేవుడే ఉన్నట్టయితే, భక్తులు భక్తితో సమర్పించిన వాటితో సంతృప్తి చెందకుండా, దురాశాపరులూ, తిండిపోతులూ అయిన మనుషుల్లా నాకు ‘ఇంకా ఇంకా కావాలి' అని అడగగలడని భావిస్తున్నారా?” అని అడి గాడు డేనియల్. \"మిత్రమా, నువ్వేమైనా గుడ్డివాడివా? బావున్న వాటినంతా దేవుడు భుజించి వుండడం నీకు కనిపించడం లేదా? దేవుణ్ణి అవమానించడానికి నీకెన్ని గుండెలు?\" అన్నాడు కోపంగా.\n'ప్రభువులు మన్నించాలి. నేను దేవుణ్ణి అవమానించడంలేదు. దేవుడి పేరుతో మోసం చేస్తున్న వారిని చూపడానికి ప్రయత్నిస్తున్నాను. దయచేసి, ఈ కాగడాను తీసుకుని నావెంట రండి. విగ్రహం వెనక ఇంకా మసక చీకటిగానే ఉన్నది,” అంటూ రాజుకు వెలుగుతూన్న కాగడా నిచ్చి డేనియల్ గుడిలోపలికి నడిచాడు. విగ్రహం వెనక వైపుకు చేరాక, అక్కడ నేల మీద పలుచటి బూడిద పొరమీద కనిపించిన పాదాల గుర్తులను రాజును జాగ్రత్తగా పరిశీలించ మన్నాడు. ఆ అడుగుజాడలను అనుసరించి వెళ్ళడంతో వారికి కటికచీకటిగా ఉన్న ఒక మూలలో, పలుచటి రాతి పలకతో మూయ బడిన రహస్య ద్వారం కనిపించింది. దాని వెనక పూజారి గృహం ఉంది. \"ఇవన్నీ ఏమిటి?\" అని అడిగాడు రాజు అయోమయంగా.\n“ప్రభూ, ఒక్కొక్క రాత్రీ, పూజారీ ఆయన కుటుంబీకులూ ఈ రహస్యద్వారం గుండా ఆలయంలో ప్రవేశించి, నైవేద్యాన్ని గుట్టు చప్పుడు కాకుండా తినేస్తున్నారు. నిన్న పూజారి ఇంటికి ముఖ్యమైన బంధువులు అంటే, ఆయన కోడలి తల్లిదండ్రులు వచ్చారని నాకు తెలుసు. వారికి ప్రత్యేక వంటలతో విందు భోజనం పెట్టాలి కదా! నిన్న సాయంకాలం దేవుడి విగ్రహాన్ని ప్రదక్షిణ చేసినప్పుడు నేను నేలమీద బూడిద చల్లాను. మనం చూసిన అడుగు జాడలు పూజారివీ, ఆయన కుటుంబీకులవీ, బంధు వులవీనూ,\" అని వివరించాడు డేనియల్.\nరాజు ఒక్క క్షణం దిగ్భ్రాంతి చెందాడు. ఆ తరువాత తేరుకుని, పూజారికి కారాగార శిక్ష విధించాడు.\n“ఓరి దేవుడా! దేవుడి పేరుతోనే ఇలాంటి మోసాలు ఎలా జరుతాయి!” అని ఆశ్చర్య పడ్డాడు రాజు.\n“ప్రభూ, మనుషులమైన మనకన్నా ఎక్కువ గానే దేవుడు కూడా మూర్ఖులు, దుర్మార్గుల దురాగతాలను అనంతంగా భరిస్తూనే ఉంటాడు. అందుకు గల కారణాలు మనకు అవగతం కావు. ఏది ఏమైనప్పటికీ నిజం వెలుగు చూసే తరుణం తప్పక వచ్చి తీరుతుంది!” అన్నాడు డేనియల్. - (అ.వ.)",
            "book_page_end": 29,
            "story_id": "2005_04_08",
            "raw_genre_backup": "విదేశ పూర్వగాథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "వార్తా వ్యాసం",
            "moral": "చందమామ బృందం",
            "keywords": [
                "వివేకానంద",
                "తిరువళ్ళువర్",
                "పునర్నిర్మాణం",
                "పరీక్షలు",
                "సాహసం"
            ],
            "characters": [
                "స్వామి వివేకానంద",
                "తిరువళ్ళువర్",
                "రాబర్ట్ బ్రూస్",
                "శివ ధావన్ యాదవ్"
            ],
            "locations": [
                "కన్యాకుమారి",
                "రాజస్థాన్"
            ],
            "content": "విగ్రహ పరిరక్షణ కోసం\nకన్యాకుమారి సముద్ర తీరంలో చుట్టూ నీళ్ళుగల ఒక పెద్ద బండమీద కూర్చుని స్వామి వివేకానంద ధ్యానం చేశాడు. దానిని ఇవాళ 'వివేకానంద స్మారక శిల'గా అభివృద్ధి చేశారు. దానికి సమీ పంలోనే మరొక పెద్ద బండమీద 133 అడుగుల ఎత్తయిన తిరువళ్ళువర్ విగ్రహాన్ని ప్రతిష్ఠించారు. మనుషులు నడుచుకోవలసిన మంచి మార్గాలను సూచించే సుప్రసిద్ధ తమిళ గ్రంథం 'తిరుక్కురళ్' గ్రంథకర్త తిరువళ్ళువర్. ఐదేళ్ళ క్రితం ప్రతిష్ఠించబడిన ఈ విగ్రహం పరిరక్షణ దృష్ట్యా దీనికిప్పుడు 'పాలీ- సిలికాన్' పూత పూయించారు. ఇలా చేయడం వల్ల ఉప్పుగాలులకూ, ఎండా, గాలీ, మొదలైన వాతావరణంలో వచ్చే మార్పులకూ విగ్రహం దెబ్బతినకుండా ఉంటుంది. 27 లక్షల రూపాయిల ఖర్చుతో జరిగిన ఈ పూత కార్యక్రమం పూర్తి కావడానికి నాలుగు నెలలు పట్టింది. ఇప్పుడు విగ్రహం దగ్గిరికి పర్యాటకులను అనుమతిస్తున్నారు.\nముప్పై ఎనిమిదో సారి!\nస్కాటిష్ వీరుడు రాబర్ట్ బ్రూస్, బ్రిటిష్ వారి చేతుల్లో ఏడుసార్లు ఓడిపోయి, ఒక గుహలో దాక్కుని, అక్కడ గూడు కట్టడానికి పట్టువదలకుండా ప్రయత్నించిన ఒక సాలెపురుగు నుంచి ప్రేరణ పొందిన కథ మనమందరం చదివిందే కదా?\nరాజస్థాన్కు చెందిన శివ ధావన్ యాదవ్ను గురించి విన్నారంటే, అతన్ని మీరు అభినవ రాబర్ట్ బ్రూస్ అని తప్పక అనగలరు. అతడు పదో తరగతి పరీక్షను 3 7 సార్లు రాశాడు. ఇన్ని ప్రయత్నాలూ విఫలం కావడంతో ప్రస్తుతం మార్చ్-ఏప్రిల్ పరీక్షలు రాయడానికి సిద్ధమవుతున్నాడు. అతడు 18 ఏళ్ళ ప్రాయంలో ప్రప్రథమంగా పదవ తరగతి పరీక్షరాశాడు. తన కొడుకు తప్పక పాసవుతాడన్న నమ్మకంతో అతని తల్లిదండ్రులు పెళ్ళి ఏర్పాట్లన్నీ చేసేశారు. అతనికిప్పుడు 5 6 సంవత్సరాలు. అవివాహితుడుగానే ఉండిపోయాడు!",
            "book_page_end": 30,
            "story_id": "2005_04_09",
            "raw_genre_backup": "వార్తా వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఆండ్రోమేనియా 1వ భాగం",
            "book_page_start": 31,
            "pdf_page_start": 31,
            "pdf_page_end": 39,
            "author": "చందమామ బృందం",
            "genre": "కామిక్ ధారావాహిక",
            "moral": "చందమామ బృందం",
            "keywords": [
                "జి-మ్యాన్",
                "టెర్రోలీన్",
                "ఆండ్రోయిడ్లు",
                "సూపర్ హీరో",
                "సైన్స్ ఫిక్షన్"
            ],
            "characters": [
                "జి-మ్యాన్ (మేజర్ సూర్యరాజ్)",
                "టెర్రోలీన్",
                "ఆండ్రోయిడ్లు"
            ],
            "locations": [
                "సెయింట్ థామస్ స్కూల్",
                "టెర్రోలీన్ స్థావరం"
            ],
            "content": "సెయింట్ థామస్ స్కూల్లో మరోరోజు\nమేజర్ సూర్యరాజ్ టీచర్ల గదిలోనుంచి బయల్దేరి, తన ఫిజికల్ ట్రెయినింగ్ క్లాసుకు వెళ్ళబోతున్నాడు...\nఅప్పుడు అకస్మాత్తుగా...\n[మాటలు/భావాలు]: ఏమయింది? / ఏం లేదు, ఇది పాత నొప్పే. / మళ్ళీ జి-మ్యానికి పని తగిలింది.\nఈలోగా అంత దూరంగాలేని, మరో చోట..\nటెర్రోలీన్ తన వనరులన్నిటినీ వెచ్చించి, అత్యాధునికమైన యంత్రాలను తయారుచేశాడు.\nజన సమూహాన్ని నాశనం చేసే యంత్రాలు\nఇవి నిర్దాక్షిణ్యమైన ఆండ్రోయిడ్లు. ఇవి ప్రపంచంలోని ఎంత బలవంతమైన సైన్యాన్నైనా తమ పేల్చుడు శక్తితో ఇట్టే సర్వనాశనం చెయ్యగలవు.\nఅదీ సంగతి జి-మ్యాన్. నువ్వేం చెయ్యాలో నేను మరేం చెప్పనక్కర్లేదు...\nఆఁ, నాకు తెలుసు. ఈ టెర్రాలీన్ ఎప్పుడు మానేస్తాడో ఏమో? నాకు స్కూలు ఎగ్గొట్టడం ఇష్టం లేదు తెలుసా.\nసూర్యరాజ్ తనకిష్టమైన ఎనర్జీ ఫుడ్ తింటున్నాడు. ఓ ప్యాక్ పార్లే-జి. ఇతిహాసకథ ఏమిటంటే, జి-మాన్ అయ్యేముందు, సూర్యరాజ్, సూర్య కాంతిని ఓ సెకన్లో కొంతభాగంలో లీనం చేసుకుంటాడు. అందుచేతనేమో బహుశా ఓ సెకను పాటు చీకటి అవుతుంది. అందువల్లనే ఎవరూ ఈ పరివర్తనని చూడలేకపోవచ్చు.\nదుష్టశక్తిని అరికట్టేవాడు.\nజి-మాన్ ఓ అగ్నిగోళంలా పరివర్తన చెంది, దూసుకుపోతాడు\nఈ రహస్య సైన్యం ఆ టవర్ (బురుజు) కింద 300 మైళ్ళలో ఉంది.\nనేను కనబడకుండా అక్కడికి ఎలా చేరుకోను?\nఎర్ర దుస్తుల్లో ఉన్న మనీషి పటబడకుండా ఎంతో దూరం వెళ్ళలేడు.\nరాత్రి వరకు ఆగి తీరాలి\nసూర్యాస్తమయం కాగానే...\nకాంతి వేగంతో ప్రయాణం చేస్తూ, జి-మ్యాన్ ఆ వ్యూహంలోనుండి దూసుకు పోతాడు.\nటెర్రోలీన్ స్థావరం (గుహ) బయట ఉన్న 24 అంగుళాల మందపు ఉక్కు భద్రతా గోడవద్దకు జి-మ్యాన్ చేరుకుంటాడు.\nకాస్త జి-శక్తిని ప్రదర్శించాలి.\nఎవరు లోపల\nఓహో జి-మ్యానా. ఇంతకాలం పట్టిందేం బాబూ రావడానికి? ఆ ఎలక ఆర్చ్ నాపై అరుస్తాడేమోనని కాచుక్కూచున్నాను. హ.. హ.. హ..\nఆలస్యమైనా వచ్చాను సంతోషించు నా పాత నేస్తం. ఆనందం కలిగించడమే నా లక్ష్యం నీకు తెలుసుగా?\nభేష్.. భేష్.. నా సృష్టికారకాలైన ఈ యంత్రాలు ఇక్కడున్న టార్గెట్లపై ప్రాక్టీసు చేస్తూ, తుప్పు పట్టిపోతున్నాయి.\nటార్గెట్లు మళ్ళీ తిప్పి కొట్టలేవుగా.. హ... హ..\nఇదంతా నా అదృష్టం టెరోలీన్..\nఇదుగో... దీంతో నువ్వు రద్దీ వ్యాపారం చేసుకో..\nబ్రహ్మాండం.. కాకపోతే అవి ఇంకా యాక్టివేట్ చెయ్యబడలేదు..\nకానీ, ఇవి.. నిన్ను ఇంత హుషారుగా ఉండేట్లు వదిలి పెట్టవు జి-మ్యాన్..\nవచ్చే సంచిక తరువాయి.\nజి-మ్యాన్ ఈ ఆండ్రాయిడ్లన్నిటితోనూ ఒంటరిగా పోరాడగలడా? సాహస భరితమైన ఆండ్రోమేనియా -1 భాగం 2 సంచికలో చదవండి..",
            "book_page_end": 39,
            "story_id": "2005_04_10",
            "raw_genre_backup": "కామిక్ ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "తెలివిగల కోడలు!",
            "book_page_start": 43,
            "pdf_page_start": 43,
            "pdf_page_end": 47,
            "author": "చందమామ బృందం",
            "genre": "జానపద కథ",
            "moral": "తెలివైన వారు ఎలాంటి విపత్తునైనా సమర్థంగా ఎదుర్కోగలరు. కోడలి తెలివితేటల వల్ల వృద్ధాప్యంలో తమ సంపద, కుమారుడి భవిష్యత్తు సురక్షితంగా ఉంటాయని వర్తకుడు భావించాడు.",
            "keywords": [
                "కోడలు",
                "తెలివి",
                "వ్యాపారం",
                "జూదం",
                "రామనాధపురం"
            ],
            "characters": [
                "వర్తకుడు",
                "భాగ్యనాధుడు",
                "భార్య (వర్తకుని)",
                "భాగీరథి",
                "సత్రం యజమానురాలు"
            ],
            "locations": [
                "రామనాధపురం",
                "పట్నం"
            ],
            "content": "రామనాధపురంలో సంపన్నుడైన ఒక వర్తకుడు ఉండేవాడు. ఆయనకు లేకలేక ఒక మగ బిడ్డ పుట్టాడు. తన సంపదలకు వారసుడు పుట్టా డన్న ఆనందం కొద్దీ బిడ్డకు భాగ్యనాధుడని పేరు పెట్టి మురిసిపోయాడు వర్తకుడు. అయితే, భాగ్యనాధుడు బాల్యంలో సక్రమంగా చదువు కోకుండా అల్లరిచిల్లరగా తిరుగుతూ మంద మతిగా పెరిగి పెద్దవాడయ్యాడు. అతని చుట్టూ చేరే మిత్రులు ఎదుట పొగుడుతూ, వెనక పరిహసించేవారు.\nఈ పరిస్థితి వర్తకుడికి ఎంతో వేదన కలి గించింది. “మనల్ని భాగ్య వృద్ధాప్యంలో ఆదు కుంటాడనే ఆశ నాకు లేదు,” అనేవాడు భార్యతో తరచూ. ఒకనాడు వర్తకుడు అలా అన్నప్పుడు, “మీరు అలా విచారపడడం తప్ప, వాడికెప్పు డయినా వ్యాపారపు పనులు అప్పగించి, వాణ్ణి దారిలో పెట్టే ప్రయత్నం చేశారా?” అన్నది భార్య నిష్ఠూరంగా. వర్తకుడికి అందులో నిజం ఉన్నట్టు తోచింది. ఆ రాత్రి భోజనం చేస్తూం డగా కొడుకుతో, “భాగ్యా, రేపటి నుంచి నువ్వు నాతో దుకాణానికి వచ్చి, వ్యాపారంలోని మెళ కువలు నేర్చుకో. అప్పుడే నా తదనందరం మన వర్తక వ్యాపారాలను స్వయంగా చూసుకో గలవు,” అన్నాడు.\nమరునాడు ఉదయం భాగ్యనాధుడు తండ్రితో కలిసి దుకాణానికి వెళ్ళాడుగాని, అతడి దృష్టి వ్యాపారం మీద నిలబడలేదు. దుకా ణంలో పనిచేసే వారితో, వెచ్చాలు కొనడానికి వచ్చేవారితో పిచ్చాపాటీ మాట్లాడడంతోనే గడి పేశాడు. రెండో రోజు దుకాణానికి వచ్చాడు గాని, ఎవరితోనో కలిసి ఎక్కడికో వెళ్ళి, సాయం కాలానికి తిరిగివచ్చాడు. వ్యాపారంలో తల మునకలుగా ఉన్న వర్తకుడు దీన్ని గమనించ లేదు. మూడో రోజు, దుకాణానికి వచ్చిన భాగ్య నాధుడు కొంతసేపటికల్లా అక్కడినుంచి వెళ్ళినవాడు ఆ తరవాత అటుకేసి తిరగలేదు.\nకొన్ని రోజులు గడిచాయి: వర్తకుడి భార్య, \"మనవాడికి పెళ్ళీడు వచ్చింది. మంచి పిల్లను తెచ్చి పెళ్ళి చేసేస్తే, బాధ్య తలు గుర్తెరిగి నడుచు కోగలడనుకుంటాను,” అన్నది భర్తతో. వర్తకుడు ఆ మాటకు మొదట, \"ఇలాంటి మందమతికి, ఎవడు పిల్లనిస్తాడు?” అని, ఆ తరవాత కొంత సేపు ఆలో చించి, “సరే, వెధవాయికి మరొక అవ కాశం ఇచ్చి చూద్దాం. నువ్వు పిల్లను చూసేలోగా వాడికి ఒక పరీక్ష పెడదాం,” అన్నాడు వర్తకుడు.\n“ఏమిటా పరీక్ష?” అని అడిగింది భార్య.\n“రేపు వాడి చేతికి మూడు రూపాయిలివ్వు. ఒక రూపాయి పెట్టి ఏదైనా కొనుక్కుని తిన మని చెప్పు. రెండో రూపాయిని నదిలోకి విసిరి వేయమని చెప్పు. మూడో రూపాయికి-వాడు తినడానికి, తాగడానికి, నాటి పెంచడానికి, పశువు తినడానికి కొనుక్కురమ్మని చెప్పు,” అన్నాడు వర్తకుడు.\nమరునాడు తల్లి, మూడు రూపాయి నాణాలు తన చేతిలో పెట్టి, చెప్పిన మాటలు విని భాగ్య నాధుడు ఆశ్చర్యపోయాడు. ఆ తరవాత అంగడి వీధికి వెళ్ళి ఒక రూపాయి పెట్టి పకోడీలు కొనుక్కుని తింటూ నదీ తీరం కేసి నడిచాడు. జేబులోని ఒక నాణాన్ని తీసి, నదిలోకి విసర బోయినవాడు, అలాగే ఆగిపోయాడు. నదిలోకి రూపాయి నాణాన్ని విసరడం మూర్ఖత్వం కాదా అనిపించింది. మరి, అలా వేయకపోతే తల్లి మాటను పాటించనట్టు అవుతుంది కదా? ఎటూ తేల్చుకో లేక పక్కనే కనిపించిన ఎత్త యిన బండమీదికి వెళ్ళి చతికిలబడ్డాడు.\nహఠాత్తుగా ఎవరో తన వెనక నిలబడినట్టు గ్రహించి తల తిప్పి చూశాడు. గుడి పూజారి కూతురు భాగీరథి చిన్నగా నవ్వుతూ కనిపిం చింది. “నదిలోకి అమాంతం దూకడం ఎలాగా అని ఆలోచిస్తున్నావా ఏం?” అని అడుగుతూ ఎదుటికి వచ్చింది భాగీరథి.\nఆమె తన మిత్రుడు హరి చెల్లెలన్న చొరవ కొద్దీ, “లేదు భాగీరథీ, ఈ నాణాన్ని నదిలోకి వేద్దామా? వద్దా? అని ఆలోచిస్తున్నాను,” అంటూ భాగ్యనాధుడు తన సమస్యను చెప్పాడు. అంతా ఓర్పుతో విన్న భాగీరథి గలగలా నవ్వుతూ, \"నాణాన్ని నదిలోకి విసిరివేయొద్దు. నిజానికి ఆ నాణాన్ని ఖర్చు పెట్టకుండా ఇంటికి తీసు కువచ్చి ఇవ్వాలన్నదే మీ అమ్మ ఉద్దేశం,” అన్నది.\n“మరి, ఒక్క రూపాయితో నాలుగు వస్తు వుల్ని ఎలా కొనడం?” అన్నాడు భాగ్యనాధుడు.\nభాగీరథి మళ్ళీ గట్టిగా నవ్వుతూ, “భాగ్యా, మందమతిలా అలా బెంబేలు పడిపోతున్నా వెందుకు? మీ అమ్మగారు కొనుక్కురమ్మన్నది ఖర్బూజా పండు. అందులో తినడానికీ, తాగ డానికీ, నాటి పెంచడానికీ, పశువుకు మేతా అన్నీ ఉన్నాయి కదా?” అన్నది.\n“ఆ సంగతి నాకు స్ఫురించనే లేదు, భాగీ రథీ,” అంటూ అతడు పైకి లేచాడు.\n“నా వెంట రా, నీకో మంచి ఖర్బూజా పండును కొనిపెడతాను,” అన్నది భాగీరథి.\nఆ తరవాత అతడు ఖర్బూజా పండును అమ్మ చేతికి ఇచ్చినప్పుడు ఆమె ఆనందంతో భర్త దగ్గిరికి పరిగెత్తుకుపోయి, “చూశారా, మనవాడు ఏం తెచ్చాడో? వాడు మందమతి కాదండీ. చాలా తెలివైనవాడు,” అన్నది.\n“వాణ్ణి ఇలా పిలువు,\" అన్నాడు వర్తకుడు.\nభాగ్యనాధుడు వచ్చి ఎదుట నిలబడ్డాడు.\n“ఈ ఖర్బూజా పండును కొనే ఆలోచన నీకు స్వయంగా వచ్చి వుండదు. ఎవరి సలహా మీద దీనిని కొన్నావు?” అని అడిగాడు తండ్రి.\nభాగ్యనాధుడికి అబద్ధం చెప్పడం ఇష్టం లేదు. అందువల్ల “హరి చెల్లెలు భాగీరథి,” అన్నాడు నిజాయితీగా.\n“ఎవరూ, పూజారిగారమ్మాయే కదా? తెలి వైన పిల్ల. ఇంకా ఏఏ సలహాలు ఇచ్చిందే మిటి?” అని అడిగాడు తండ్రి తలపంకిస్తూ.\n“నాణాన్ని నదిలోకి విసిరివేయొద్దని చెప్పింది. ఇదిగో రెండో రూపాయి,” అంటూ రూపాయిని తీసి తండ్రి చేతిలో పెట్టి ఇంటి లోపలికివెళ్ళాడు భాగ్యనాధుడు.\nవర్తకుడు చిన్నగా నవ్వుతూ భార్య కేసి చూస్తూ, “మనవాడికి తగిన వధువు దొరికింది!” అన్నాడు.\n“ఎవరూ, ఆ పూజారిగారమ్మా యేనా?” అని అడిగింది భార్య.\n“మరెవరు? ఆమె తెలివయిన అమ్మాయి. భాగ్యాను జాగ్రత్తగా చూసుకో గలదు,” అన్నాడు వర్తకుడు.\nఆ తరవాత భార్యా భర్తలు వెళ్ళి పూజారి దంపతులను చూసి, భాగీరథిని తమ ఇంటి కోడలు చేసుకోవాలన్న తమ కోరి కను చెప్పారు. వాళ్ళూ అందుకు సమ్మతించారు. త్వరలోనే పెళ్ళి జరిగిపోయింది.\nపెళ్ళయిన మరునాడు ఇంటి వద్దేఉండి పోయిన భాగ్యనాధుణ్ణి బలవంత పెట్టి అతని తండ్రితో పాటు దుకాణానికి పంపింది భాగీరథి. భాగ్యనాధుడు దుకాణానికైతే వెళ్ళాడు గాని, అక్కడ కుదురుగా కూర్చోలేక పోయాడు. వాడి వాలకం చూసి వాణ్ణి ఇంటికి వెళ్ళమన్నాడు తండ్రి.\nఒక వారం గడిచింది. ఆచారం ప్రకారం భాగ్యనాధుడు భార్యను తీసుకువెళ్ళి అత్తవారింట వదిలి వచ్చాడు. మర్నాటి నుంచి అతడు శ్రద్ధగా, తండ్రితో పాటు దుకాణంలో కూర్చుని వ్యాపారం చేయసాగాడు. అది తండ్రికి ఎంతో ఆనందం కలిగించింది. మరొక వారం గడిచింది. తండ్రికి తనయుడి శక్తిసామర్థ్యాలను రుజువు చేసుకో వాలనిపించింది. “రేపు పట్నానికి వెళ్ళి గ్రామంలో అమ్మడానికి తగిన సరుకులు కొనుక్కునిరా. కావలసిన డబ్బు ఇస్తాను. వెంట నౌకరును తీసుకెళ్ళి, కావాలంటే అక్కడే బస చేసి, నెమ్మదిగా ఎల్లుండే రా,” అన్నాడు.\nభాగ్యనాధుడు చాలా సంతోషించాడు. మర్నాడు ఉదయమే ఒక నౌకరును వెంటబెట్టు కుని గుర్రబ్బండిలో ఉత్సాహంగా పట్నానికి బయలుదేరాడు. వాళ్ళు పట్నం చేరేసరికి మధ్యాహ్నమయింది. ఇద్దరూ సంత వీధికి వెళ్ళి కావలసిన వస్తువుల ధరలను విచారించి తెలుసు కున్నారు. రేపు పొద్దునే డబ్బులు చెల్లించి కొనుక్కోవచ్చన్న ఉద్దేశంతో, అప్పటికే సాయం కాలం కావడంతో, సత్రం కోసం వెతికి, ఒక సత్రంలో దిగారు. ఆ సత్రం యజమాని ఒక స్త్రీ.\nఆ స్త్రీ వారికి భోజనం వడ్డిస్తూ, అక్కడ జూదమాడే సదుపాయం ఉన్న సంగతిని ప్రస్తా వించింది. ఆ మాటవినగానే భాగ్యనాధుడికి చదరంగం ఆడి, కొంత డబ్బు సంపాయించ వచ్చనే ఉత్సాహం కలిగింది. వెంటనే ఆటకు దిగాడు. మసక వెలుతురులో చదరంగం ఆట ఆరంభమయింది. తొలి రెండు ఆటలలోనూ తనే గెలవడంతో భాగ్యనాధుడికి మితిమించిన ఆత్మవిశ్వాసం కలిగింది. అయినా మూడో ఆట ఓడిపోయాడు. నాలుగో ఆట తాను గెలు స్తాననుకుంటూన్న సమయంలో ఒక పిల్లి అటు కేసి గెంతడంతో దీపం ఆరిపోయింది. సత్రం యజమానురాలు దీపం ముట్టించడానికి కొంత సేపు పట్టింది. ఆ తరవాత కొనసాగిన ఆటలలోనూ భాగ్యనాధుడు ఓడిపోయాడు. మధ్య మధ్యలో పిల్లి వచ్చి దీపం కుందెను పడ దోయడం, ఆ తరవాత ఆడే ఆటలో భాగ్యనాధుడు ఓడి పోవడం, సత్రం యజమానురాలు గెలుపొందడం జరు గుతూ వచ్చింది. సత్రం యజమానురాలు సైగచేయడం వల్లే ఆ పిల్లి సమయానికి వచ్చి దీపం కుందెను పడదోస్తున్నదన్న విషయం భాగ్యనాధుడు గ్రహించలేక పోయాడు. తన దగ్గరున్న డబ్బంతా పోగొట్టుకునేంత వరకు ఆడాడు. అంతటితో ఆగక ఇంకా ఆడి, ఆమెకు బాకీ పడ్డాడు.\nమరునాడు తెల్లవారాక, సత్రం యజమాను రాలు బాకీ పడిన సొమ్మును తీసుకురావ డానికి నౌకరును గ్రామానికి పంపమనీ, వాడు డబ్బుతో తిరిగి వచ్చేంతవరకు భాగ్యనాధుణ్ణి తోటపనులు, వంటపనులు చేయడంలో తనకు సాయపడమనీ పురమాయించింది.\nసరుకులు కొనడానికి వెళ్ళిన కొడుకు రాక పోయేసరికి భాగ్యనాధుడి తల్లిదండ్రులు దిగులు పడసాగారు. మూడో రోజు సాయం కాలం నౌకరు వచ్చి జరిగింది చెప్పాడు.\nఅంతలో తల్లిగారింటి నుంచి తిరిగి వచ్చిన భాగీరథి, జరిగిన సంగతి తెలుసుకుని, తను వెళ్ళి భర్తను తీసుకువస్తానని అత్తామామలకు నచ్చ జెప్పి, మగవేషం ధరించి, నౌకరును వెంట బెట్టుకుని పట్నానికి బయలుదేరింది.\nపట్నం చేరగానే, నౌకరును బండితో సహా దూరంగా ఉండమని చెప్పి, తను మాత్రం సత్రం వద్దకు వెళ్ళింది. సత్రం యజమాను రాలి చేతిలో తన యజమాని ఎలా మోస పోయిందీ, మాటిమాటికీ దీపపు కుందెను పడదోసిన పిల్లి సంగతీ, నౌకరు భాగీరథికి వివరంగా చెప్పడంతో, ఆమె దుస్తుల్లో ఒక ఎలుకను దాచుకుని మరీ వెళ్ళింది. సత్రంలో ఒక గదిని తీసుకుంది. జూదం ఆడడంలో తనకు ఆసక్తి ఉన్నట్టు సూచన ప్రాయంగా సత్రం యజమానురాలికి చెప్పింది.\nరాత్రి భోజనాలయ్యాక ఆట ఆరంభమ యింది. వచ్చిన వ్యక్తి చాలా తెలిగల ఘటం అని సత్రం యజమానురాలు ఇట్టే గ్రహిం చింది. ఆమె పిల్లి కోసం సైగ చేస్తున్న సమయం చూసి, భాగీరథి తన దుస్తుల్లో ఉన్న ఎలుకను వెలుపలికి వదిలి పెట్టింది. పిల్లి ఎలుక వెంట పరిగెత్తింది. సత్రం యజమానురాలు ఆటలో ఓడిపోయింది. వెళ్ళిన పిల్లి ఆ తరవాత తిరిగి రాకపోవడంతో, పిల్లి సాయం లేదు గనక, ఆ తరవాత ఆడిన ప్రతి ఆటలోనూ సత్రం యజ మానురాలు ఓడిపోయింది.\nతన భర్త ఓడి పోయిన డబ్బుకు రెండింతలు భాగీరథి రాబట్టు కున్నది.\nమరునాడు తెల్లవారగానే భాగీ రథి అక్కడి నుంచి నౌకరు వద్దకు వచ్చి, భర్త సత్రం యజమానురా లికి బాకీ పడ్డ డబ్బు లిచ్చి, భర్తను విడిపించుకుని రమ్మని చెప్పింది.\nసత్రం యజమానురాలు డబ్బు పుచ్చుకుని భాగ్యనాధుణ్ణి వాడి వెంట పంపింది.\nభాగ్యనాధుడు గుర్రబ్బండిలో కూర్చున్న తన భార్య భాగీరథిని చూసి ఆశ్చర్యపోయాడు. అతన్ని విడిపించు కోడానికి తాము ఎలాంటి పథకం వేసిందీ నౌకరు వివరించాడు. అది విని సంతోషించిన భాగ్యనాధుడు నౌకరునూ, భార్యనూ వెంట బెట్టుకుని వెళ్ళి సంతలో కావలసిన వస్తువులు కొనుక్కుని గ్రామానికి తిరుగు ప్రయాణమయ్యాడు.\nవారిని చూసిన వర్తకుడూ, ఆయన భార్యా పరమానందం చెందారు. జరిగినదంతా భాగీ రథి అత్తమామలకు వివరించింది. అంతా విన్న వర్తకుడూ, అతని భార్యా, “భాగ్యనాధుడు అసలు మారడు. అయితే, తెలివిగల మా కోడలి చేతుల్లో మా సంపదా, మా బిడ్డ భవిష్యత్తూ సురక్షితంగా ఉండగలదని మాత్రం రూఢిగా చెప్పగలం,” అన్నారు ఒక్కసారిగా.",
            "book_page_end": 47,
            "story_id": "2005_04_11",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "ధ్రువీకరణ పత్రం",
            "book_page_start": 48,
            "pdf_page_start": 48,
            "pdf_page_end": 48,
            "author": "చందమామ బృందం",
            "genre": "హాస్యం",
            "moral": "లంచగొండితనాన్ని అరికట్టడానికి లంచాలకు అవకాశం లేని చోటికి బదిలీ చేయడం ఒక మార్గం.",
            "keywords": [
                "జమీందారు",
                "లంచం",
                "గ్రామాధికారి",
                "హాస్యం",
                "బదిలీ"
            ],
            "characters": [
                "భజరంగరాయుడు (జమీందారు)",
                "దివాను",
                "పరవస్తుదాసు"
            ],
            "locations": [
                "ఫిరాట్లంక జమీ",
                "తుమ్మలపల్లి",
                "పోటుమెరక"
            ],
            "content": "ఫిరాట్లంక అనే జమీలో చాలా గ్రామాలుండేవి. జమీందారు భజరంగరాయుడు స్వయంగా ఆయావ్యక్తుల వ్యవహారజ్ఞానం, నిజాయితీల గురించి తగు వాకబు చేసి గ్రామాధికారులుగా నియమిస్తూండేవాడు. ఐనా, అలాంటి వారిలో కొందరు లంచగొండ్లుగా తయారయ్యారనే వార్తలు, ఆయనకు అందుతుండేవి..\nఒక సారి, పోటుమెరక గ్రామాధికారి పరవస్తుదాసు మితిమీరిన లంచగొండి అంటూ, దివాణోద్యోగుల ద్వారా ఆయనకు తెలిసింది. ఆయన వెంటనే దివానును పిలిచి, సంగతి చెప్పి, “ఆ లంచగొండి సంగతేమిటో మీరే చూడండి,” అన్నాడు.\nవారం తిరక్కుండానే దివాను, పరవస్తుదాసును ఎలాంటి తగాదాలూ, గొడవలూ లేకుండా ప్రశాంతంగా వుండే తుమ్మలపల్లి అనే గ్రామానికి బదిలీచేశాడు. అలాంటి చోట లంచాలు తీసుకునేందుకు ఏమాత్రం అవకాశం వుండదని, దివాను ఉద్దేశం.\nతుమ్మలపల్లికి గ్రామాధికారిగా వచ్చిన పరవస్తుదాసుకు నెలగడుస్తున్నా, గ్రామంలో ఎవరూ తగాదాలు పడి తన తీర్పుకు రాకపోవడం చాలా బాధ కలిగించింది.\nఒక రోజాయన కిటికీ దగ్గర నిలబడి వీధిలోకి చూస్తూండగా, ఇద్దరు నడివయసువాళ్ళు పెద్దగా వాదించుకుంటూ వీధి వెంట పోవడం కంటబడింది. వెంటనే పరవస్తుదాసు వాళ్ళను కేకవేసి పిలిచాడు. వాళ్ళాయనను సమీపించి, \"అయ్యా, మేం మిత్రులం! ఈ ఏడు మినుములకు ఎక్కువ ధర పలుకుతుందా, పెసలకా, అని వాదించుకుంటున్నాం,” అన్నారు.\n“మహబాగు! చెరొక పది రూపాయలివ్వండి. మీరు ప్రాణమిత్రులని ధ్రువీకరిస్తూ పత్రం ఇస్తాను,” అన్నాడు పరవస్తుదాసు.",
            "book_page_end": 48,
            "story_id": "2005_04_12",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "పాఠకులకు కథల పోటీ",
            "book_page_start": 49,
            "pdf_page_start": 49,
            "pdf_page_end": 49,
            "author": "చందమామ ఇండియా లిమిటెడ్",
            "genre": "ప్రకటన",
            "moral": "చందమామ బృందం",
            "keywords": [
                "కథల పోటీ",
                "విజయపురం",
                "శేఖరుడు",
                "వసంతుడు",
                "బహుమతి"
            ],
            "characters": [
                "జమీందారు",
                "శేఖరుడు",
                "వసంతుడు",
                "దివాను"
            ],
            "locations": [
                "విజయపురం",
                "కోశాగారం"
            ],
            "content": "ఈ కింది కథను చదవండి:\nవిజయపురం జమీందారు తన కోశాగారానికి కొత్త కాపలా దారును నియమించాలనుకున్నాడు. ఆ ఉద్యోగం కోసం వచ్చిన వారిలో శేఖరుడు, వసంతుడు అనే ఇద్దరు యువకులను దివాను ఎంపిక చేసి పంపాడు. జమీందారు శేఖరుణ్ణి పరీక్షార్థం ఆ రాత్రి కోశాగారాన్ని కాపలా కాయమన్నాడు. తెల్లవారాక అతన్ని పిలిచి తన భవనం వెనక ఉన్న తోటలో పనిచేయమ న్నాడు. శేఖరుడు చాలా హుషారుగా పనిచేయడం జమీం దారు గమనించాడు.\nమరుసటి రాత్రి కోశాగారానికి కాపలా కాయవలసింది వసంతుడి వంతు. తెల్లవారాక అతనికి కూడా తోటపని పుర మాయించాడు జమీందారు. అతడు ఎలా పనిచేస్తున్నాడో చూద్దామని వెళ్ళిన జమీందారుకు, వసంతుడు ఆదమరచి నిద్రపోవడం కనిపించింది.\nఆ రోజు సాయంకాలం వసంతుడు కోశాగార కాపలాదారుగా నియమించ బడ్డాడు. జమీందారు నిర్ణయానికి ఆయన భార్య ఆశ్చర్యపోయి వసంతుణ్ణి నియమించిన కారణం అడిగింది.\nజమీందారు ఇచ్చిన సమాధానం ఏమై ఉంటుంది?\nజమీందారు ఏ ప్రమాణం ప్రాతిపదికగా వసంతుణ్ణి కాపలాదారుగా నియమించాడు?\n100-150 మాటలతో కథకు ముగింపురాసి, చక్కని పేరుపెట్టి మాకు పంపండి. కవరు మీద 'కథల పోటీ'కి అని రాయండి. కింది కూపన్ను తప్పక జతచేయండి.",
            "book_page_end": 49,
            "story_id": "2005_04_13",
            "raw_genre_backup": "ప్రకటన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అపాత్రదానం",
            "book_page_start": 50,
            "pdf_page_start": 50,
            "pdf_page_end": 52,
            "author": "చందమామ బృందం",
            "genre": "జాతక కథ",
            "moral": "అపాత్ర దానం కూడనిపని. కృతఘ్నతకు తగిన శిక్ష తప్పదు.",
            "keywords": [
                "బోధిసత్వుడు",
                "శ్రీవత్స",
                "కృతఘ్నత",
                "మిత్రత్వం",
                "దానం"
            ],
            "characters": [
                "బోధిసత్వుడు",
                "శ్రీవత్స",
                "మగధ రాజు",
                "కాశీరాజు",
                "బోధిసత్వుడి భార్య",
                "సేవకుడు"
            ],
            "locations": [
                "మగధరాజ్యం",
                "కాశీరాజ్యం"
            ],
            "content": "మగధరాజ్యం ఉచ్చస్థితిలో వున్న కాలంలో బోధిసత్వుడు ఒకప్పుడు ఆ రాజు వద్ద కోశాధి కారిగా వుండేవాడు. ఆయనకు ఎనభైకోట్ల వరహాల సొంత ఆస్తివుండేది.\nకాశీరాజ్యంలో శ్రీవత్స అనే మరొక ధన వంతుడుండేవాడు. ఆయనా ఎనభైకోట్ల వర హాలకు పైబడిన ఆస్తిపరుడు. కోటీశ్వరులైన బోధిసత్వుడూ, శ్రీవత్సా ప్రాణమిత్రులు.\nకాలం కలిసిరాక, వ్యాపారంలో విపరీతంగా నష్టపోవడంతో శ్రీవత్స పేదవాడైపోయాడు. ఆ పరిస్థితుల్లో అతడికి తన మిత్రుడైన బోధి సత్వుడు గుర్తుకు వచ్చాడు. శ్రీవత్స తన భార్యతో కాలినడకన బయలు దేరి మగధ రాజ్యం చేరి, బోధిసత్వుణ్ణి చూడ బోయాడు.\nబోధిసత్వుడు ఆయనకు ఎదురు వెళ్ళి ఎంతో ఆప్యాయంగా కుశల ప్రశ్నలు అడి గాడు.\nశ్రీవత్స పెద్దగా నిట్టూరుస్తూ, “బోధి సత్వా! నా దశ మారి పోయింది. బికారినై పోయాను. ఇటువంటి స్థితిలో నాకు సహాయ పడగలవాడివి నీవు ఒక్కడివే అని నమ్మి, ఇలా వచ్చాను,” అన్నాడు.\n“శ్రీవత్సా, విచారించకు. కష్టసమయంలో రావలసిన చోటుకే వచ్చావు,” అని బోధి సత్వుడు తన దగ్గిర వున్న ధనంలో సగం- నలభైకోట్ల వరహాలు మిత్రుడికివ్వడమే కాక, దానితో పాటు తన పరివారంలోని సగం మందిని అతడి పరం చేశాడు.\nకొంతకాలం గడిచింది. రాజ్యంలో చెలరేగిన అరాజకం, అల్లరుల కారణంగా బోధిసత్వుడు ఉద్యోగంతోపాటు ధనాన్ని కూడా పోగొట్టుకుని, దారిద్య్రబాధకు గురయ్యాడు. ఆయనకు ఈ స్థితిలో తనకు సాయపడగల వాడు మిత్రు డైన శ్రీవత్స తప్ప మరెవరూ లేరన్న నమ్మకం కలిగింది. వెంటనే బోధిసత్వుడు భార్యతో సంగతి చెప్పి, ఆమెతో సహా కాశీరాజ్యానికి బయలుదేరాడు.\nఆయన నగర సరిహద్దులు చేరుతూనే భార్యను ఒక చెట్టు నీడలో విశ్రాంతి తీసు కుంటూ వుండమని చెప్పి, “నువ్వేమీ ఆదుర్దా పడకు. ప్రాణమిత్రుడైన శ్రీవత్సకు సంగతి చెప్పి, నీ కోసం బండినీ, పరిచారకులనూ పంపుతాను,” అని నగరంలోకి వెళ్ళాడు.\nబోధిసత్వుడు, శ్రీవత్స వుండే భవన ద్వారం కాపలావాడితో తాను ఎవరైనదీ చెప్పి, ఆ సంగతి యజమానికి చెప్పమన్నాడు.\nకాపలావాడు లోపలికి పోయి తిరిగి వచ్చి, బోధిసత్వుణ్ణి తన యజమాని రమ్మనమని చెప్పినట్టు తెలియపరిచాడు. శ్రీవత్స, బోధి సత్వుణ్ణి ఎగాదిగా చూసి, “ఏం పని మీద వచ్చావు?” అని అడిగాడు.\n“మీ దర్శనం కోసం...” అంటూ బోధి సత్వుడు తలదించుకున్నాడు.\n“బస ఎక్కడ చేశావు?” అన్నాడు శ్రీవత్స.\n“ఇంకా బస కుదుర్చుకోలేదు. నా భార్యను పొలిమేర దగ్గిర వదిలి, ఇలా వచ్చాను,” అన్నాడు బోధిసత్వుడు.\n“నా ఇంట బస దొరకదు! చారెడు గింజలు ఇస్తాం, పట్టుకుపోయి గంజి కాచుకు తాగు,” అన్నాడు శ్రీవత్స కఠినంగా.\nఆ మరుక్షణం ఒక సేవకుడు దోసెడు గింజలు తెచ్చి బోధిసత్వుడి ఒడిలో పోశాడు. బోధిసత్వుడు తన భార్య వున్న చోటుకు వెళ్ళాడు. “మీప్రాణ స్నేహితుడు ఏమి చ్చాడు?\" అని భార్య అడిగింది.\n\"మిత్రుడు శ్రీవత్స చారెడు గింజలతో మన పీడ వదుల్చుకున్నాడు,” అన్నాడు బోధిసత్వుడు నిర్వికారంగా.\n“అవెందుకు పుచ్చుకున్నారండీ? మనం అతడికిచ్చిన నలభైకోట్ల వరహాలకు ఇది ప్రతిఫలమా? ఇలాంటి కృతఘ్నుడి ముఖం చూడటమే, పాపం!” అన్నది భార్య కోపంగా.\nకళ్ళ నీళ్ళు పెట్టుకున్న భార్యను ఓదా ర్చుతూ బోధిసత్వుడు, “ఏది ఏమైనప్పటికీ, ఒకసారి మిత్రులైన వారిమధ్య విరోధభావం ఏర్పడకూడదు. అందుకోసమే, ఈ గింజలు పుచ్చుకున్నాను,” అన్నాడు.\nభార్యా, భర్తలు ఇలా మాట్లాడుకుంటూ వుండగానే సేవకుడొకడు ఆ దారినే వచ్చాడు. వాడు లోగడ బోధిసత్వుడు శ్రీవత్సకు పంచి ఇచ్చినపరివారంలోనివాడు. వాడు తనపూర్వపు యజమానిని గుర్తించి, కాళ్ళ పైబడి, \"అయ్యా, ఇలా వచ్చారేం?” అని అడిగాడు.\nబోధిసత్వుడు వాడికి జరిగినదంతా చెప్పాడు. సేవకుడు బోధిసత్వుణీ, ఆయన భార్యనూ తన ఇంటికి తీసుకుపోయి, భోజనం పెట్టి, ఉండేందుకు ఒక గది ఇచ్చాడు. వాడు ఆ తరవాత ఈ సంగతి తనతోడి సేవకు లందరికీ చెప్పాడు.\nక్రమంగా కోటీశ్వరుడైన శ్రీవత్స మిత్ర ద్రోహం సంగతి కాశీరాజుకు తెలిసింది. ఆయన బోధిసత్వుణ్ణి పిలిపించి, “నీవు శ్రీవ త్సకు నలభైకోట్ల వరహాలు ఇచ్చిన సంగతి నిజమేనా?” అని అడిగాడు.\nబోధిసత్వుడు రాజుకు అంతా వివరిం చాడు. రాజు శ్రీవత్సకు కబురు చేసి, అతడికి బోధిసత్వుణ్ణి చూపుతూ, “ఈయన నుంచి నువ్వు లోగడ ధన సహాయం పొందిన మాట నిజమేనా?” అని ప్రశ్నించాడు.\n“నిజమే, మహారాజా!” అన్నాడు శ్రీవత్స బిక్కచచ్చిపోతూ.\n“అయితే, ఆ సహాయానికి బదులు నీ మిత్రుడికి ఎలాంటి ఆదరణ చూపావు?” అన్నాడు రాజు. శ్రీవత్స సిగ్గుతో, అవమానంతో తల వంచుకున్నాడు.\nరాజు, తన మంత్రులతో సంప్రతించి, శ్రీవత్స ఆస్తి అంతా బోధిసత్వుడి పరం చేస్తున్నట్టు తీర్పు ఇచ్చాడు. బోధిసత్వుడు రాజుతో, \"మహారాజా, ఇతరుల సొత్తు నాకు పూచికపుల్ల కూడా వద్దు. నేను ఇచ్చినది నాకు తిరిగి ఇస్తే, అంతే చాలు!” అన్నాడు.\nరాజు ఆ ప్రకారమే బోధిసత్వుడికి నలభై కోట్ల వరహాలు శ్రీవత్స చేత ఇప్పించి, బోధి సత్వుడితో, \"అపాత్ర దానం కూడనిపని!” అన్నాడు.\nఈ విధంగా బోధిసత్వుడు తిరిగి ఐశ్వర్య వంతుడై, దానధర్మాలు చేస్తూ చాలాకాలం సుఖంగా జీవించాడు.",
            "book_page_end": 52,
            "story_id": "2005_04_14",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "విష్ణు కథ - 16",
            "book_page_start": 53,
            "pdf_page_start": 53,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "చందమామ బృందం",
            "keywords": [
                "కృష్ణావతారం",
                "కంసుడు",
                "రుక్మిణి",
                "జరాసంధుడు",
                "ద్వారక"
            ],
            "characters": [
                "కృష్ణుడు",
                "బలరాముడు",
                "దేవకి",
                "వసుదేవుడు",
                "కంసుడు",
                "జరాసంధుడు",
                "శిశుపాలుడు",
                "రుక్మిణి",
                "సత్యభామ"
            ],
            "locations": [
                "మధురానగరం",
                "గోకులం",
                "బృందావనం",
                "ద్వారక"
            ],
            "content": "కృత, త్రేతా యుగాల తర్వాత ద్వాపర యుగంలో రాక్షసులు విపరీతంగా మను షులైపుట్టి, భూమికి బరువయ్యారు. భూదేవి విష్ణువుతో మొరపెట్టింది.\nవిష్ణువు, “దేవీ! కృష్ణావతారం ఎత్తి, నీ ఆర్తి తొలగిస్తాను!” అని అభయమిచ్చాడు.\nఆదికాలం నుంచీ విష్ణువుకు ప్రబల శత్రువైన కాలనేమి రాక్షసుడు కంసుడుగా పుట్టి, మధురానగరాన్ని పాలించే ఉగ్రసేనుడి కుమారుడనిపించుకున్నాడు.\nదేవాసుర యుద్ధంలో, దానవ నాయకుడై విష్ణువుతో భీకరంగా పోరాడిన విప్రచిత్తి, మగథ రాజ్యాన్నేలే జరాసంధుడై పుట్టి, రాజు లను తెచ్చి భైరవుడికి బలులిచ్చి అతి శ్రద్ధగా దీక్షతో అర్చిస్తున్నాడు. కంసుడు జరా సంధుడి అల్లుడు.\nఉగ్రసేనుడి తమ్ముడి కుమార్తె దేవకికి, యదువంశ రాజైన వసుదేవుడితో వివాహం జరిగింది. కంసుడు వారిని రథం మీద తీసుకు పోతూండగా, ఆకాశవాణి - దేవకి ఎనిమిదో సంతానంవల్ల కంసుడు చంపబడతాడు - అని పలికింది.\nకంసుడు దేవకిని చంపకుండా వసు దేవుడు అడ్డుపడి, ఆమె ప్రసవించే బిడ్డల్ని అప్పగిస్తానని కంసుడికి ఇచ్చిన మాట తప్ప కుండా, ఆరుగుర్ని అప్పగించాడు.\nదేవకి ఏడవ గర్భాన విష్ణువు అంశతో ఆదిశే షుడు పడ్డాడు. ఆ పిండాన్ని గోకులంలో ఉన్న వసుదేవుడి మరొక భార్యయైన రోహిణి గర్భాన చేర్చి, పిమ్మట నందగోపుడి భార్య యశోదకు కూతురుగా పుట్టమని యోగ మాయాదేవిని విష్ణువు ఆదేశించాడు.\nదేవకి ఏడవగర్భం ప్రసవం రాకుండా అణగారిపోయింది. తర్వాత దేవకి ఎనిమిదో సారి గర్భం ధరించిన వెంటనే, దేవకీ వసుదే వుల్ని కంసుడు కారాగారంలో పెట్టాడు.\nఅది శ్రావణ మాసం. కృష్ణపక్షం. అష్టమి ప్రవేశించింది. చంద్రుడు రోహిణీ నక్షత్రంతో ఉన్నాడు. నడి రాత్రి. కావలి భటులకు చావు నిద్ర ముంచుకొచ్చింది. దేవకి ప్రసవించింది. విష్ణువు కృష్ణుడుగా అవతరించాడు. చెరసాల తలుపులు తెరుచుకున్నాయి.\nవిష్ణువు ఆదేశంతో వసుదేవుడు బిడ్డడిని యమునానదిని దాటించి, అదే సమయంలో గోకులంలో అందర్నీ మాయనిద్ర ఆవహిం చగా, ఆ నిద్రలోనే ఆడపిల్లను ప్రసవించిన యశోద పక్కలో పిల్లవాణ్ణి ఉంచి, ప్రాణం లేనట్లున్న పిల్లను సంగ్రహించుకొని తిరిగి వెళ్ళాడు.\nచెరసాల చేరగానే దిక్కులు పిక్కటిల్లే లాగ ఆ శిశువు క్యారుమని గగ్గోలు చేసింది.\nకంసుడు శిశువును వధ్యశిల పైకొట్టి చంపబోగా పైకెగసి, పకపక నవ్వుతూ, “ఓరి, కంసా! నిన్ను చంపేవాడు క్షేమంగా ఉన్నా డులే!” అని చెపుతూ, దుర్గాదేవిగా కనిపించి అంతర్థానమైంది.\nకంసుడు భయంతో, ఆగ్రహంతో దేవకీ వసుదేవుల ఎదుట వారి ఆరుగురి బిడ్డల్నీ తెగటార్చాడు.\nగోకులంలో కృష్ణుడు పుట్టినందుకు కృష్ణా ష్టమి, గోకులాష్టమిగా వేడుకలు జరిగాయి. అంతకుముందే కృష్ణుడికి అన్నగా రోహిణికి బలరాముడు పుట్టాడు.\nనారదుడు కంసుడి దగ్గిరికి వచ్చి, “కంసా! నువ్వు ఉగ్రసేనుడి కుమారుడివి కావు; కాల నేమివి! నిన్ను చంపాలని పుట్టిన ఆ విష్ణువు ఎక్కడో ఉన్నాడని వింటివి గదా? నీ పిలుపు కోసం రాక్షసులు ఎదురు చూస్తున్నారు!\" అని హెచ్చరించి వెళ్ళాడు.\nఉగ్రసేనుడితో వివాహమై, విరహంతో ఉన్న ఉగ్రసేనుడి రాణివద్దకు ఒక రాక్షసుడు ఉగ్రసేనుడి రూపంతో వెళ్ళినప్పుడు, కాల నేమి ఆమె గర్భం ప్రవేశించి కంసుడుగా పుట్టాడు.\nకంసుడు ఉగ్రసేనుడిని కారాగారంలో వేయించి సింహాసనం ఆక్రమించాడు.\nపసివాళ్ళను చంపమని పూతన రక్కసిని పంపాడు. ఊరూరా పసిపాపల్ని చంపుతూ, మానవకాంత రూపంతో వెళ్ళి పాలీయవచ్చిన దాని ప్రాణాలు పీల్చి చంపాడు కృష్ణుడు.\nసుడిగాలిలా ఆకాశానికి ఎత్తుకుపోయిన తృణావర్తుడినీ, బండిగా విరుచుకు పడాలని చూసిన శకటాసురుడినీ చిన్నారి కృష్ణుడు చంపాడు.\nయశోద కృష్ణుణ్ణి తను కన్న ముద్దుల పట్టిగా అల్లారు ముద్దుగా చూసుకొని మురిసి పోతూన్నది.\nబాలకృష్ణుడు అల్లరివాడై చిలిపి పనులతో ఇంటింట వెన్నలు దొంగిలించాడు. అనేక అద్భుత లీలలు చేశాడు. కృష్ణ లీలలతో గోకులం ఆనంద తరంగాల తేలింది.\nయశోద కృష్ణుణ్ణి రోలుకు కట్టితే, ఈడ్చుకు వెళ్ళి రెండు మహావృక్షాల నడుమ నుంచి లాగాడు. వృక్షాలు కూకటి వ్రేళ్ళతో కూలి గంధర్వులు శాపవిముక్తి పొందారు.\nమన్ను తిన్నాడని నోరు చూపమనగా ఆవు లించి యశోదకు విశ్వరూపం చూపించాడు.\nకాళీయ మహాసర్పం పడగల మీద తాండవం చేసి మర్దించాడు.\nగోకులంలోని వారంతా బృందావనానికి వలసపోయినప్పుడు, గోవర్ధన పర్వతాన్ని పూజించినందుకు దేవేంద్రుడు అలిగి పిడు గుల జడివాన కురిపించగా, వ్రేలితో గోవర్ధన గిరిని ఎత్తి గొడుగుపట్టి గోవులనూ, గోపజనాన్నీ కాపాడి ఇంద్రుడి గర్వభంగం చేశాడు.\nవేణుగోపాలుడై ఆలమందలను కాచాడు. మురళీ గానంతో గోవుల్నీ, గోపికల్నీ, బృందా వనాన్నీ పరవశింపజేశాడు.\nమారు రూపాలతో వచ్చిన అనేక మంది రాక్షసుల్ని హతమార్చాడు. బలరాముడు కొందర్ని తుదముట్టించాడు.\nకృష్ణ బలరాముల్ని చంపడానికి కంసుడు ధనుర్యాగం మిషతో మధురా నగరానికి రప్పిం చాడు. చంపాలని పన్నిన పన్నాగాలన్నిటినీ బాలయదువీరులు చిత్తు చేశారు.\nకృష్ణుడు కంసుణ్ణి గద్దె నుంచి జుట్టు పట్టి ఈడ్చి ముష్టిఘాతంతో చంపాడు.\nదేవకీ వసుదేవుల్ని, ఉగ్రసేనుణ్ణి సంకెళ్ళ నుండి విడిపించి ఉగ్రసేనుడిని సింహాన నంపై నిలిపాడు.\nకృష్ణ బలరాములు యువకులై యదు వంశ నాయకులయ్యారు.\nతన కూమార్తెలైన అస్తి, ప్రాస్తిలను విధ వలుగా చేసినందుకు జరాసంధుడు కృష్ణు డిపై పగబట్టాడు. ఇరవైమూడు అక్షోహిణుల సైన్యంతో మధురను ముట్టడించాడు.\nకృష్ణుడు జరాసంధుడిని ఓడించి ప్రాణా లతో విడిచి తరమికొట్టాడు.\nయవనమ్లేచ్ఛులకు రాజైన కాలయవన రాక్షసుడిని జరాసంధుడు కృష్ణుడి మీదకు ఉసిగొల్పాడు.\nకృష్ణుడు కాలయవనుడికి దొరక్కుండా పరుగెత్తి ముచికుందుడు నిద్రిస్తున్న గుహలో జొరబడి దాక్కున్నాడు.\nముచికుందుడు ఇక్ష్వాకుల నాటి మాంధాత కుమారుడైన గొప్ప రాజు. యుద్ధాల్లో దేవతలకు గొప్ప సహాయం చేశాడు. దేవ తలు వరం కోరుకోమనగా మోక్షాన్ని కోరాడు. ద్వాపరయుగంలో కృష్ణుడి దర్శనం అనం తరం సిద్ధిస్తుందని దేవతలు చెప్పగా అంత వరకు నిద్రను, నిద్రాభంగం చేసినవారు తను చూడగానే భస్మం కావలెనని కోరుకున్నాడు.\nకాలయవనుడు ముచికుందుణ్ణి కృష్ణు డనుకొని తన్నాడు. నిద్రాభంగమై ముచి కుందుడు తీక్షంగా చూసేసరికి కాలయ వనుడు బూడిద అయ్యాడు.\nకృష్ణుడు ముచికుందుడికి దర్శన మిచ్చి, బదరికాశ్రమం చేరుకొని తపస్సు చేశాక మోక్షం సిద్ధిస్తుందని చెప్పాడు.\nజయ, విజయులు వారి మూడో జన్మగా కృష్ణుని శత్రువులుగా శిశుపాలుడు, దంత వక్త్రుడుగా పుట్టారు.\nచేదిదేశానికి రాజైన దమఘోషుడికి కుమా రుడుగా శిశుపాలుడు నాలుగు చేతులతో, మూడు కన్నులతో పుట్టాడు. ఎవరు ఎత్తుకు న్నప్పుడు మూడో కన్ను, రెండు చేతులు మాయమవుతాయో అతని చేతనే చంపబడ తాడని ఆకాశవాణి చెప్పింది. శిశుపాలుడి తల్లి సాత్వతి వచ్చిన వారందరికీ పిల్లవాణ్ణి ఎత్తు కోమని ఇస్తుండేది. కృష్ణ బలరాములకు సాత్వతి అత్త అవుతుంది. తన పిల్లవాణ్ణి వారికీ ఇచ్చింది. కృష్ణుడు ఎత్తుకోగానే పిల్లవాడు సాధారణ రూపుడయ్యాడు.\nశిశుపాలుడిని నూరు తప్పుల వరకు విడిచి పుచ్చమని సాత్వతి అర్థించింది. కృష్ణుడు అలాగేనని ఆమెకు మాట ఇచ్చాడు.\nశిశుపాలుడు రాజై జరాసంధుడితో చేరి అత్యాచారాలూ, అపరాధాలూ చేస్తూ వచ్చాడు. అతడికి తమ్ముడు దంతవక్త్రుడు తోడైనాడు.\nజరాసంధుడు మాటిమాటికీ మధురా నగ రంపై దాడి చేస్తూంటే కృష్ణుడు పలు మార్లు ఓడించి, తరిమికొట్టి, దుర్మార్గులైన రాజు లెందర్నో కడతేర్చాడు.\nకృష్ణుడు సముద్రుణ్ణి చోటు అడిగి సముద్ర మధ్యంలో విశ్వకర్మచేత సురక్షితమైన ద్వారకానగరాన్ని వైభవోపేతంగా నిర్మింపజేసి తనవారినందరినీ ద్వారకకు తరలించాడు.\nజరాసంధుడు చివరిసారిగా శిశుపాలుడు, దంతవక్త్రుడు, పౌండ్రకుడు, సాళ్వుడు మొద లైన తన అనుయాయులైన రాజులందర్నీ కూడగట్టుకొని మధురను ముట్టడించాడు.\nఅంతకుముందే యాదవుల్నీ, మధురా ప్రజనూ, ద్వారకకు పంపించిన కృష్ణ బల రాములు ప్రవర్షణగిరికి చేరుకొని శిఖరాగ్రాన్ని అధిరోహించారు.\nజరాసంధాదులు ప్రవర్షణ గిరి చుట్టూరా మంటను పెట్టి గిరిని కాల్చారు. కృష్ణ బల రాములు ఆకాశ మార్గాన ద్వారకకు సురక్షి తంగా చేరుకున్నారు.\nజరాసంధుడూ, శిశుపాలుడూ కృష్ణ బల రాములు దగ్ధమై ఉంటారని పొంగిపోతూ వెళ్తుంటే, ద్వారక నుండి కృష్ణుడు పూరించిన శంఖధ్వని విని తెల్లముఖాలతో ఒకర్నొకరు చూసుకున్నారు.\nశిశుపాలుడు అక్కసుకొద్దీ మధురా నగ రాన్ని నిప్పుపెట్టి కాల్చాడు.\nజరాసంధుడు నౌకల మీద ద్వారకను ముట్టడించాలని సైన్యాలను పంపాడు. పెను తుఫానులో చిక్కుకొని నౌకలన్నీ మునిగి పోయాయి. జరాసంధుడు ఈవలి సముద్రం ఒడ్డున కెరటాల విజృంభణ చూస్తూండగా, “తాతా!” అన్న కృష్ణుడి పిలుపు, పకపక నవ్వు వినిపించింది.\nసముద్ర మధ్యంలో ఒక గుట్ట మీద నిల్చుని నవ్వుతున్న కృష్ణుడు కనిపించాడు.\n“జరాసంధా! ఇప్పుడు నువ్వేమీ చేయ లేవు. ద్వారకకు సముద్రుడు నిన్ను చేర నివ్వడు. నీకు నా చేతిలో చచ్చే అదృష్టం లేదు. నీ సమబలుడైన వాడిచేత చస్తావు. కొంత కాలం గతించాక మళ్లీ పునర్దర్శనం, వెళ్ళు!\" అన్నాడు కృష్ణుడు.\nవిదర్భ రాజైన భీష్మకుడికి కుమార్తెగా లక్ష్మి రుక్మిణిగా పుట్టింది. బాలప్రాయం నుంచీ కృష్ణుడే తన నాథుడని చెప్పుకొనేది. అటు వంటి రుక్మిణిని, రుక్మిణి అన్న రుక్మి కృష్ణుని శత్రువర్గంలో చేరి చెల్లెలికి శిశుపాలుడితో వివాహం చెయ్యడానికి సర్వసన్నాహాలు చేశాడు.\nఆ వివాహం తప్పించి తన్ను చేపట్టి రక్షించ మని రుక్మిణి కృష్ణుడికి తమ పురోహితుడి ద్వారా కబురు పంపింది.\nపెళ్ళికిముందు రుక్మిణి దుర్గను పూజించి, ఆలయం నుంచి వస్తూండగా, కృష్ణుడు రుక్మిణి చేయిపట్టి నాలుగు గుర్రాలు పూన్చిన తన రథం మీదకు ఎక్కించుకొన్నాడు. రుక్మి, శిశుపాల జరాసంధాదులు ఎదుర్కొన్నారు.\nబలరాముడు యాదవ వీరులతోవెనుకనే వచ్చి తమ్ముడితో కలిశాడు.\nకృష్ణుడు శిశుపాలుణ్ణి తరిమికొట్టాడు. బలరాముడు జరాసంధుడినీ ఓడించి తరి మాడు. శత్రు రాజులందర్నీ కృష్ణ బలరాములు చిందర వందర చేశారు.\nకృష్ణుడు విజయశంఖం పూరించి రుక్మి ణిని రథం మీద ఎత్తుకుపోతూంటే వెంట తలపడిన రుక్మిని ఓడించి జుట్టూ, మీసమూ గొరిగి పరాభవించి విడిచి పెట్టాడు. రుక్మి మరెప్పుడూ కృష్ణుడి జోలికి పోలేదు.\nక్షత్రియ వీరుడికి తగిన రాక్షస వివాహంగా ఎత్తుకు వచ్చిన రుక్మిణీ కళ్యాణం కృష్ణుడితో ద్వారకలో ఎంతో వైభవంగా జరిగింది.\nతరువాత కృష్ణుడు నీలాపనింద తొల గించుకోడానికి అరణ్యం పట్టి, గుహలో జాంబవంతుడితో యుద్ధం చేసి, శ్యమంతక మణిని తెచ్చి, సత్రాజిత్తుకి ఇచ్చి, భూదేవి అంశగల అతని కుమార్తె సత్యభామను వివాహం చేసుకొన్నాడు. తరువాత జాంబవతి, మిత్రవింద, కాళింది, లక్షణ, భద్ర, నాగ్నజితి లను వివాహం చేసుకొని అష్ట మహిషులతో అష్ట సిద్ధులుగల యోగపురుషుడిలాగ, అష్ట ఐశ్వర్యాలతో తులతూగుతూ, ద్వారక రాజ ధానిగా యాదవులకు ప్రధాన నాయకుడై వెలుగొందుతున్నాడు.",
            "book_page_end": 58,
            "story_id": "2005_04_15",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "పిల్లను తెచ్చిన ధనరాసి",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "హాస్యం",
            "moral": "తెలివి తక్కువ వాడికి కూడా అదృష్టం కలిసి రావచ్చు, కానీ తెలివైన భార్య కుటుంబానికి ఎల్లప్పుడూ రక్షణ.",
            "keywords": [
                "శంకరయ్య",
                "రాక్షసుడు",
                "ధనరాసి",
                "వివాహం",
                "తండ్రి"
            ],
            "characters": [
                "సీనయ్య",
                "శంకరయ్య",
                "రాక్షసుడు",
                "రాక్షసి",
                "రాక్షసి కూతురు"
            ],
            "locations": [
                "చెరువు",
                "కొండ ప్రాంతం",
                "గుహ",
                "కోనేరు"
            ],
            "content": "సీనయ్య అనే ఆయనకు శంకరయ్య అనే కొడుకు ఉండేవాడు. సీనయ్యకు తన కొడుకు ఎందుకూ కొరగానివాడని నమ్మకం. అందు చేత ఆయన ప్రతిదానికీ వాణ్ణి శాసిస్తూ, కోప్పడుతూ వాడికి సొంత ఆలోచన అనేది సాధ్యం కాకుండా చేశాడు.\nతండ్రిదే శాసనంగా పెరిగిన శంకరయ్య శుద్ధ వెర్రి వెంగళప్పగానే తయారయ్యాడు. పెరుగుతున్న కొద్దీ వాడి బుర్రపూర్తిగా చెడింది. వాడికి సొంతాన నేర్చుకున్న విద్య ఒకటే తెలుసును. అదేమిటంటే, ఊరి చెరువులో ముణిగి, ఊపిరి బిగబట్టి, చాలాసేపు కూర్చో వటం. తండ్రి అదుపు లేకుండా వాడు ఈ విద్య అద్భుతంగా నేర్చుకున్నాడు. తండ్రి ఏ పని చెప్పినప్పటికీ వాడు దాన్ని ఏదోవిధంగా పాడు చేసేవాడు.\nకొడుక్కు పెళ్ళి చేస్తే వాడికి తెలివి తేటలు వస్తాయేమోనన్న ఒక్క ఆశ సీనయ్యను వదల లేదు. సీనయ్యకు భార్యలేదు గనక, కోడలు వచ్చి తనకు ఇంటిపని చూసుకునే బాధ తప్పిస్తుందన్న ఆశకూడా ఉన్నది. అయితే, గ్రామంలో ఎరిగిన వాళ్లెవరూ శంకరయ్యకు పిల్లనివ్వటానికి ఒప్పుకోలేదు.\nఇలా ఉండగా పొరుగూరిలో ఒకసంబంధం ఉన్నట్టు తెలిసింది. సీనయ్య తన కొడుకును పెళ్లి చూపులకు తీసుకుపోతూ, అక్కడ ఎలా మసులుకోవాలో వివరంగా చెప్పి, “ముందు వెళ్ళుతూనే చెప్పులు తలుపు వెనక విడిచి, నువ్వు కుర్చీ మీద కూర్చో, తెలిసిందా?” అన్నాడు.\nశంకరయ్యకు తండ్రి ఏది చెప్పినా ఉన్న మతి కూడా పోతుంది. అయినా వాడు, తెలి సిందన్నట్టు తల ఆడించి, తండ్రి చెప్పిన మాటలు మళ్ళీ మళ్ళీ అనుకుంటూ, బండిలో ఎక్కి కూర్చున్నాడు. కాని దారిలో ఆ మాటలు తారుమారయ్యాయి.\nతీరా ఊరు చేరి, పెళ్ళి కూతురు ఇల్లు చేరి, శంకరయ్య తన చెప్పులు తీసి కుర్చీ మీద పెట్టి, తాను పోయి తలుపు వెనకాల కూర్చున్నాడు.\nపిల్ల తండ్రికి శంకరయ్యను చూడగానే అంతా అర్థమయిపోయింది. ఆయన ఆ తండ్రీ కొడుకులకు పిల్లనైనా చూపకుండా, “ఈ వెర్రిబాగుల సంబంధం మా కొద్దు,\" అని వారిద్దరినీ వచ్చిన దారినే పంపేశాడు.\nఇంటికి వచ్చాక సీనయ్య శంకరయ్య మీద విరుచుకు పడి, “ఇక నీకీ జన్మలో పెళ్ళి కాదు. తలమాసిన వాడెవడైనా నీకు పిల్లనిస్తే ఇయ్యాలి!” అని కసురుకున్నాడు.\nతనకు పిల్లనిచ్చే తలమాసిన వాణ్ణి వెతక టానికి శంకరయ్య నిశ్చయించాడు. ఆ రాత్రికి రాత్రే వాడు ఇంటి నుంచి బయలుదేరాడు. వాడు మూడు రోజులు ప్రయాణం చేసి నాలుగో రోజు చీకటిపడే వేళకు ఒక కొండ ప్రాంతానికి చేరాడు. అక్కడ ఒక గుహలో నుంచి విచిత్రమైన ధ్వని వాడికి వినిపిం చింది. ఆ గుహలో ఒక రాక్షసుడు నిద్ర పోతు న్నాడు. వాడు పెడుతున్న గురకే శంకరయ్య విన్నది.\nశంకరయ్య లోపలికి వెళ్ళి, రాక్షసుణ్ణి చూసి, వాడి జుట్టు మట్టికొట్టుకుని, మాసి నట్టుండటం గమనించాడు. “నాకు పిల్లనిచ్చే తలమాసినవాడు. నేను వస్తున్నానని తెలిసి భయపడి ఇక్కడ దాక్కున్నాడన్నమాట!” అనుకుని శంకరయ్య ఆ రాక్షసుణ్ణి జుట్టు పట్టుకుని ఊపాడు.\nరాక్షసుడు పెద్దగా ఆవలిస్తూ లేచి, “ఎవ డురా నన్ను లేపిందీ?” అని కోపంగా గర్జిం చాడు.\n“పిల్లనివ్వకుండా ఎటు పోతావురా, తల మాసిన వెధవా? వెంటనే కట్నంతో సహా నాకు పిల్లనిచ్చి పెళ్ళి చెయ్యి,\" అంటూ శంక రయ్య రాక్షసుడి చెవి మెలిపెట్టాడు.\nరాక్షసుడికి పట్టరాని కోపం వచ్చింది. వాడు ఆ కోపంలో శంకరయ్యను విరుచుకు తినేవాడే. కాని ఈ లోపుగా, గుహ లోపలి గుహలో ఉన్న రాక్షసుడి పెళ్ళాం, శంకరయ్య అన్న మాటలు విని ఇవతలికి వచ్చింది.\nఎందుకంటే, దానికొక కూతురు ఉన్నది. ఆ పిల్లది చాలా స్థూలకాయం. ఎంత ప్రయ త్నించినా దానికి ఈనాటి వరకూ సంబంధం కుదరలేదు.\nఅందుచేత రాక్షసి ఇవతలికి వస్తూనే, “ఏం రాక్షసుడివయ్యా నువ్వూ? అల్లుడు వస్తే ఒక మర్యాదా, మంచీ లేదూ!” అంటూ తన మొగుడి మీద విరుచుకు పడింది.\n“ఇంతకూ పిల్ల ఏదీ?” అంటూ శంక రయ్య చుట్టూ చూశాడు.\n“ఇప్పుడే విహారానికి వెళ్ళింది. ఇంకో ఝాముకుగాని తిరిగిరాదు. చాలా దూరం ప్రయాణంచేసి వచ్చినట్టున్నావు. బాగా అలిసి వచ్చావు, ఇంత తిని హాయిగా ఒక కునుకు తియ్యి,” అన్నది రాక్షసి.\nశంకరయ్య రాక్షసి పెట్టిన పళ్లు తిని, పాలు తాగి, లోపలి గుహలో జంతువుల చర్మాల మీద శయనించాడు.\nశంకరయ్య పుష్టి అయినవాడు. వాణ్ణి తినాలని రాక్షసుడికి కోరికగా ఉన్నది. కాని రాక్షసి శంకరయ్య పడుకున్న గుహకు అడ్డంగా కూర్చున్నది.\nరాక్షసికూతురు అర్ధరాత్రికి వచ్చింది. అది చేసిన అడావుడికి శంకరయ్య మేలుకుని, తల్లీ కూతుళ్ళ సంభాషణ విన్నాడు.\n\"ఇన్నాళ్ళకు మొగుడు నిన్ను వెతు క్కుంటూ వచ్చాడే,” అన్నది తల్లి రాక్షసి చాలా సంతోషంగా. “ఎక్కడ? ఎక్కడ?” అంటూ కూతురు రాక్షసి శంకరయ్య పడుకున్న గుహ లోకి తొంగి చూసింది.\nకళ్ళు కొంచెంగా తెరిచి రాక్షసి కూతుర్ని చూసి శంకరయ్య అదిరిపడ్డాడు. అది తల్లి దండ్రుల కన్న కూడా వికారంగా ఉన్నది.\nశంకరయ్యను చూసి రాక్షసి కూతురు, “వెన్నపూస లాగున్నాడు!\" అన్నది.\n“వాణ్ణి విరుచుకు తింటావా ఏం? ఆ పని మాత్రం చెయ్యకు. వీడు తప్పితే నీకు మరొక మొగుడు దొరికే అవకాశమే లేదు,” అని తల్లిరాక్షసి కూతుర్ని హెచ్చరించింది.\n“నా మాట సరే. అయ్య మాటేమిటి? మనిషి దొరికితే తినకుండా వదలడు,” అన్నది కూతురు.\n“అందుకేనేను బయటికికూడా పోకుండా కాపలా కాస్తున్నా. నేను కాస్సేపు అలా తిరిగి వస్తా. నువ్వు కాపలా కూర్చో,” అని తల్లి రాక్షసి బయటికి వెళ్ళిపోయింది.\nరాక్షసి కూతురికి శంకరయ్యను చూస్తున్న కొద్దీ తినాలన్న కోరిక పెరగ సాగింది. గుహ లోనే తినేస్తే తల్లి తనను బతకనివ్వదు. అందు కని రాక్షసి కూతురు శంకరయ్యను నిద్రలేపి, “పెళ్లి ఏర్పాట్లన్నీ అయ్యాయి. పద పోదాం,” అన్నది.\nఅంతా వింటున్న శంకరయ్యకు దాని దొంగఎత్తు అర్థమయింది.\n“ముందు కట్నం డబ్బు అక్కడ పెడితేనే పెళ్ళి!” అన్నాడు వాడు.\nరాక్షసి కూతురు లోపలికి వెళ్ళి, ఒక తోలు సంచీ నిండా రత్నాలూ, బంగారమూ తెచ్చి, శంకరయ్య చేతికిచ్చి, పదమన్నది.\nశంకరయ్య సంచీ మూతికట్టి భద్రంగా చంకన పెట్టుకుని, రాక్షసి కూతురి వెనకనే బయలుదేరాడు.\nగుహదాటి ఇవతలికి రాగానే వాడు రాక్షసి కూతురితో, “స్నానం చెయ్యికుండా పెళ్ళి ఏమిటి? ముందు స్నానం చెయ్యాలి,” అన్నాడు.\nరాక్షసి కూతురు వాణ్ణి ఒక కోనేరు దగ్గరికి తీసుకుపోయింది. వాడు సంచీతో సహా కోనేరులోకి దూకి, అడుగున కూర్చున్నాడు.\nరాక్షసి కూతురు ఎంతసేపు చూసినా వాడు మళ్ళీ పైకి రాలేదు. దానికేమో నీరు అంటే చచ్చే భయం. వాడు మర్నాడు చచ్చి పైకి తేలుతాడనీ, అప్పుడు తాను వచ్చి వాణ్ణి పీక్కు తినవచ్చుననీ అనుకుని అది తమ గుహకు తిరిగి వెళ్ళింది.\nతరవాత శంకరయ్య తల నీటి పైకి పెట్టి, రాక్షసి కూతురు పోయిందని తెలుసుకుని కోనేటి నుంచి వెలుపలికి వచ్చి సంచీతో సహా ఇంటికి తిరిగి వచ్చాడు.\nడబ్బుతో తిరిగి వచ్చిన శంకరయ్యకు మంచి సంబంధం దొరికింది. తన అదుపు లేకపోతే తన కొడుకు వెర్రి వెంగళప్ప కాదని సీనయ్య అప్పటికి గ్రహించాడు.\nఆ తరవాత శంకరయ్య తాను యోగ్యుడే నని రుజువు చేసుకోడానికి ఎంతో కాలం పట్టలేదు.",
            "book_page_end": 62,
            "story_id": "2005_04_16",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "ఆర్య - 22",
            "book_page_start": 63,
            "pdf_page_start": 63,
            "pdf_page_end": 66,
            "author": "చందమామ బృందం",
            "genre": "కామిక్ ధారావాహిక",
            "moral": "చందమామ బృందం",
            "keywords": [
                "ఆర్య",
                "యువరాణి",
                "స్వర్ణవిగ్రహం",
                "సాహసం",
                "వీరసింహుడు"
            ],
            "characters": [
                "ఆర్య",
                "వీరసింహుడు",
                "సుఖదేవుడు",
                "సుకన్య",
                "జయానందముని",
                "గోవిందుడు",
                "అమరసింహుడు"
            ],
            "locations": [
                "జయనగరం",
                "దేవాలయం"
            ],
            "content": "జయనగరంలో నిర్మించిన నూతన ఆలయంలో స్వర్ణ విగ్రహాన్ని ప్రతిష్ఠించనున్నారని తెలియడంతో, వీరసింహుడు అక్కడికి స్వయంగా వెళ్ళి అడ్డుకు న్నాడు. అయితే, అక్కడ సామంతరాజు సుఖదేవుడి కుమార్తె సుకన్యను చూడగానే మనసు మార్చుకుని, స్వర్ణ విగ్రహం కావాలంటే, దానికి బదులు సుకన్యను తనకిచ్చి వివాహం చేయమని సుఖదేవుణ్ణి కోరాడు. అందుకు అంగీకరించమని సుకన్య తండ్రికి చెప్పింది.\nతన కుమార్తె నిర్ణయానికి సుఖదేవుడు అమితాశ్చర్యం చెందాడు.\nఏం తల్లీ, ఈ విషయంలో బాగా ఆలోచించే ఈ నిర్ణయానికి వచ్చావా?\nఅవును నాన్నా, విగ్రహాన్నీ, ఆలయాన్నీ రక్షించుకోవడం కోసం ఈ త్యాగం చేయడానికి సిద్ధంగా ఉన్నాను....\nలెస్సగా పలికావు యువరాణీ! నిన్ను మహారాణిలా చూసుకుంటాను.\nమొదట నా బిడ్డ పూజలు పూర్తి చేయనీ!\nయువరాజు ఆర్య సలహా ప్రకారమే నేను నడుచుకుంటున్నాను. ఆయనే కదా కోల్పోయిన విగ్రహాన్ని మళ్ళీ మనకు తెచ్చి ఇచ్చాడు.\nసంతోషం! నేనిప్పుడే రాజభవనానికి తిరిగి వెళ్ళి ఆమెకు స్వాగతం పలకడానికి తగిన ఏర్పాట్లు చేస్తాను. నా సేనాధిపతి ఇక్కడే ఉంటాడు.\nచిత్తం, ప్రభూ!\nవీరసింహుడు ఉత్సాహంగా గుర్రమెక్కి సేనాధిపతి అమరసింహుడికి కొన్ని సూచనలిచ్చాడు.\nనేను వెళ్ళి ఇప్పుడే ఏనుగును పంపిస్తాను. యువరాణిని సురక్షితంగా తీసుకు రావలసిన భాధ్యత నీది.\nజయానందముని తన శిష్యుణ్ణి పిలిచాడు.\nగోవిందా నువ్వు, ఆ ఊరేగింపు వెనకగా వెళ్ళు. సుకన్యకు నీ సాయం కావలసి రావచ్చు, జాగ్రత్త సుమా!\nచిత్తం, మహాత్మా!\nదేవాలయంలో విగ్రహాన్ని ప్రతిష్ఠించడంలో యువరాజు ఆర్య జయానందమునికి సాయపడ్డాడు. స్వర్ణవిగ్రహం అద్భుత గాంభీర్యంతో కనిపించ సాగింది.\nజయ గౌరీ మాతా!\nజయ జయ మాతా!!\nజయ జయ జగదంబా!\nజయానందుడు కర్పూర హారతి ఇచ్చాడు.\nప్రసాదాన్ని స్వీకరించడానికి ప్రజలు వరసగా వచ్చారు.\nజగన్మాతా! నీ ఆజ్ఞను నేను నెరవేర్చాను! ఇప్పుడు నీ శక్తిని చూపే భారం నీదే!\nజగన్మాత మిమ్మల్ని ఆశీర్వదించుగాక!\nజయ మాతా!\nపూజాది క్రతువులు పూర్తయ్యాక జయానందముని సుఖదేవుడి కేసి తిరిగాడు.\nసుఖదేవా, వీరసింహుడి అసలు ఉద్దేశం ఏమిటో మనకు తెలియదు. విగ్రహాన్ని వాడు అంత సులభంగా మరిచిపోడు!\nఆమెను సుకన్య విపత్తులో చిక్కుకుంటున్నదేమోనని భయం కలుగుతున్నది. మునివర్యా!\nజగన్మాత తప్పక రక్షిస్తుంది!\nవిగ్రహాన్నీ, ఆలయాన్నీ ప్రజలే కాపాడుకోవాలి!\nవిగ్రహం క్షేమంగా ఉండడం సంతోషం!\nవీరసింహుడు యువరాణికోసం ఏనుగును పంపాడు.\nభటులు కాచుకుని ఉన్నారు.\nఉన్నాను నాన్నా!\nసుకన్యా, సిద్ధంగా ఉన్నావా?\nఆమె బయలుదేరడాన్ని ఆలస్యం చేయకండి.\nసుకన్య ముని ఆశీర్వాదాలు పొందింది.\nఆమెను, ఆశీర్వదించండి మహాత్మా\nనమస్కారం, మునివర్యా!\nక్షేమంగా వెళ్ళిరా.\nఊరేగింపు బయలుదేరింది. కొందరు సైనికులు ముందు దారితీయగా, సేనాధిపతి అమరసింహుడు తన అనుచరులతో వారివెంట నడిచాడు.\nగోవిందుడు వారికి కొంత దూరంలో నడవ సాగాడు. అతన్ని ఎవరూ గమనించలేదు.\nఆపండి! తల తిరుగుతున్నది! కిందికి దిగనివ్వండి.\nసుకన్య కిందికి దిగి, ఒక చెట్టు బోదెకు ఆనుకున్నది.\nఏనుగు మీద ప్రయాణం అలవాటు లేదు. కొంతసేపు విశ్రాంతి తీసుకోవాలి.\nఅమరసింహుడిలో అసహనం పెరిగి పోయింది.\nయువరాణీ! మనం త్వరగా వెళ్ళాలి! రాజుగారు ఎదురు చూస్తూంటారు!\nరా వెళదాం, కాలయాపన చేయకు!\nబాలుడు హఠాత్తుగా ఎక్కడి నుంచో ఒక కోతి అనరసింహుడి మీదికి ఉరికింది.\nఏమిటి? ఎవరది? అయ్యో!\nఅలిసి పోయానని చెప్పాను కదా?\nఛీ, చేయి తియ్.\nఅమరసింహుడు కిందపడి స్పృహ కోల్పోయాడు. ఏనుగు ఎటో వెళ్ళిపోయింది. సైనికులు దిక్కుకొకరుగా పారిపోయారు.\nఆహా!\nబహు చాకచక్యంగా చేశావు! ఇక తిరిగి వెళ్ళిపో!\nకోతి, యువరాజు ఆర్యను గుర్తుపట్టింది.\nసుకన్య సంబర పడిపోయింది. ఆనందాశ్చర్యాలతో సతమత మయింది.\nఆర్యా? నువ్వు తప్పక నన్ను రక్షించగలవని నాకు తెలుసు.\nనేను కాదు. జగన్మాత కరుణ, గురువుగారి ఆశీస్సులే నిన్ను రక్షించాయి.\nఆర్య శిష్యుడికేసి తిరిగాడు.\nగోవిందా, నువ్వామెను సుఖదేవుడి వద్దకు చేర్చు. నేను ఆశ్రమానికి తిరిగి వెళతాను.\nఅలాగే! అక్కడే ఆమెకు క్షేమం.\nఆలస్యం చేయకండి. త్వరగా మీరు అక్కడికి చేరుకోవాలి!\nసుఖదేవుడు, తన అంగరక్షకుడి అడుగుల చప్పుడు విన్నాడు.\nఏమయింది? ఏమిటి విశేషం?\nయువరాణి తిరిగి వచ్చింది! -(ఇంకావుంది)",
            "book_page_end": 66,
            "story_id": "2005_04_17",
            "raw_genre_backup": "కామిక్ ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "మానవ నిర్మిత మహాద్భుతాలు",
            "book_page_start": 67,
            "pdf_page_start": 67,
            "pdf_page_end": 67,
            "author": "చందమామ బృందం",
            "genre": "చారిత్రక వ్యాసం",
            "moral": "చందమామ బృందం",
            "keywords": [
                "నలందా",
                "విశ్వవిద్యాలయం",
                "గుప్త రాజులు",
                "కుమార గుప్తుడు",
                "హుయాన్ త్సాంగ్"
            ],
            "characters": [
                "కుమార గుప్తుడు",
                "హుయాన్ త్సాంగ్"
            ],
            "locations": [
                "నలందా",
                "పాట్నా"
            ],
            "content": "నలందా విశ్వవిద్యాలయం\nమనదేశ చరిత్రలో గుప్త రాజులు పాలించిన కాలం స్వర్ణయుగంగా ప్రసిద్ధిగాంచింది. ఈ యుగంలో కళలూ, శిల్పాలూ అత్యుత్తమ స్థాయిని అందుకున్నాయి. కాళిదాసు, దండి మొదలైన మహాకవులు గుప్తరాజుల ఆస్థానంలోని వారే. గుప్తరాజుల కాలంలో కొన్ని అజంతా గుహలు కూడా చెక్కబడ్డాయి. అలాగే వీరు అనేక శాస్త్రాలను కూడా ప్రోత్సహించారు.\nక్రీ.శ. 4.13 లో విక్రమాదిత్యుడి కుమా రుడు మొదటి కుమార గుప్తుడు చక్రవర్తి అయ్యాడు. ఈయనే నలంద వద్ద జగద్విఖ్యాతి గాంచిన బౌద్ధుల విశ్వవిద్యాలయం స్థాపించాడు.\nఈ విశ్వవిద్యాలయంలో బౌద్ధ గ్రంథ పఠనంతో పాటు వేద పఠనం కూడా సాగేది.\nఏడు వందల ఏళ్ళపాటు విజయవంతంగా నడిచిన ఈ విశ్వవిద్యాలయానికి విద్యార్థులు మన దేశమంతటి నుంచి మాత్రమే కాకుండా, ఆగ్నేయాసియా దేశాల నుంచీ, చైనా నుంచీ వచ్చేవారు. సుప్రసిద్ధ చీనా యాత్రికుడు హుయాన్ త్సాంగ్ 7 వ శతాబ్దంలో ఇక్కడ కొంత కాలం చదువుకోవటమే కాకుండా, ఈ విశ్వవిద్యాలయం గురించి ఎన్నో గొప్ప విషయాలు రాశాడు.\nవేలాది మంది విద్యార్థులు అక్కడే వుండి చదువుకోవడానికి వీలుగా అసంఖ్యాకమైన గదులతో, విశాల మండపాలతో నిర్మితమైన నలందా విశ్వవిద్యాలయ శిథిలాలు పాట్నా నగరానికి ఆగ్నేయ దిశగా 60 మైళ్ళ దూరాన ఉన్నాయి.",
            "book_page_end": 67,
            "story_id": "2005_04_18",
            "raw_genre_backup": "చారిత్రక వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "విజ్ఞానం ... వినోదం ... వికాసం",
            "book_page_start": 68,
            "pdf_page_start": 68,
            "pdf_page_end": 69,
            "author": "చందమామ బృందం",
            "genre": "విజ్ఞాన వ్యాసం",
            "moral": "చందమామ బృందం",
            "keywords": [
                "చర్మం",
                "కంగారూ ఎలుకలు",
                "క్యాన్సర్",
                "మెలిండా రోజ్",
                "అటవీ చట్టం"
            ],
            "characters": [
                "మెలిండా రోజ్"
            ],
            "locations": [
                "భారతదేశం"
            ],
            "content": "విజ్ఞాన వీచికలు :\nమన చర్మం\nమన శరీరంలోని అతిపెద్ద అవయవం ఏదో తెలుసా? నఖశిఖ పర్యంతం శరీరాన్ని కప్పుకుని వున్న మన చర్మమే. మన శరీరం బరువులో ఇది కనీసం పదహారు శాతం వరకు ఉంటుంది.\nఈ అవయవం ఎన్నో ముఖ్యమైన పనులను చేస్తోంది. మొట్టమొదటిదిగా ఇది చుట్టు పక్కల శీతోష్ణస్థితి నుంచి కాపాడుతుంది. స్పర్శజ్ఞానాన్నిస్తుంది. చర్మం లోని స్వేద గ్రంథులు మిగులు నీటిని, లవణాలను వెలుపలికి పంపుతూ శరీర ఉష్ణోగ్రతను ఒకే తీరులో ఉంచడానికి సాయపడతాయి. చర్మంలో మిలానిన్ అనే రంజనం మన శరీరం రంగును నిర్ణయిస్తాయి. సూర్యుడి నుంచి వెలువడే తీవ్రమైన నీలలోహితకిర ణాల దాడినుంచి కూడా చర్మం శరీరాన్ని కాపాడుతుంది.\nతనను తాను నిరంతరాయంగా పునఃసృష్టి చేసు కునే విలక్షణ స్వభావం చర్మానికి ఉంది. శరీరం మీద ఒక చోట దెబ్బ తగిలిందంటే, గాయం త్వరగా మాన డానికి వీలుగా చర్మంలోని కణాలు వెనువెంటనే విరి విగా పుట్టుకొస్తాయి.\nమన పరిసరాలు :\nకంగారూ ఎలుకలు\nకంగారూ ఎలుక అనగానే మన మనసుల్లో విచిత్ర మైన రూపంగల జంతువు కనిపిస్తుంది కదూ? అయితే ఎడారి ప్రాంతాలలో నివసించే ఈ జంతువు కంగారూ కాదు; ఎలుకా కాదు. అయినా దీనికి కంగారూలాగా గెంతుతూ వెళ్ళే గుణం ఉంది. పొడవైన వెనక కాళ్ళూ, రోమాలతో నిండిన పెద్ద కుచ్చు తోకా ఉన్నాయి. గెంతేప్పుడు సమతౌల్యం కాపాడుకోవడానికి ఈ తోక ఉపయోగపడుతుంది.\n30 సెం.మీ. కన్నా తక్కువ ఎత్తుతో ఉన్న, రాత్రుల్లో సంచరించే ఈ జంతువు మామూలుగా రెండు కాళ్ళ మీద నడుస్తుంది. వీటి పొడవాటి నాశికా మార్గాలు శ్వాసించే గాలిని చల్ల పరచడానికి ఉపయోగపడతాయి. ఇవి తాగే నీళ్ళు శరీరంలో పరిరక్షించ బడడానికి అను వుగా వీటి మూత్రపిండాల నిర్మాణం ఉన్నది. ఈ జంతు వుల దిగువ దవడలను ఆనుకుని సంచుల్లాంటి భాగాలు ఉన్నాయి. ఇవి హడావుడిగా తినకుండా మొదట గింజలను సంచులు నిండేంత వరకు వేగ వేగంగా నింపుకుంటాయి. గెంతుతూ సురక్షితమైన బొరియకు చేరుకుని నింపాదిగా, ప్రశాంతంగా తినడం ప్రారంభిస్తాయి.\nమీకు తెలుసా?\nమెలిండా రోజ్\n1994 ఫిబ్రవరి 14వ తేదీ పదమూడేళ్ళ మెలిండా రోజ్ హాథవేకు ఆట్కిన్స్ ట్యూమర్ ఉన్నట్టు కనుగొనబడింది. అది చాలా అరుదుగా కనిపించే ప్రాణాంతకమైన క్యాన్సర్. అయినా చిన్నారి మెలిండా దానిని చూసి ఏమాత్రం భయ పడలేదు. విచారంలో మునిగిపోలేదు. తన రుగ్మత తన ఉత్సాహాన్ని కబళించడానికి ఆమె అనుమ తించలేదు. క్యాన్సర్ వ్యాధిగ్రస్తులైన సహ చిన్నా రులలో మెలిండా రోజ్ హాథవేకు ఆట్కిన్స్ ట్యూమర్\nరుల మధ్య విశ్వాసాన్ని పెంపొందించి ఆనందాన్ని వ్వడానికి ఆమె ప్రయత్నించింది. ఆ లక్ష్యసాధన కోసం తండ్రి సాయంతో ఒక వెబ్సైట్ రూపొం దించుకుంది. అందులో ఒక రోగిలా కాకుండా, మామూలు వ్యక్తిగా పదిమందితో సంబంధాలు పెంపొందించుకోవడానికి కృషిచేసింది.\nమెలిండా 1996 సెప్టెంబర్ 15వ తేదీ తన పదిహేనవ యేట కన్నుమూసింది. అయినా తన వెనక మాయని విశ్వాస వారసత్వాన్ని వదిలి వెళ్ళింది. అచంచల ధైర్యసాహసాలు ప్రదర్శించిన ఈ ధీర యువతి జ్ఞాపకార్థంగానే క్యాన్సర్ ఆస్ప త్రులు, సొసైటీలు యేటా ‘రోజ్ డే'ను జరుపు కుంటున్నాయి.\nమన దేశం గురించి తెలుసుకుందాం\nక్విజ్",
            "book_page_end": 69,
            "story_id": "2005_04_19",
            "raw_genre_backup": "విజ్ఞాన వ్యాసం",
            "normalized_genre_te": "విజ్ఞాన వ్యాసం",
            "normalized_genre_code": "SCIENCE_ARTICLE",
            "content_type": "STORY",
            "language": "TELUGU"
        },
        {
            "title": "ఫోటో వ్యాఖ్యల పోటీ",
            "book_page_start": 70,
            "pdf_page_start": 70,
            "pdf_page_end": 70,
            "author": "చందమామ బృందం",
            "genre": "ప్రకటన",
            "moral": "చందమామ బృందం",
            "keywords": [
                "పోటీ",
                "వ్యాఖ్యలు",
                "బహుమానం",
                "విజేతలు",
                "సెప్టెంబర్"
            ],
            "characters": [
                "ఎస్. హెచ్. స్ఫూర్తి రెడ్డి వి.హెచ్.",
                "మహంతేష్ సి. మొరబాద్",
                "టి. శశిధర్ రెడ్డి"
            ],
            "locations": [
                "చెన్నయ్",
                "అనంతపురం జిల్లా"
            ],
            "content": "ఈ ఫోటోలకు ఒక్క మాటలోగాని,\nచిన్నవాక్యంలోగాని వ్యాఖ్యలు రాయగలరా?\nరెండు వ్యాఖ్యలకూ సంబంధం ఉండాలి.\nవ్యాఖ్యలను కాంపిటీషన్ పోస్ట్కార్డుపైన రాసి ఈ నెల 25వ తేదీలోగా మాకు అందేలా పంపాలి. పోటీ ఫలితాలు జూన్ 2005 సంచికలో ప్రచురిస్తాం. ఉత్తమమైన వ్యాఖ్యకు రూ.100 బహుమానం.\nఫోటో వ్యాఖ్యల పోటీ: చందమామ, 82, డిఫెన్స్ ఆఫీసర్స్ కాలనీ, ఈకాట్టుతాంగల్, చెన్నయ్ - 600 097.\nఅభినందనలు\nఫిబ్రవరి నెల పోటీ ఫలితాలు\nటి. శశిధర్ రెడ్డి\nS/o. టి. నాగిరెడ్డి\nమోదుగులకుంట గ్రామం\nతాడిమర్రి మండలం\nఅనంతపురం జిల్లా (ఆం.ప్ర)\nమొదటి ఫొటో : అక్క పెళ్ళికి...\nరెండవ ఫొటో : తమ్ముడి సన్నాయి మేళం!\nసమాధానాలు\n1. చెట్ల పూజ.\n2. చండీఘడ్.\n3. 1927.\n4. ఏప్రిల్ 1973.",
            "book_page_end": 70,
            "story_id": "2005_04_20",
            "raw_genre_backup": "ప్రకటన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 20,
        "author_counts": {
            "విశ్వం": 1,
            "వూకాటి సుభాషిణి డాటరాఫ్ వి.శ్రీనివాసులు": 1,
            "మాచిరాజు కామేశ్వరరావు": 1,
            "శ్రీలలిత": 1,
            "చందమామ బృందం": 15,
            "చందమామ ఇండియా లిమిటెడ్": 1
        },
        "genre_counts": {
            "వ్యాసం": 1,
            "పాఠకుల రచన": 1,
            "సామాజిక కథ": 1,
            "నీతి కథ": 1,
            "ధారావాహిక": 1,
            "బేతాళ కథ": 1,
            "చారిత్రక వ్యాసం": 2,
            "విదేశ పూర్వగాథ": 1,
            "వార్తా వ్యాసం": 1,
            "కామిక్ ధారావాహిక": 2,
            "జానపద కథ": 1,
            "హాస్యం": 2,
            "ప్రకటన": 2,
            "జాతక కథ": 1,
            "పౌరాణికం": 1,
            "విజ్ఞాన వ్యాసం": 1
        }
    }
}