{
    "book_id": "చందమామ_2007_11",
    "stories": [
        {
            "title": "చారిత్రక వాస్తవికతకు మించిన సత్యం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం (సంపాదకుడు)",
            "genre": "సంపాదకీయం",
            "moral": "చారిత్రక వాస్తవికతకు మించిన మహత్తర వాస్తవికత సంప్రదాయాలలో, పురాణాలలో ఉంటుంది.",
            "keywords": [
                "సంప్రదాయాలు",
                "పురాణేతిహాసాలు",
                "రామాయణం",
                "మహాభారతం",
                "వాస్తవికత"
            ],
            "characters": [],
            "locations": [],
            "content": "దేశమంటే ఒక్క భూభాగం మాత్రమే కాదు; సంస్కృతీ సంపన్నులైన మనుషులు కూడా. మనుషులు సంస్కృతీ సంపన్నులుగా పరిణమించడానికి వేనవేల సంవత్స రాలు పడతాయి. పురాతనమైన మనదేశంలో వేలాది సంవత్సరాలుగా సంస్కృతీ సంప్రదాయాలు అవిచ్ఛిన్నంగా కొనసాగుతున్నాయి. అందుకు పురాణేతిహాసాలు, కావ్యాలు, కళలు, మహాపురుషుల జీవితాలు, వారు ప్రబోధించిన ఆదర్శాలు ఎంతగానో దోహదం చేశాయి. ముఖ్యంగా రామాయణ మహాభారతాలు చూపిన ప్రభావం అనన్య సామాన్యమైనది. కావ్యాలుగా, నాటకాలుగా, పాటలుగా, పద్యాలుగా, జానపద గీతాలుగా వాటిని చదివి, విని, పాడి, చూసి, వాటిలోని పాత్రలు నవ్వినప్పుడు నవ్వి, ఏడ్చినప్పుడు కంట తడిపెట్టి-వాటితో మమేకమవుతూ వస్తూన్న జాతి మనది. సామాన్యప్రజలు వాటిలోని పాత్రలను మంచి చెడులకు సజీవ సంకేతాలుగా పరిగణిస్తున్నారు.\nసంప్రదాయాలకు మూలకందాలుగా సుదీర్ఘకాలం భావించబడిన వాటిని వాస్తవంగా స్వీకరించాలన్నది అంగీకరించబడిన ఆధారసూత్రం. రాముడు, కృష్ణుడు జీవించారని భావించబడే కాలాలకూ ఇప్పటికీ మధ్య, యుగాలు గడిచి పోయాయి. ఇప్పుడు వారి జీవితాలకు చారిత్రక ఆధారాలను వెతకడం వల్ల ఎలాంటి ప్రయోజనమూ ఒరగబోదు. అది మన పూర్వుల ఆధారాలను వెతికినట్టే ఉంటుంది. సత్యం పట్ల తప్ప చారిత్రక ఆధారాల పట్ల అంతగా ఆసక్తి కనబరచని సంప్రదాయం మనది! బాధ్యతాయుతమైన పదవులలో ఉన్నవారు అలాంటి పురాణ పురుషులు జీవించి నట్టు చారిత్రక ఆధారాలు లేవు అంటే-ప్రశాంత జన జీవనానికి భంగం కలిగించినవారే అవుతారు. పక్షపాత వైఖరితో కూడుకున్న అలాంటి వాస్తవికవాదాలను పట్టించుకోక పోవడమే ఉత్తమం! చారిత్రక వాస్తవికతకు మించిన మహత్తర వాస్తవికత ఉందన్న విషయం మరిచిపోకూడదు!",
            "book_page_end": 5,
            "story_id": "2007_11_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "రాజుగారికోతి",
            "book_page_start": 7,
            "pdf_page_start": 7,
            "pdf_page_end": 10,
            "author": "డా. జొన్నలగడ్డ మార్కండేయులు",
            "genre": "కల్పిత కథ",
            "moral": "మూగ జీవాల పట్ల ప్రేమను కలిగి, వాటి శక్తులను గౌరవించాలి.",
            "keywords": [
                "కోతులు",
                "జమీందారు",
                "నటేశం",
                "మాన్యం",
                "ఆంజనేయస్వామి"
            ],
            "characters": [
                "నటేశం",
                "నటేశం భార్య",
                "పూజారి",
                "జమీందారు",
                "దివాను",
                "బుల్లికోతి (రాజుగారికోతి)"
            ],
            "locations": [
                "నక్కవానిపాలెం",
                "సిరిపురం జమీ",
                "ఆంజనేయ స్వామి గుడి",
                "దివాణం"
            ],
            "content": "నక్కవానిపాలెంలో నటేశం అనే కోతులాడించే వాడు ఉండేవాడు. భార్యతో కలిసి వాడు సిరి పురం జమీలోని గ్రామ గ్రామాన తిరుగుతూ కోతుల నాడిస్తూ జీవనం గడిపేవాడు. వాడి దగ్గర ఒక మగకోతి, ఒక ఆడకోతి ఉండేవి. అవి వింత వింత విన్యాసాలతో, చిలిపి పను లతో ప్రజలను ఆకట్టుకుని, చివరలో ఒక చిప్ప పట్టుకుని డబ్బులిమ్మని అడగడం జనానికి సరదాగా ఉండేది. నటేశానికి ఆటచివర నాలుగు డబ్బులు లభించడంవల్ల తిండికి లోటు లేకుండా గడిచిపోతున్నది. ఎప్పటి కైనా తన కోతులాట ద్వారా జమీందారును మెప్పించి ఆయన చేత సన్మానం పొంది, మాన్యం సంపాదించాలన్నది వాడి ఆశ. వానాకాలం సమీపించే సరికి, నటేశం కోతులాట ముగించుకుని, సామానంతా గాడిద మీద వేసుకుని, కోతులను భుజాల మీదికి ఎక్కించుకుని, మజిలీలు చేస్తూ నక్కవాని పాలెం సమీపించాడు. వాడు ఊళ్ళోకి వచ్చే లోగా చీకటిపడి, అప్పటికే వాన ప్రారంభ మయింది. వాడు గాడిద మీదున్న సామా నంతా దాపుల కనిపించిన ఆంజనేయ స్వామి వారి గుడి అరుగు మీదికి చేర్చి, గాడిదను వానలోనే వదిలేసి, కోతులతో సహా, భార్యతో కలిసి అరుగు మీదికి చేరాడు. అప్పుడే గుడి తలుపులు మూస్తున్న పూజారి, “ఎక్కడెక్కడో తిరిగి వచ్చి, గుడి అరుగులు మైలచేయ కండి, వెళ్ళండి,\" అని కసిరాడు. అంతలో ఆడకోతి పూజారి ఎదుటికివచ్చి, రెండు కాళ్ళపై నిలబడి చేతులు జోడించింది. పూజారి దాన్ని కాస్సేపు పరిశీనలగా చూసి నటే శంతో, “ఒరేయ్, దీని వాలకం చూస్తూంటే ప్రసవ వేదన పడుతున్నట్టున్నది. ఆంజనేయ స్వామి ప్రతిమను పూజిస్తూ, దీని మూగ అభ్యర్థనను మన్నించకపోతే, మనిషిగా నా జన్మకు అర్థంలేదు. మీరు ఇక్కడే ఉండండి. వెళ్ళకండి. దీనికిక్కడ పిల్ల పుట్టడం స్వామి వారి లీలగా భావిస్తాను,” అన్నాడు ఎంతోకని కరంతో. ఆయన ఊహించినట్టుగానే ఆడకోతి నిమి షాల్లో మగ కోతిపిల్లను కన్నది. వాన తగ్గి నటేశం అరుగులు శుభ్రంచేస్తూంటే, మగకోతి పూజారి ఎదుటికి వెళ్ళి రెండు కాళ్ళ మీద నిలబడి నమస్కరించి పక్కకు తప్పుకున్నది. దానిని గమనించిన నటేశం భార్య పూజారితో, “అయ్యవారూ! ఈ మగకోతి తనకు పుట్టిన కొడును భవిష్యత్తు తెలుసుకోవాలని దణ్ణం పెడుతున్నట్టుంది,\" అన్నది నవ్వుతూ. పూజారి ఏ కళనున్నాడో ఏ మోమరి. “దీన్ని కోతిచేష్ట అని కొట్టిపారేయకూడదు. కోతులు ఆంజనేయస్వామికి ప్రతిరూపాలు. నేను ఇంతవరకు మనిషి జాతకాలు వేశాను తప్ప, జంతువులకు వేయలేదు. అయినా, ఆంజ నేయస్వామికి నమస్కరించి, దీని జనన సమయాన్ని బట్టి లెక్క కడతానుండు,” అంటూ వేళ్ళతో లెక్క కట్టి, “ఇప్పుడు పుట్టిన కోతిపిల్ల జనన సమయాన్ని బట్టి చూస్తే మామూలు కోతి పిల్లలాగా ప్రవర్తించదు. ఇది ఎవరినైనా యాచించిందంటే వారు మహారాజు అంశ కలిగినవారుగా ఉంటారు. దీని కారణంగా మీ జీవితాలు ఉన్నత స్థితికి రాగలవని నాకనిపిస్తున్నది,\" అన్నాడు. నటేశం బుల్లికోతిని చేతిలోకి తీసుకుంటూ, “చెప్పినట్టు ఇది నాలుగు విద్యలు నేర్చు కుని, జమీందారుగారి నాకర్షిస్తే నాకు కోతి మాన్యం దొరికి, ఇదే ఊళ్ళో స్థిరపడాలని ఉన్నది. మీ దీవన, హనుమంతులవారి దయ ఫలిం చాలని కోరుకుంటున్నాను,” అని పూజారి వద్ద సెలవు తీసుకుని వెళ్ళిపోయాడు. రోజులు గడిచే కొలది ఆటలు నేర్చుకుని ఒకయేడాది తిరిగే సరికి బుల్లికోతి జనాన్ని ఆకర్షించడం మొదలు పెట్టింది. అయితే, అదేం చిత్రమోగాని, అది తల్లికోతి, తండ్రి కోతిలాగ చిప్ప పుచ్చుకుని ఎవరినీ చిల్లర డబ్బులు అడిగేది కాదు. ఇచ్చినా పుచ్చుకు నేది కాదు. ఆట అయిపోగానే, కాలు మీద కాలువేసుకుని పడుకోవడం నటేశం దానికి నేర్పాడు. నటేశం నవ్వుతూ, “బాబూ! దీని జాతకం చాలా గొప్పది. మహారాజు అంశ కలవారిని తప్ప యాచించదు,\" అనేవాడు. ఆట చూడ్డానికి వచ్చిన జనం ఉత్సాహం కొద్దీ దానికి డబ్బు ఇచ్చినా పుచ్చుకునేది కాదు. దాంతో ప్రజలు బుల్లికోతిని రాజుగారి కోతి అని పిలవసాగారు. ఆ సంగతి ఆనోటా ఈనోటా పడి సిరిపురం జమీందారు చెవిన పడింది. కోతులాడించే వాడు తన కోతిని రాజుగారికోతిగా ప్రచారం చేసుకోవడం ఆయనకు ఆగ్రహం తెప్పిం చింది. దివానును పిలిచి, \"ఆ కోతులాడించే వాణ్ణి శిక్షించు. లేకుంటే పూర్వజన్మలో అది నా తాత అని చెప్పినా చెబుతాడు,” అని ఆదేశించాడు. దివాను భటులను పిలిపించి, రాజుగారి కోతి వెనక ఉన్న కథంతా తెలుసుకుని జమీం దారుతో, “ప్రభూ! పొట్టకూటి కోసం మాటల మ్ముకునే వారిని మనం శిక్షించ కూడదు. ఆ కోతిపిల్ల ఆంజనేయ స్వామి ఆలయం అరుగు మీద పుట్టింది. ప్రజలు దాన్ని అభి మానిస్తున్నారు. దాని జోలికి వెళ్ళడం మంచిది కాదు. కావాలంటే అది మహారాజు అంశ కల వారిని మాత్రమే యాచిస్తుందన్న విషయాన్ని మాత్రం పరీక్షించవచ్చు. దివాణంలో నటేశం కోతులాట ఏర్పాటు చేద్దాం. ఎవరికీ అను మానం రాకుండా తమరు ప్రజల్లో మారు వేషంలో కలిసిపొండి. అతి చిన్న మొత్తాన్ని కోతిపిల్ల కివ్వండి. ఆ మొత్తాన్ని పుచ్చుకుంటే దానికి మహారాజు అంశగలవారిని గుర్తించే శక్తి ఉన్నట్టు; అలా జరగని పక్షంలో నటేశం దంపతులను ఇక మీదట అలా రాజశబ్దాన్ని కోతికి చేరిస్తే శిక్షింప బడగలరని గట్టిగా హెచ్చ రిద్దాం,” అన్నాడు. జమీందారు అందుకు అంగీకరించాడు. జమీందారు సమక్షంలో తన కోతులాట ప్రదర్శించే అవకాశం లభించినందుకు నటేశం ఆనందంతో ఉబ్బి తబ్బయ్యాడు. ప్రదర్శన చక్కగా జరిగింది. కాని, కోతులాటను చూడ్డా నికి జమీందారు రాకపోవడం తెలిసి నటేశం ఆశాభంగానికి లోనయ్యాడు. అయితే, తామి చ్చినా పుచ్చుకోదా అనే దర్పంతో జమీందారు బంధువులు పెద్ద మొత్తాలను బుల్లి కోతి కిచ్చారు. అయితే, కాలు మీద కాలు వేసు కుని పడుకుని పుచ్చుకోకుండా అలాగే చూస్తూన్న దాని దర్జాకు ముచ్చటపడి, “ఇది నిజంగా రాజుగారికోతే!\" అంటూ అందరూ నవ్వుకోసాగారు. అప్పుడు జనం నుంచి గుబురు గడ్డం మీసాలుగల సామాన్యుడివేషంలో వున్న జమీం దారు ముందుకు వచ్చి అతి చిన్న మొత్తాన్ని కోతిపిల్ల మీదికి విసిరాడు. అంతే, ఆ కోతి పిల్ల చెంగున లేచి, ఆ చిల్లరను తీసి కళ్ళ కద్దుకుని, మారువేషంలో వున్న జమీందారు వద్దకు వెళ్ళి రెండు కాళ్ళపై నిలబడి చేతులెత్తి మొక్కసాగింది. ఆయన జమీందారని తెలియగానే ప్రజలు జేజేలు పలికారు. జమీందారు, \"ఏనుగులూ, గుర్రాలూ మా మనసెరిగి ప్రవర్తిస్తాయన్నది మాకనుభవమే. అలాగే ఈ కోతికి రాజుగారిని గుర్తించే శక్తి ఉన్నదని అంగీకరిస్తున్నాను. ఇది నిజంగా రాజుగారికోతే! మూగజంతువులను ప్రేమిస్తూ, వాటి శక్తులను మనం ఉపయో గించుకోవాలన్నదే ఈ కోతిపిల్ల మనకిచ్చే సందేశం. మూగప్రాణుల రక్షణకు నేనొక పరిరక్షణ ఉద్యానవనాన్ని ఏర్పాటు చేస్తాను. ఈ ఉద్యానవనంలో రాజుగారి కోతి మహా రాజులా స్వేచ్ఛగా తిరుగుతుంది. దీనిని పెంచిన నటేశానికి మాన్యం ఇస్తున్నాను,” అన్నాడు. కోతులను పరిరక్షణ ఉద్యానవనానికి అప్ప గించి, నటేశం నక్కవాని పాలెంలో జమీం దారు ఇచ్చిన మాన్యంతో సుఖంగా జీవించ సాగాడు. పరిరక్షణ ఉద్యానవనంలో ఇతర జంతువులూ, పక్షులూ చేరడంతో రాజుగారి కోతి తన తల్లికోతి, తండ్రికోతితో స్వేచ్ఛగా, హాయిగా జీవించసాగింది.",
            "book_page_end": 10,
            "story_id": "2007_11_02",
            "raw_genre_backup": "కల్పిత కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మహీపతి సలహా",
            "book_page_start": 11,
            "pdf_page_start": 11,
            "pdf_page_end": 12,
            "author": "కంచనపల్లి వేంకటకృష్ణారావు",
            "genre": "కల్పిత కథ",
            "moral": "పనివాళ్ళను మంచిగా చూసుకుంటేనే వారి నుండి ఆశించిన పనిని రాబట్టగలం.",
            "keywords": [
                "వంటవాడు",
                "కేదారయ్య",
                "మహీపతి",
                "వ్యాపారం",
                "అప్పు"
            ],
            "characters": [
                "కేదారయ్య",
                "సునందుడు (వంటవాడు)",
                "మహీపతి (ఉపాధ్యాయుడు)"
            ],
            "locations": [
                "జయపురం",
                "మైలవరం"
            ],
            "content": "జయపురానికి చెందిన కేదారయ్యకు ఏదైనా మంచి వ్యాపారం పెట్టి బాగా డబ్బుగడించా లని ఆశ. వివిధ వ్యాపారాలను గురించి అను భవజ్ఞులను అడిగాడు. వారిలో చాలామంది- జయపురంలో సరైన పూటకూళ్ళ ఇల్లు లేక, వచ్చే వారికి మంచి తిండి దొరకడంలేదనీ, అందువల్ల మంచి పూటకూళ్ళ వ్యాపారం ప్రారంభించమనీ సూచించారు. జయపురం ముఖ్య రహదారిలో ఒక పెద్ద ఇల్లు తీసుకుని కేదారయ్య పూటకూళ్ళ వ్యాపారం ప్రారంభించాడు. అయినా అనుకు న్నంత వ్యాపారం జరగలేదు. ఇద్దరు ముగ్గురు వంటగాళ్ళను మార్చాడు. కాని వ్యాపారం పుంజుకోలేదు. ఏం చేయడమా అని ఆలో చిస్తున్న సమయంలో మైలవరం నుంచి సునందుడనే వంటవాడు పనివెతుక్కుంటూ వచ్చాడు. సునందుడు వంటవాడుగా చేరినప్పటి నుంచి వంటకాల రుచి అద్భుతంగా ఉండ డంతో, భోజనానికి వచ్చేవారి సంఖ్య క్రమ క్రమంగా పెరగసాగింది. రుచి, శుచి రెండూ ఉండడంతో వ్యాపారం పూటపూటకూ అభి వృద్ధి చెందసాగింది. కేదారయ్య పూటకూళ్ళ ఇల్లు కొన్నాళ్ళకే జయపురంలో మంచి పేరు తెచ్చుకున్నది. ఇలా వుండగా ఒకనాడు ఏదో ముఖ్య అవసరం ఏర్పడి, సునందుడు కేదారయ్యను వందవరహాలు అప్పు అడిగాడు. ఇప్పుడు వంద వరహాలు ఇస్తే, మరలా వెయ్యి వరహాలు అప్పు అడగగలడని భావించిన కేదారయ్య లేదనేశాడు. ఆ రోజునుంచే వంటకాల రుచి లోపించ సాగింది. భోజనానికి వచ్చే వారి సంఖ్య కూడా తగ్గసాగింది. రోజూ భోజనం చేయడానికి వచ్చే మహీపతి అనే ఉపాధ్యాయుడు కూడా రుచి లోపించడం గమనించి, “ఈ మధ్య వంటలు మునుపటిలా అంత బావుండడం లేదు ఎందుకని?\" అని అడిగాడు కేదా రయ్యను. “అదే నాకూ అంతుబట్టడం లేదు పంతు లుగారూ. వంట సరుకులూ అదే చోట కొంటున్నాం. ఎప్పుడూ వంటచేసే సునందుడే ఇప్పుడు కూడా చేస్తున్నాడు,” అన్నాడుకేదా రయ్య విచారంగా. మహీపతి కొంతసేపు ఆలోచించి, \"సునం దుడు నిన్నేదైనా సాయం కోరాడా?\" అని అడిగాడు. కేదారయ్య ఏదో జ్ఞాపకం చేసుకుంటు న్నట్టు, “అవును, పంతులుగారూ. సునం దుడు వంద వరహాలు అప్పు అడిగాడు. నేను ఇవ్వలేదు,” అన్నాడు. “ఎందుకు ఇవ్వలేదు?” అని అడిగాడు మహీపతి. “ఒకసారి ఇస్తే అదే అలవాటవుతుందని భావించాను,” అన్నాడు కేదారయ్య. “అలా ఎందుకు అనుకోవాలి? అన్నిటికీ ఒకేసూత్రం పాటిస్తేఎలా? ఒక్కొక్క వ్యాపారం ఒక్కొక్క విధంగా ఉంటుంది గనక, ఆయా వ్యాపారాలకు తగ్గ సూత్రాలనే పాటించాలి. అతడు ఏ అవసరంలో ఉండి అడిగాడో ఏమో! దాని మీది బాధతో చేసే వంట మీద శ్రద్ధ కనబరచలేక పోవచ్చు. నీ దగ్గర పనిచేస్తూ వేరొక చోటికి వెళ్ళి సాయం అర్థించలేడు కదా? ఇంతకూ అతడు అడిగింది అప్పుగానే కదా? వెంటనే వంద వరహాలు ఇచ్చి చూడు. ఫలితం నీకే తెలుస్తుంది. మన దగ్గర పని చేసే వాళ్ళను మంచిగా చూస్తేనే, వాళ్ళ దగ్గరి నుంచి ఆశించిన పనిని రాబట్టగలం,\" అని సలహా ఇచ్చాడు మహీపతి. కేదారయ్య ఆ రోజే సునందుడికి వంద వరహాలు ఇచ్చాడు. ఆ క్షణం నుంచి సునం దుడి ముఖంలో ఆనందం, పనుల్లో ఉత్సాహం కనిపించాయి. వంటలు అద్భుతంగా ఉన్నా యని భోజనానికి వచ్చినవాళ్ళు మెచ్చుకో సాగారు. వ్యాపారం మునుపటి కన్నా ఎక్కువ అభివృద్ధి చెందింది.",
            "book_page_end": 12,
            "story_id": "2007_11_03",
            "raw_genre_backup": "కల్పిత కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ - 26",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సీరియల్ కథ",
            "moral": "చందమామ బృందం",
            "keywords": [
                "కేశవుడు",
                "బ్రహ్మదండి",
                "మాంత్రికుడు",
                "స్థూలకాయుడు",
                "రెక్కల మనుషులు"
            ],
            "characters": [
                "కేశవుడు",
                "గోమాంగ్",
                "బ్రహ్మదండి",
                "జిత",
                "శక్తివర్మలు",
                "పులుగురాయుడు",
                "జయమల్లు",
                "స్థూలకాయుడు"
            ],
            "locations": [
                "రాకాసిలోయ",
                "అడవి",
                "కొండగుహలు"
            ],
            "content": "[కేశవుడూ అతడి అనుచరులూ నిప్పులు కక్కే సింహం గుహ ప్రవేశించారు. వాళ్ళకు రాతిగద, మనిషిపుర్రె కనిపించాయి. సింహం మీదికి రాగా గోమాంగ్ దానిని రాతిగదతో బలంగా కొట్టాడు. అది భయపడిపోయి గుహవిడిచి, రెక్కల మనుషులూ, బ్రహ్మదండి మాంత్రికుడూ వున్న ప్రదేశం కేసి పరిగెత్తసాగింది. బయలు ప్రదేశంలో బ్రహ్మదండి హుం ఫట్ అంటూ అరవసాగాడు. -తరవాత] బ్రహ్మదండి పెట్టేకేకలతో, రెక్కలమనుషులు చెల్లాచెదరుగా పారిపోతూ, ప్రాణభీతితో అరిచే అరుపులతో, మైదాన ప్రదేశమంతా దద్దరిల్లి పోయింది. నిప్పులు కక్కే సింహం మాత్రం రెక్కలమనుషుల జోలికి పోక, అల్లంత దూరంలోవున్న అడవి కేసి సూటిగా పరిగెత్తసాగింది. సింహం బాగా బెదిరిపోయిందనీ, అది తన ప్రాణరక్షణకు అడవి కేసి పారిపోతున్న దనీ ముందుగా గ్రహించినవాడు, బ్రహ్మదండి మాంత్రికుడు. ఆ వెంటనే అతడు మంత్ర దండాన్ని సింహం కేసి ఝళిపిస్తూ, “జై కాలభైరవా! ఫట్ ఘట్ హుం... సింహాన్ని చెవులు పట్టుకుని, అడవిలోకి లాగెయ్, ఉపాసకుల ఊడల మర్రీ!” అంటూ ఒక పెనుకేక పెట్టి, “హేయ్, జితా, శక్తీ! మీ రెక్కడ? రండి, రండి, భయం లేదు. సింహాన్ని కాననం లోకి తరిమేస్తున్నాను,\" అంటూ తన అంగ రక్షకులను పిలిచాడు. కేక వింటూనే జిత, శక్తివర్మలు ఒక చెట్టు చాటు నుంచి తొంగి చూసి, నిప్పులు కక్కే సింహం అరణ్యం కేసి దౌడు దీస్తున్నదని గ్రహించి, కత్తులు దూసి, గిరగిరా తిప్పుతూ, “ఆ వచ్చాం, వచ్చాం, బ్రహ్మదండీ! సింహం మా కత్తివేటుకు అంద కుండా తప్పుకున్నది. అరణ్యంలోకి జొరబడి దాన్ని వేటాడమంటావా?” అని అడిగారు. బ్రహ్మదండి పెద్దగా నవ్వుతూ, “మీ ధైర్య సాహసాలు నాకు తెలియనివా? అయినా, సింహాన్ని ఇప్పుడు అరణ్యంలోకి వెళ్ళి వేటా డటం క్షేమం కాదు. ముందు రెక్కల పురుగు గాళ్ళకు ధైర్యం చెప్పి మందవేయటం అవ సరం. వాళ్ళ నాయకుడు... ఆ గూబముఖం వెధవ ఎక్కడ? వాణ్ణి వెంటనే ఇక్కడికి పిలు చుకు రండి, లేకపోతే నేనే వాడున్న చోటుకు వస్తాను. నా అనుమానం రూఢి అయింది! ఆ కేశవుడి జుట్టు మన చేతికి దొరికినట్టే!” అన్నాడు. కేశవుడి పేరు వింటూనే జితశక్తివర్మలు ఉలిక్కిపడి చుట్టూ కలయ చూస్తూ, “కేశ వుడా? ఎక్కడ?” అంటూ బ్రహ్మదండి కేసి అనుమానంగా చూశారు. బ్రహ్మదండిమాంత్రికుడు ఏమాత్రం తొణక్కుండా, “జితా, శక్తీ! మీరు తొందర పడకండి! వాడెక్కడో ఈ ప్రాంతాలనే తన అనుచరులతో తిరుగుతున్నాడు. మనం జాగ్రత్తగా తిరుగులేని పథకం ఒకటి వేసి వాళ్ళందర్నీ పట్టేయాలి? ముందు నేను చెప్పిన పని చెయ్యండి,\" అన్నాడు. జిత, శక్తివర్మలు వెళ్ళేసరికి రెక్కల మను షుల నాయకుడు తన అనుచరులందర్నీ ఒక చోటుకు చేర్చి, వాళ్ళు సింహాన్ని చూసి అంతగా హడలి చెల్లా చెదరైనందుకు కేకలు వేస్తున్నాడు: \"మనది గరుడ వంశం! మన శక్తికీ, ధాటికీ ఈ లోకంలో తిరుగు లేదు. మన వంశం వాళ్ళు తప్ప, ఆకాశంలోకి పక్షిలా ఎగర గలిగిన వాళ్ళు ఇంకెవరున్నారు? ఆ నిప్పులు కక్కే సింహాన్ని మీరు ఎగిరి వెళ్ళి, గరుడపక్షి సర్పాన్ని తన్నినట్టుగా తన్ని ముక్కలు ముక్కలు చేయవలిసింది. అది చేయకపోగా పిరికివాళ్ళలా పారిపోతున్నారు!” అంటున్నాడు వాడు. జిత, శక్తివర్మలు అతణ్ణి సమీపించి బ్రహ్మ దండి అతడి కోసం ఎదురు చూస్తున్నట్టు తెలియపరిచారు. బ్రహ్మదండి పేరు వింటూనే రెక్కల మనుషుల నాయకుడు, ముఖం కంద గడ్డలా చేసుకుని, “మీ బ్రహ్మదండి మాంత్రి కుడంటే నాకు అపనమ్మకం కలుగుతున్నది. తన మంత్రశక్తితో ప్రతిదాన్నీ భస్మం చేయగల నని చెపుతూంటాడే, ఆ సింహాన్ని ఎందుకని భస్మం చేయలేదు? అది అరణ్యంలోకి పారిపోయింది. అది ఏ క్షణాన్నయినా తిరిగి వచ్చి, మావాళ్ళ వ్యాయామ క్రీడల్ని పాడు చేయవచ్చు,” అన్నాడు కోపంగా. జిత, శక్తివర్మలు వంగి వంగి దణ్ణాలు పెడుతూ, “ఆ నిప్పులు కక్కే సింహం కంటే కూడా ప్రమాదకరులైన వాళ్ళ వల్ల మనకు కీడు రానున్నది,” అని చెప్పారు. రెక్కల మనుషుల నాయకుడు తలకు తగిలించుకున్న గద్దముక్క కుళాయిని ఒక సారి పైకెత్తి, “మనకు కీడు రానున్నదా? ఎవర్నించి? ఆ బిడాలీ, శ్వానకర్ణి ముఠాలు ఏకమై మన మీదికి దండు రావటం లేదు గదా?\" అన్నాడు కొంచెం బెదురుగా. “ఆ వివరాలు మాకు తెలియవు. మీరొక్క సారి దయచేయండి. సర్వం బ్రహ్మదండి ఎరుకపరుస్తాడు,” అన్నారు జిత, శక్తివర్మలు. రెక్కల మనుషుల నాయకుడు బ్రహ్మదండి మాంత్రికుడున్న చోటుకు బయలుదేరాడు. అతణ్ణి అంత దూరాన రావటం చూస్తూనే బ్రహ్మదండి కూచున్న రాతి మీది నుంచి లేచి, అతడికి ఎదురు వెళ్ళి, \"పులుగురాయా! దయ చేయండి, దయ చేయండి,\" అంటూ ఆహ్వానించాడు. పులుగురాయా, అన్న పిలుపుతో ఉబ్బి పోయిన రెక్కల మనుషుల నాయకుడు, బ్రహ్మదండిని సమీపిస్తూ పెద్దగా నవ్వుతూ, బ్రహ్మదండీ, ఏమిటి మనకు రానున్న కీడు? నీ వాలకం చూస్తే, అలాంటి ప్రమాదం ఏమీ వున్నట్టు లేదే,” అన్నాడు. “కీడా? అలాంటిదేమీ లేకపోగా, మనకు గొప్ప మేలు కలిగే లక్షణాలు కనబడుతు న్నవి. అడవిలో నీ అనుచరుల నుంచి దేవ తకు బలి ఇవ్వనున్న ఇద్దరు గుహావాసులను విడిపించిన ద్రోహుల ముఠా, ఆ కొండ గుహల్లో ఎక్కడో దాగి వున్నదని, నాకు గట్టి నమ్మకం కలిగింది. నిప్పులు కక్కే సింహం వెనకా ముందులు చూడకుండా, మన జనాల్లో పడి పారిపోయిన తీరు చూస్తే, ఆ దుర్మార్గులు దాన్ని చంపేందుకు ప్రయత్నిం చారనీ, అది తప్పించుకు పరిగెత్తిందనీ తెలి యటం లేదా?” అన్నాడు బ్రహ్మదండి ఉత్సా హంగా. బ్రహ్మదండి ఇలా అనగానే, పులుగు రాయుడు ఎగిరి గంతేసి, “కేశవుడూ, వాడి అనుచరులా! ఇంక కావలసిందేమిటి? నాకు అర్ధరాజ్యమూ, నీకు రాకాసిలోయలో వున్న వెండి బంగారాలూ! చూస్తారేం, పదండి, వాళ్ళనిప్పుడే కొండ గాలించి పట్టేద్దాం,\" అన్నాడు. బ్రహ్మదండి మాంత్రికుడు తనకు ప్రాణా పాయం కలిగినప్పుడల్లా, తనను పట్టుకున్న వాడికి అర్ధరాజ్యం ఇప్పిస్తానని వాగ్దానం చేశాడు. చండమండూకుడి నుంచి బయట పడేందుకు అతడికీ, తరవాత రెక్కల మను షుల నాయకుడైన పులుగురాయుడికి దొరికి అతడికీ, మీకు అర్ధరాజ్యం వస్తుందని మాట ఇచ్చేశాడు. పైగా, చండమండూకుడి నర మాంస భక్షకులకు దొరికిన స్థూలకాయుణ్ణి, తనకు తోడుగా వుంటాడని చెప్పి, మండూ కుణ్ణించి ఆ బానిస యజమానిని కాపాడి, తన వెంట తెచ్చుకున్నాడు. పులుగురాయుడి తొందరపాటు చూసి బ్రహ్మదండి మాంత్రికుడు ముఖం చిట్లించి, \"పులుగురాయా, ఇది వేగిరపాటుకు సమయం కాదు. కేశవుడూ, అతడి వెంట వున్న జయమల్లూ, కోయవాడూ మహా జిత్తులమారి వెధవలు. మనం ఒక్కుమ్మడిగా కొండగుహల కేసి వెళితే, వాళ్ళు గుహకంద రాల్లో పడి మనకు చిక్కకుండా పారిపోగలరు. వాళ్ళను గుహలు విడిచి వచ్చేలా చేయాలి. అప్పుడు మనం వాళ్ళను చేజిక్కించుకో వచ్చు,\" అన్నాడు. “అదెలా సాధ్యం? నువ్వు చెప్పేదాన్ని బట్టి చూస్తే వాళ్ళేమీ అమాయకులు కారే, అన్నాడు పులుగురాయుడు. “వాళ్ళ జిత్తులమారి తనాన్ని, కాలభైరవుడి కరుణాకటాక్షం వల్ల నేను జయిస్తాను. దానికి మన స్థూలకాయుడు... ఆ బానిస యజ మాని వున్నాడే... వాడి సహాయం అవసరం. ఆ మాంసంపోగును పిలిపించండి,” అన్నాడు బ్రహ్మదండి. వెంటనే పులుగురాయుడు తన అనుచరులను బానిస యజమాని కోసం పంపాడు. ఈ లోపల బ్రహ్మదండి, తన అంగరక్షకులైన జిత, శక్తివర్మలతో బయలు దేరి, కొంతదూరం వెళ్ళి, చెట్ల చాటున వున్న ఒక గుడిశె ముందు నిలబడ్డాడు. “నీ ఎత్తుగడ ఏమిటి బ్రహ్మదండీ? మళ్ళీ ఏదో కొంప మీదికి తెచ్చేట్టున్నావు. ఆ మహా కాయుడికి ఎలాంటి పని ఒప్పచెప్ప బోతు న్నావు?\" అని అడిగాడు జితవర్మ. “నీ చచ్చు ప్రశ్నలతో నా ఆలోచన చెడ గొట్టకు. ఆ బానిస యజమానిని నరభక్షకులు తినకుండా కాపాడింది, నేను. ఆ కారణం వల్ల వాడు నా బానిస కింద లెక్క. నేను ఇష్ట మొచ్చిన విధంగా వాణ్ణి ఉపయోగిస్తాను, అన్నాడు బ్రహ్మదండి మాంత్రికుడు విసుగ్గా. \"వాడు, నీ బానిస ఎలా అవుతాడు? వాడికీ అర్ధరాజ్యం ఇప్పిస్తానని ప్రమాణం చేశావుగదా?” అని అడిగాడు శక్తివర్మ. “వాడికి అర్ధరాజ్యం ఇప్పిస్తానని, ప్రమాణం చెయ్యలేదు. అర్ధరాజ్యంలో తనకు నచ్చిన వాళ్ళను బానిసలుగా పట్టుకుపోయి అమ్ము కునే అధికారం ఇస్తానన్నాను,\" అన్నాడు బ్రహ్మదండి కోపంగా. ఆ సమయంలో పులుగురాయుడు వాళ్ళను సమీపించి, “ఏమిటి, మీలోమీరు పోట్లాడుకుంటున్నా రులా వుంది?\" అని ప్రశ్నించాడు. బ్రహ్మదండి చప్పున అతడి కేసి తిరిగి చిరునవ్వు నవ్వుతూ, “పోట్లాట కాదు. నా అంగరక్షకులిద్దరూ స్వయంగా కొండ గుహ ల్లోకి వెళ్ళి, ఆ కేశవుడి ముఠాను పట్టు కొస్తామంటున్నారు. నేను తొందరపడవద్దని చెపుతున్నాను,\" అన్నాడు. ఆ తరవాత ఒకటి రెండు నిమిషాలకు స్థూలకాయుడు రెక్కల మనుషుల వెంట బ్రహ్మదండి వున్న చోటుకు వచ్చి, “ఏం, మహామాంత్రికా! నాతో కావలసిన పనేమిటి?\" అంటూ భుజాన వేళ్ళాడుతున్న కొరడా చేతి లోకి తీసుకున్నాడు. బ్రహ్మదండి, స్థూలకాయుణ్ణి దూరంగా తీసుకుపోయి రహస్యంగా అతడితో కొంత సేపు మాట్లాడాడు. మాంత్రికుడి మాటలకు అతడు మొదట్లో భయం బెదురూ కనబరి చినా, ఆఖరుకు తృప్తుడైనట్టు ముఖంపెట్టి, కొరడాను పైకెత్తి పెద్దగా ఝళిపించి, కోర మీసాలను మెలివేసి, ఒక రంకె వేశాడు. బ్రహ్మదండి, పులుగురాయుడి దగ్గిరకు వచ్చి, \"పులుగురాయేంద్రా! కేశవుడు ఇక మన అరచేతి అమలకం, తిరుగు లేదు. తమరూ, తమ అనుచరులు కొద్ది మందీ మాతో కలిసి, ఆ రాతి గుట్టలున్న ప్రదేశానికి రండి. స్థూలకాయుడు ఒక నాటకం ఆడ బోతున్నాడు. అంతా ఒక్క నిమిషం పని. వివ రాలు ఇప్పుడడక్కండి,\" అన్నాడు ప్రాథేయ పడుతున్నట్టు. ఆ వెంటనే పులుగురాయుడు నలుగు రైదుగురు అనుచరులతో బ్రహ్మదండి చెప్పిన గుట్టల ప్రదేశానికి బయలుదేరాడు. బ్రహ్మ దండీ, జిత శక్తివర్మలు అతణ్ణి అనుసరించారు. స్థూలకాయుడు కొరడాను గాలిలో గిర్రున తిప్పుతూ, వాళ్ళ వెనగ్గా నడిచి వెళ్ళి, గుట్ట లలో వున్న ఒక పెద్ద రాతి మీద ఎక్కి, బ్రహ్మ దండి ముఠా దగ్గిరకు రాగానే, వాళ్ళను కొట్ట బోతున్న వాడిలా కొరడా ఝళిపిస్తూ, “ఏయ్, బ్రహ్మదండీ, జితాశక్తీ, పులుగురాయా! ఇక మీరు నా నుంచి పారిపోలేరు. మిమ్మల్నం దర్నీ, ఆ కేశవుడికి అమ్మేస్తాను. అతడి చేతిలో మీకు చిత్రవధ తప్పదు. మీరు చావగానే, ఆ కేశవుడు నిరాటంకంగా రాకాసిలోయకు వెళ్ళి ధనరాసులు తెచ్చుకుంటాడు. నేనూ అతడి వెంట వెళతాను,\" అంటూ కొండలు మార్మోగేలా అరవసాగాడు. గుహకప్పులో వున్న కంత గుండా ఇదంతా చూస్తున్న కేశవుడికీ, జయమల్లుకూ, కోయ గోమాంగ్ కూ చాలా ఆశ్చర్యం కలిగింది. మహా క్రూరుడైన స్థూలకాయుడు బతికి వుండటమే గాక, వాడు బ్రహ్మదండినీ వాడి అనుచరు లనూ బానిసలుగా పట్టుకున్నాడంటే, వాళ్ళకు నమ్మశక్యం కాకుండా వున్నది. “కేశవా, ఇందులో ఏదో పెద్ద మోసం వున్నది,” అన్నాడు జయమల్లు. కేశవుడు ఏదో జవాబు చెప్ప బోయేంతలో, స్థూల కాయుడు కొరడాను ఠపీ మని ఒకసారి మోగించి, \"ఇక మీరంతా వెళ్ళండి, బ్రహ్మ దండీ! జాగర్త, ఆ చీకటి గుడిశె దాటిపోయారో, నా నౌకర్లు మిమ్మల్నందర్నీ నిలువునా కోసే స్తారు,\" అంటూ గావు కేక పెట్టాడు. ఆ తరవాత బ్రహ్మదండీ వాళ్ళు వెళ్ళి పోవటం కేశవుడికీ అతడి అనుచరులకూ కనిపించింది. స్థూలకాయుడు మాత్రం ఇంకా రాతి మీదే నిలబడి కొరడాను గాలిలో తిప్పుతూ ఛెళ్ళు ఛెళ్ళుమనిపిస్తున్నాడు. “మల్లూ! ఇదే మనకు మంచి అదను. స్థూలకాయుణ్ణి పట్టుకుని అసలు రహస్య మేమిటో తెలుసుకుందాం. ఒకవేళ బ్రహ్మ దండీ, రెక్కల మనుషులూ మన మీదికి దాడి చేయవస్తే, తిరిగి ఇదే కంతకుండా గుహలో ప్రవేశించి కనబడకుండా మాయం కావచ్చు,” అంటూ కేశవుడు కంత నుంచి బయిటికి వచ్చి, నేల మీద పాకుతూ స్థూలకాయుడు నిలబడి వున్న రాతి కేసి బయలుదేరాడు. జయమల్లూ, కోయగోమాంగ్లు కూడా కేశవుడి వెనక చప్పుడు కాకుండా పాకుతూ బయలుదేరారు. -(ఇంకావుంది)",
            "book_page_end": 18,
            "story_id": "2007_11_04",
            "raw_genre_backup": "సీరియల్ కథ",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "జన్మవిముక్తి",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "సమయస్ఫూర్తితో ఆలోచించే మేధావి కేవలం వ్యక్తిగత లాభం కంటే సమాజ శ్రేయస్సును దృష్టిలో ఉంచుతాడు.",
            "keywords": [
                "విక్రమార్కుడు",
                "బేతాళుడు",
                "చలాకుడు",
                "జ్యోతిష్యం",
                "జన్మవిముక్తి"
            ],
            "characters": [
                "విక్రమార్కుడు",
                "బేతాళుడు",
                "చలాకుడు",
                "కళావతి",
                "వీరభద్రుడు",
                "రాక్షసుడు"
            ],
            "locations": [
                "మహాపురం",
                "జగత్పురం",
                "శ్మశానం",
                "మర్రి చెట్టు"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \"రాజా, దైవజ్ఞులు, జ్యోతిష పండి తులమని చెప్పుకునే కొందరు తలా తోకా లేని కారణాలను చూపి, తమను నమ్మినవారిని అవస్థలపాలు చేస్తూ ఉంటారు. భీతి కొలిపే ఈ అరణ్యంలో అపరాత్రివేళ నువ్వు పడుతూన్న శ్రమ చూస్తూంటే, అటువంటి వారెవరో నిన్నీ పనికి పురికొల్పారేమోనన్న అనుమానం కలుగుతున్నది. నీకు తగు హెచ్చరి కగా ఉండేందుకు, అలాంటి కోవకు చెందిన చలాకుడనే జ్యోతిష పండి తుడి కథ చెబుతాను, శ్రమ తెలియ కుండా, విను,\" అంటూ ఇలా చెప్ప సాగాడు: మహాపురంలో ఉండే దివాకరుడనే భాగ్య వంతుడు తన కూతురు కళావతికి పెళ్ళి ప్రయత్నాలు చేస్తున్నాడు. ఒకరు కాదు, ఇద్దరు కాదు; వరుసగా పదిమంది యువకు లాయమను ఏదో వంక బెట్టి కాదన్నారు. దివా కరుడు బెంగపెట్టుకున్నాడు. ఆయన భార్య ప్రభావతి తన అన్న సుకోపుడికీ విషయం కబురు చేస్తూ, కళావతి జాతకాన్ని కూడా పంపింది. సుకోపుడు వ్యవహారజ్ఞుడు. జ్యోతిష పండి తుడు చలాకుడు ఆయనకు ప్రాణ స్నేహి తుడు. చెల్లెల నుంచి కబురందగానే, సుకో పుడు కళావతి జాతకాన్ని మిత్రుడికి చూపిం చాడు. చలాకుడది పరీక్షించి, “ఈ జాతకం జగన్మాత సీతాదేవి జాతకాన్ని పోలి ఉన్నది. అందుకే పెళ్ళి, పిల్లల విషయంలో కొంత ఇబ్బంది ఉంటుంది. జగత్పురం వెళ్ళి, సీతారాముల దర్శనం చేసుకుని, తీసుకున్న ప్రసాదంలో కొంత ఆ ఊళ్ళోని పుణ్యాత్ముల ఇంట ఇస్తే ఈమెకు శుభం జరుగుతుంది. అది ఎంత త్వరగా జరిగితే అంత మంచిది,” అన్నాడు. “అంటే, జాతకం ప్రకారం కళావతికి తగిన వరుడు జగత్పురంలో ఉన్నాడనే కదా నీ అభిప్రాయం. అలా అయితే, మనమూ, మా చెల్లెలి కుటుంబమూ కలిసి జగత్పురం వెళదాం. మరి, ఆ ఊళ్ళోని పుణ్యాత్ములెవరో నువ్వే మాకు దగ్గరుండి చూపించాలి, ” అన్నాడు సుకోపుడు. చలాకుడు సరేననగానే వాళ్ళిద్దరూ కలిసి మహాపురం వెళ్ళారు. విషయం తెలిసిన దివా కరుడు వెంటనే పురుషులకొకటీ, స్త్రీలకొకటీ విడివిడిగా రెండు గుర్రపు బగ్గీలు ఏర్పాటు చేశాడు. ఆ రోజంతా ప్రయాణం చేసి, వాళ్ళు జగత్పురం చేరుకుని దైవదర్శనం చేసుకుని ప్రసాదం తీసుకున్నారు. ఆ సమయంలో చలాకుడు దగ్గరుండి కళావతి చేత దేవీస్తోత్రం పఠింపజేశాడు. తిరుగు ప్రయాణంలో ఒక ఇంటి సమీపా నికి వచ్చాక, చలాకుడు బండిని ఆపమని సైగ చేశాడు. బండి ఆగాక ఆయన కళావ తిలో, \"అమ్మా, కళావతీ! ఈ ఇల్లు పుణ్యాత్ముల దని నాకు తోస్తున్నది. నీ దగ్గరున్న ప్రసాదంలో కొంత ఆ ఇంట్లో ఇచ్చిరా,” అన్నాడు. ఆయన ఆదేశం ప్రకారం బండి దిగి ఆ ఇంటి గుమ్మంలో అడుగుపెట్టిన కళావతికి ఇంటి నుంచి వస్తున్న ఒక యువకుడు ఎదురుపడి ఆమెను కన్నార్పకుండా చూస్తూ నిలబడ్డాడు. ఆ చూపులకు సిగ్గు పడుతూ కళావతి, “సీతారాముల దర్శనార్థం మహా పురం నుంచి ఈ ఊరొచ్చాం. ఇది పుణ్యాత్ముల ఇల్లనీ, ఇక్కడ దేవుడి ప్రసాదం ఇస్తే నాకు శుభం జరుగుతుందనీ పెద్దలు చెప్పారు. ప్రసాదం తీసుకోండి,” అంటూ ప్రసాదం అందించబోయింది. “ఈ ఇంట్లో పుణ్యాత్ములు నా తల్లిదం డ్రులు. ఆ ప్రసాదం వాళ్ళకే ఇవ్వు,” అంటూ ఆ యువకుడు లోపలికి వెళ్ళి, తల్లిదండ్రు లతో, “మీకు దేవుడి ప్రసాదమివ్వాలని ఒక యువతి వచ్చింది. మీకామెనచ్చితేనేనామెను దైవప్రసాదంగా భావించి పెళ్ళి చేసుకుం టాను,” అన్నాడు. ఆ యువకుడి పేరు వీరభద్రుడు. తండ్రి శివకాముడు, తల్లి శివకామమ్మ. ఇన్నాళ్ళూ పెళ్ళికి ఒప్పుకోని కొడుకు ఇప్పుడు చేసు కుంటాననడం వాళ్ళకు పరమానందం కలి గించింది. వాళ్ళకు కళావతి నచ్చింది. చలా కుడు వధూవరుల జాతకాలు పరిశీలించి చక్కగా కుదిరాయన్నాడు. కళావతికీ, వీర భద్రుడికీ పెళ్ళి నిశ్చయమైపోయింది. ఆ రోజే తిరుగు ప్రయాణమై, దివాకరుడి కుటుంబం సూర్యాస్తమయం కావడంతో ఆ రాత్రికి మార్గ మధ్యంలోని ఒక సత్రంలో బస చేయవలసి వచ్చింది. మరునాడు తెల్లవారగానే చలాకుడు సంధ్యావందనం చేయడానికి సత్రానికి కొద్ది దూరంలో ప్రవహిస్తూన్న నది వద్దకు వెళ్ళాడు. సంధ్యవార్చి గట్టు మీదికి వచ్చి అక్కడున్న మర్రి చెట్టుకింద కూర్చున్నాడు. అప్పుడా చెట్టుపై నుంచి ఒక రాక్షసుడాయన ముందుకు దూకి, “అడిగినదానికి బదులిచ్చి నా సందేహం తీర్చు. లేదా నాకు ఆహారమై నా ఆకలి తీర్చు,” అన్నాడు. చలాకుడు జ్యోతిష పండితుడేగాక లౌక్యుడూ, ధైర్యవంతుడూనూ. రాక్షసుడు అడిగిన తీరును బట్టి ఆయన అసలు సంగతి ఊహించి, \"నీకీ రాక్షసరూపం నుంచి విముక్తి కావాలి. అంతే కదా?\" అన్నాడు. అది నిజం కావడంతో చలాకుడి మీద రాక్షసుడికి గురి కుదిరింది. వాడాయనకు నమస్కరించి తరుణోపాయం చెప్పమని వేడుకున్నాడు. చలాకుడు వాడి కుడి అరచేతిని శ్రద్ధగా పరీక్షించి, “నీ దగ్గరున్న ఏదైనా అద్భుత శక్తితో పుణ్యాత్ములకు ఉపకారం చేసిన మరు క్షణమే, నీకీ జన్మ నుంచి విముక్తి కలుగు తుంది,” అన్నాడు. “నాకున్న అద్భుతశక్తి ఒకే ఒక మంత్రం మాత్రమే. దానితో పండును మంత్రించి ఇస్తే సంతాన ప్రాప్తి కలుగుతుంది. అయితే, దాన్ని ఒక్కసారి మాత్రమే ఉపయోగించగలను. అయినా, పుణ్యాత్ములకూ, పాపాత్ములకూ భేదం తెలుసుకోలేని జన్మనాది. నువ్వే దాన్ని త్వరగా పుణ్యాత్ములకిచ్చి నా జన్మ విముక్తి కలిగించు,\" అని వేడుకున్నాడు రాక్షసుడు. “దేనికైనా సమయం రావాలి కదా? జన్మ విముక్తికి నువ్వు మరి కొంత కాలం వేచి ఉండక తప్పదు. మంత్రించిన సంతానఫలాన్ని అందుకోగల పూణ్యాత్ములు తారసపడగానే వచ్చి తీసుకుంటాను,” అని చెప్పి, చలా కుడు అక్కడి నుంచి దివాకరుడు వాళ్ళున్న సత్రానికి వచ్చి, వాళ్ళతో కలిసి తిరుగు ప్రయాణమయ్యాడు. ఆ తరవాత అనుకున్న శుభ ముహూర్తంలో కళావతి, వీరభద్రుల వివాహం ఘనంగా జరిగి పోయింది. కాపురానికి వచ్చిన కళావతి అటు భర్తకు అనుకూలవతిగా ఉంటూ, ఇటు అత్తమామలను కన్నకూతురి కంటే ఎక్కువగా సేవిస్తూ ఇంటా బయటా ఎంతో మంచి పేరు తెచ్చుకున్నది. త్వరగా మనవణ్ణి ఎత్తుకోవాలన్న ఆశతో- అత్తమామలు కళావతి చేత ఎన్నో నోములు, వ్రతాలు చేయించారు. కాని, పెళ్ళయి మూడేళ్ళయినా కళావతికి పిల్లలు పుట్టలేదు. దీన్ని అవకాశంగా తీసుకుని రామనాధం అనే బంధువు, తన కూతురు సుభద్రను వీర భద్రుడికి కట్టబెట్టాలన్న దురాశతో, పేరిశాస్త్రిని కలుసుకుని, “నువ్వు శివకాముడి ఇంటికి వెళ్ళి, కళావతికి సంతానయోగం లేదనీ, వీరభద్రుడికి రెండో పెళ్ళి చేయమనీ అతడికి నచ్చజెప్పు. మా సుభద్రను చేసుకుంటే గంపెడు పిల్లలు పుడతారని నమ్మబలుకు. నీ మాట మీద వీరభద్రుడు మా అల్లుడైతే నీకు మంచి బహుమానం ఇస్తాను,\" అన్నాడు. డబ్బుకు ఆశపడ్డ పేరిశాస్త్రి రామనాధం చెప్పినట్టేచేశాడు. శివకాముడాయన మాటకు లోబడి కొడుక్కు రెండో పెళ్ళి చేయాలనుకు న్నాడు. వీరభద్రుడు కూడా అందుకు సుము ఖత చూపాడు. విషయం చలాకుడి వరకు వెళ్ళడంతో ఆయన హుటాహుటిగా జగత్పురం చేరు కుని శివకాముణ్ణి చూసి, అందరి జాతకాలూ పరిశీలించి, “కళావతికి సంతాన యోగం ఉన్నది. అయితే, నువ్వూ, నీ భార్యా, నీ కొడుకూ చేసిన కొన్ని పాపాలు శాపాలై ఆమెకు సంతానం కలక్కుండా అడ్డుకుంటున్నాయి. మీరు మీ పాపాలకు ప్రాయశ్చిత్తంగా రామాల యంలో పూజలు జరిపి, పేదలకు అన్న దానం చేయండి, కళావతికి పండంటి మగ బిడ్డ కలుగుతాడు,\" అన్నాడు. దానికి శివకాముడు, “మీరు చెప్పినట్టు చేయడానికి మాకెలాంటి అభ్యంతరమూ లేదు. కాని, మా ఊరి పురోహితుడు పేరిశాస్త్రి, కళావతికి సంతానయోగం లేదన్నాడు. తమరా విషయం ఆయనతో చర్చించి నిజం నిర్ధారించ వలసి ఉన్నది,” అన్నాడు. పేరిశాస్త్రికి కబురు పెట్టి రప్పిస్తే ఆయన కళావతికి సంతానయోగం లేదని నొక్కి చెప్పాడు. అప్పుడు చలాకుడు, “నీమాటలు నా జ్యోతిష పాండిత్యాన్ని సవాలు చేస్తున్నాయి. కాబట్టి మనం ఈ విషయమై పందెం వేసు కుందాం. ఓడినవారు జ్యోతిషం చెప్పడం మానేసి గుండుగీయించుకుని చెప్పుల మాల వేసుకుని గాడిద మీద ఈ ఊళ్ళో ఊరేగాలి. అందుకు నేను సిద్ధం. నువ్వు సిద్ధమేనా?” అన్నాడు. చలాకుడి ముఖంలో కనబడ్డ నమ్మకానికి భయపడ్డ పేరిశాస్త్రి, “జ్యోతిషంలో జరిగేవన్నీ ఖచ్చితంగా చెప్పగలమనుకోవడం మూర్ఖత్వం,\" అంటూ పందెం నుంచి తప్పుకున్నాడు. చలాకుడు మాత్రం ఏ మాత్రం జంకకుండా తన మాట మీద నిలబడ్డాడు. దాంతో శివ కాముడు, భార్య, కొడుకు ఆయన చెప్పినట్టు చేయడానికి ఒప్పుకుని, పూజలు, అన్న దానాలకు ఏర్పాటు చేశారు. అన్నీ సక్రమంగా పూర్తవుతూన్న సమ యంలో చలాకుడు వెళ్ళి మర్రి చెట్టు రాక్ష సుణ్ణికలుసుకుని, “నీకు జన్మవిముక్తిలభించే సమయం వచ్చింది,\" అని చెప్పి వాడి నుంచి మంత్రించిన సంతానఫలాన్ని పుచ్చుకోగానే రాక్షసుడు పెద్దగా అరిచి నేలకొరిగాడు. చలాకుడు కళావతికి తన వద్దనున్న సంతాన ఫలాన్నిచ్చి, \"ఇప్పుడు నీవిది భుజించు. నీ కడుపు పండి, పండంటి మగబిడ్డ కలుగు తాడు,” అని ఆశీర్వదించాడు. ఆయన చెప్పినట్టే ఏడాదిలోగా కళావతికి మగబిడ్డ కలిగాడు. శివకాముడు చలాకుణ్ణి జగత్పురానికి పిలిచి ఘనంగా సత్కరించాడు. బేతాళుడు ఈ కథ చెప్పి, \"రాజా, కళా వతికి వివాహమయినప్పుడే సంతాన ఫలా న్నిచ్చి ఉంటే ఆమెకు కష్టాలు తప్పడంతో పాటు, రాక్షసుడికి మూడేళ్ళు ముందుగానే జన్మవిముక్తి లభించి ఉండేది. చలాకుడు అలా ఎందుకు చేయలేదు? కళావతి సంతాన వతి కాకపోయినప్పుడు, చలాకుడు ఆమెకు నేరుగా సంతానఫలం ఇవ్వకుండా ఆమె అత్తమామలనూ, భర్తనూ తప్పు పట్టడం; పరిహారం చేయించడం; భేషజంతో వారిని తప్పుదారి పట్టించడం కాక మరేమిటి? ఈ సందేహాలకు సమాధానం తెలిసీ చెప్పక పోయావో నీ తల పగిలిపోతుంది,” అన్నాడు. దానికి విక్రమార్కుడు, “దేనికైనా సమయం రావాలని చలాకుడు మొదటే రాక్షసుడికి చెప్పాడు. తొందర పడివుంటే కార్యభంగం జరిగి ఉండేది. జాతకరీత్యా కళావతి సంతాన వతి కావడానికీ, రాక్షసుడు జన్మ విముక్తి పొందడానికీ ఇంకా కనీసం మూడేళ్ళ వ్యవధి ఉన్నదని ఆయన గ్రహించి ఉండాలి. అందు వల్లే, కళావతికి వివాహమై మూడేళ్ళయ్యాక సంతానఫలం ఇవ్వాలని నిర్ణయించాడు. ఆ సమయంలో భర్త, అత్తమామలు కళావతి సంతానవతి కానందుకు ఆమెను తప్పు పెట్టారు. ఆమెకు అన్యాయం తలపెట్టారు. వారికి తగిన బుద్ధి చెప్పాలనే ఆమె సంతానవతి కాకపోవడానికి తప్పు ఆమెది కాదనీ, వారిదనీ నమ్మేలా చేశాడు. ఆమె కథ విన్న ఏ భర్త అయినా, అత్తమామలయినా సంతానవతి కాలేని స్త్రీని తప్పుపట్టడానికి భయపడాలన్న ఆశయంతోనే ఆయన అలా చేశాడు. ఇందులో ఎలాంటి భేషజానికీ తావు లేదు. తగిన సమయంలో సంతానఫలాన్ని రెండు విధా లుగా ఉపయోగించిన చలాకుడు కేవలం జ్యోతిష పండితుడు మాత్రమే కాదు. సమాజ శ్రేయస్సు పట్ల శ్రద్ధాసక్తులుగల మేధావం తుడు అనడంలో సందేహం లేదు,” అన్నాడు. రాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 24,
            "story_id": "2007_11_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని: ఎడ్ల పరుగు పందాలు మరియు అలనాటి ఇంద్రప్రస్థం",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "సాధారణ జ్ఞానం",
            "moral": "N/A",
            "keywords": [
                "జల్లిక్కట్టు",
                "ఇంద్రప్రస్థం",
                "పాండవులు",
                "చరిత్ర",
                "క్రీడలు"
            ],
            "characters": [
                "ధర్మరాజు",
                "వజ్రుడు",
                "క్షేమకుడు"
            ],
            "locations": [
                "స్పెయిన్",
                "తమిళనాడు",
                "ఇంద్రప్రస్థం"
            ],
            "content": "'బుల్ ఫైటింగ్' స్పెయిన్ జాతీయ క్రీడ. అలాగే ఎడ్ల పరుగు పందాలను ఆ దేశంలో అక్కడక్కడా పండుగలుగా జరుపుకుంటారు. మన దేశంలో కూడా కొన్ని ప్రాంతాలలో ఎడ్ల పరుగు పందాలను పోలిన క్రీడలు పండుగ సందర్భా లలో జరుపుకుంటారు. ఈ క్రీడకు సంబంధించి దాదాపు 2000 సంవత్సరాలకు పూర్వమే రచింప బడ్డ కవితలు ఉండడం విశేషం.తమిళనాడు దక్షిణ ప్రాంతంలో దీనిని ‘జల్లిక్కట్టు' అంటారు. ఆబోతుల కొమ్ములకు ఎర్రని బట్టలను చుట్టి, క్రీడామైదానంలోకి తరుముతారు. ఆబోతులు విజృంభించి అటూ ఇటూ పరుగులుతీస్తాయి. సాహసవీరులైన యువకులు ఆ ఆబోతులను నిలువరించి, వాటి కొమ్ములకు చుట్టిన బట్టలను లాక్కోవడానికి ప్రయత్నిస్తారు.\nమహాభారతం చదివిన వారికీ, విన్న వారికీ ఇంద్రప్రస్థం గురించి తెలిసే ఉంటుంది. అది పాండవుల రాజధాని. కురుక్షేత్ర యుద్ధానంతరం ధర్మరాజు-తమ్ములు, భార్యతో మహాప్రస్థానానికి వెళ్ళడానికి నిర్ణయించాడు. రాజ్యం శ్రీ కృష్ణుడి మన వడు అనిరుద్ధుడికీ, ఆయన కుమారుడు వజ్రుడికీ అప్పగించబడింది. వజ్రుడి తరవాత ముప్ఫై తరాల వాళ్ళు ఇంద్రప్రస్థాన్ని పరిపాలించారు. వారిలో చివరివాడు క్షేమకుడు. ఆ తరవాత ఆయన మంత్రి వైసర్వుడు రాజై, ఆయన తరవాత ఆయన వంశ స్థులు 500 సంవత్సరాలు పాలించారు. ఇంద్రప్రస్థ శిథిలాల మీదే హుమయూన్ పురాణ ఖిలాను నిర్మించాడు.",
            "book_page_end": 25,
            "story_id": "2007_11_06",
            "raw_genre_backup": "సాధారణ జ్ఞానం",
            "normalized_genre_te": "సాధారణ జ్ఞానం",
            "normalized_genre_code": "GENERAL_KNOWLEDGE",
            "content_type": "STORY",
            "language": "TELUGU"
        },
        {
            "title": "పట్టుబడిన పగడాల దొంగలు!",
            "book_page_start": 26,
            "pdf_page_start": 26,
            "pdf_page_end": 28,
            "author": "సుజాతా పద్మనాభన్",
            "genre": "సాహస కథ",
            "moral": "సమయస్ఫూర్తి మరియు ధైర్యంతో వ్యవహరించడం వల్ల పర్యావరణ సంరక్షణ సాధ్యమవుతుంది.",
            "keywords": [
                "పగడాలు",
                "దొంగలు",
                "అలీ",
                "అండమాన్ దీవులు",
                "పర్యావరణ సంరక్షణ"
            ],
            "characters": [
                "అలీ",
                "పర్యావరణ పరిరక్షణ సంస్థ సభ్యులు",
                "దొంగలు"
            ],
            "locations": [
                "అండమాన్ దీవి",
                "సముద్ర తీరం",
                "కొల్కతా"
            ],
            "content": "తెల్లవారక ముందే నిద్రలేచిన అలీ, స్నానం చేసి, టిఫిన్ పూర్తిచేసి పుస్తకాల సంచీతో పాఠ శాలకు సిద్ధమయ్యాడు. అండమాన్ దీవిలో అతడి పాఠశాల ఇంటికి రెండు కి.మీ. దూరంలో ఉన్నది. అయితే, గత పదేళ్ళుగా రోజూ అంత దూరం సులభంగానే వెళ్ళి వస్తున్నాడు అలీ. గ్రామం దాటి సముద్ర తీరం గుండా నడిచి వెళితే అతడు చదువుతూన్న పాఠశాల వస్తుంది. అతడు పాఠశాల నుంచి తిరిగి వచ్చేప్పుడు అప్పుడప్పుడూ సముద్ర జలాల అంచుకు వెళ్ళే వాడు. ఒడ్డును సుతారంగా తాకే అలలను ఆసక్తిగా చూసేవాడు. నీళ్ళ అంచున తిరుగాడు తూండే పీతలను వాటి బొరియల్లోకి తరిమే వాడు. గట్టుకు కొట్టుకు వచ్చిన స్టార్ఫిష్ను వింతగా చూసేవాడు. గవ్వలను ఏరుకునేవాడు. అయినా, కొన్ని వారాల క్రితం కొందరు పర్యా వరణ పరిరక్షణాసంస్థ సభ్యులు వచ్చి అలీ తరగతిలోని విద్యార్థులను సముద్ర తీరానికి తీసుకువెళ్ళి సముద్రంలోని జీవరాశులను గురించి వివరించేంతవరకు, వాటిని గురించి అలీకి అంతగా తెలియదు. వాళ్ళు అలీకీ, అతడి మిత్రులకూ సముద్రంలో నివసించే అసంఖ్యాక మైన ప్రాణులను గురుంచి వివరించారు. వాటిలో చాలావాటిని చూపారు. 'సోర్కెల్స్' సాయంతో, పగడాల గుట్టలనూ, అవి జీవించే విధానాన్నీ చూపారు. పగడాలు సజీవ ప్రాణులని తెలుసు కుని విద్యార్థులు విస్తుపోయారు. ప్రాణంలేని పెద్ద పెద్ద బండల్లా కనిపించేవి-తాబేటి చిప్పల్లా లోపలి ప్రాణుల్ని కాపాడే అస్థిపంజరాల్లాంటి వని తెలుసుకుని అమితాశ్చర్యం చెందారు. రకరకాల పగడాలను, వాటి చుట్టూ నివసించే పేరటిఫిషస్, సముద్రపు అనిమోన్లు, స్టార్ఫిష్, కొమ్మచేపలు మొదలైన వాటిని చూసి ఆనందా శ్చర్యాలు పొందారు. అన్నిటికన్నా రంగురంగుల అలంకరణలతో ‘పిక్చర్ బుక్స్'లో చూసినట్టున్న బుల్లి ప్రాణులు ‘క్రిస్మస్ ట్రీస్' అలీని ఎంతగానో ఆకర్షించాయి. అవి పగడాలకు ఆనుకుని కని పించాయి. వాటిని ముట్టుకోబోతే, ప్రమాదాన్ని గ్రహించినట్టు అవి వెంటనే లోపలికి కుంచిం చుకు పోయాయి! సముద్రంలో నిక్షిప్తమై ఉన్న సహజ సంప దలను గురించి పర్యావరణ పరిరక్షణ సంస్థ సభ్యులు చెప్పగా విన్న అలీ చాలా గొప్పగా పొంగిపోయాడు. మన దేశంలో ముఖ్యంగా లక్షద్వీప్, కఛ్ జలసంధి, మన్నార్ జలసంధి, అండమాన్ నికోబార్ దీవులలో పగడాల గుట్టలు ఉన్నాయి. అయితే తరచూ వచ్చే పర్యాటకులు తమ ఇళ్ళల్లో అలంకారవస్తువులుగా ఉపయో గించడానికి వాటిని లాగేసుకోవడం వల్ల; సముద్ర జలాలలోకలిసే, మురుగునీరు, పరిశ్రమల నుంచి వెలువడే రసాయినిక ద్రవ్యాలు, చమురు కాలుష్యాల కారణంగా రోజురోజుకూ ఇవి దెబ్బ తింటున్నాయి. “మన దీవులు ఉండాలంటే అవి ఉండి తీరాలి. సముద్రం తాకిడి నుంచి అవే మన దీవులను కాపాడుతున్నాయి,” అని హెచ్చరించాడు ఆరోజు వచ్చిన సంస్థ సభ్యుడు ఒకరు. ఇవన్నీ ఆలోచిస్తూ అలీ సముద్రతీరంలో పాఠశాల కేసి నడుస్తున్నాడు. దూరంలో ఒక తెల్లటి కారు కనిపించింది. ఆ దీవిలో పెద్దగా వాహనాలు లేవు. అలాంటి కారును అతడు అంతకు ముందెన్నడూ చూడలేదు. అలీ మరి కొంత ముందుకు వెళితే, ముగ్గురు వ్యక్తులు కారులోకి ఏదో వేగవేగంగా ఎక్కిస్తూండడం కంటబడింది. మరింత దగ్గరికి వెళ్ళాడు అలీ. వాళ్ళు కారులోకి పెడుతున్నది రకరకాల పగడా లని గ్రహించి, \"ఎవరు మీరు? ఏమిటి మీరు చేస్తున్నది?\" అని అడిగాడు ఆతృతగా. ఆ ముగ్గురిలో ఒకడు వెనుదిరిగి, పిడికిలి బిగించి, అలీని డొక్కలో గుద్ది కింద పడదోసి, “ఏమైతే నీకేం? నీ పని నువ్వు చూడు,\" అంటూ కార్లోకి ఎక్కి మరిద్దరితో కలిసి వేగంగా వెళ్ళిపోయాడు. అలీ లేచి నిలబడి ఒళ్ళుదులుపుకున్నాడు. వెళుతూన్న కారును మరొకసారి పరిశీలనగా చూశాడు. తననింత వరకు ఎవరూ ఇలా కింద పడగొట్టింది లేదు. ఆ అవమానంకన్నా ఎవరో పగడాలను దొంగిలించుకు పోవడం అతడికి మరింత బాధ కలిగించింది. “వాళ్ళను పట్టు కోవాలి. వాళ్ళను గురించి ఫిర్యాదు చేయాలి. ఫిర్యాదు చేయాలి!” అనుకుంటూ వెనుదిరిగి తన గ్రామం కేసి శరవేగంతో పరిగెత్తసాగాడు. ఒక దుకాణం దగ్గిరికి వెళ్ళి, \"అయ్యా, సైకిలు కొంచెం ఇస్తారా. ఇప్పుడే వస్తాను,\" అని అడిగి దుకాణందారు సరేనని తలూపగానే, సైకిలు మీద ఎక్కి వేగంగా పక్క గ్రామం కేసి తన శక్తికొద్దీ వేగంగా సైకిలు తొక్కసాగాడు. “మన దీవులు ఉండాలంటే పగడాలు ఉండి తీరాలి!\" అన్న మాటలు అతడి మనసులో మాటి మాటికీ ప్రతిధ్వనించసాగాయి. అవి కొన్ని రోజుల క్రితం పర్యావరణ సంరక్షణా సంస్థ సభ్యుడు చెప్పిన మాటలు. అలా నాలుగు కి.మీ. దూరం వెళ్ళి పక్క గ్రామం చేరుకుని అక్కడున్న టెలిఫోన్ బూత్కు వెళ్ళాడు. ఫోన్ ద్వారా పర్యావరణ సంరక్షణా సంస్థ సభ్యుడికి తను చూసిన పగడాల దొంగతనం గురించీ, కారు ఆనవాళ్ళ గురించీ చెప్పాడు. (అదృష్ట వశాత్తు వాళ్ళ ఫోన్ నంబరు అతడి స్కూల్ బ్యాగ్లో కనిపించింది.) తను చేయగలిగింది చేసి, గ్రామానికి తిరిగి వచ్చి, దుకాణందారుకు సైకిలును అప్పగించాడు. ఆ తరవాత యథా ప్రకారం పాఠశాలకు వెళ్ళిపోయాడు. మరునాడు పాఠశాల జరుగుతూండగా, అలీ తరగతికి ఒకరొకరుగా పలువురు ప్రము ఖులు రాసాగారు. పాఠశాల ప్రధానోపాధ్యా యుడు కొందరు పర్యావరణ పరిరక్షణ సంస్థ సభ్యులతోపాటు స్థానిక ప్రభుత్వాధికారినీ, ఇద్దరు పత్రికా విలేకరులనూ వెంటబెట్టుకుని వచ్చాడు. అలీ టెలిఫోన్ కాల్ను అందుకున్న సభ్యుడు-అంతకు ముందు రోజు జరిగిన విషయాలన్నిటినీ తరగతిలోని విద్యార్థులకు పూసగుచ్చినట్టు వివరించి, “మన అలీ ఇచ్చిన ఫిర్యాదు, తెలియజేసిన కారు ఆనవాళ్ళను బట్టి, నిముషాల్లో అన్ని చెక్పోస్ట్లకూ హెచ్చరి కలు పంపాము. కారుతో సహా ఆ పగడాల దొంగలు ముగ్గురూ పట్టుబడ్డారు. వాళ్ళు ఆ పగడాలను కొల్కతాకు పంపి మంచి ధరకు అమ్ముకోవడానికి తీసుకువెళుతున్నారు. మన అలీ కారణంగా ఆ దొంగతనం అరికట్టబడింది. ఎంతో సమయస్ఫూర్తితో, ధైర్యంగా వ్యవహ రించిన అలీని అభినందిస్తున్నాను,” అన్నాడు. పిల్లల కరతాళ ధ్వనులతో, తర గతి మారుమోగింది. పత్రికా విలేకరులు వచ్చి తమ సహాధ్యా యిని ఇంటర్వ్యూ చేసి, ఫోటోలు తీస్తుంటే, పిల్లలు మరెంతగానో ఆనందించ",
            "book_page_end": 28,
            "story_id": "2007_11_07",
            "raw_genre_backup": "సాహస కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "మన ప్రపంచ ఛాంపియన్లు (క్రీడలు)",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "క్రీడలు / సాధారణ జ్ఞానం",
            "moral": "N/A",
            "keywords": [
                "క్రికెట్",
                "ట్వంటీ20 వరల్డ్ కప్",
                "ధోనీ",
                "యువరాజ్ సింగ్",
                "భారతదేశం"
            ],
            "characters": [
                "ఎం.ఎస్. ధోనీ",
                "యువరాజ్ సింగ్",
                "సచిన్ టెండూల్కర్",
                "గౌతమ్ గంభీర్"
            ],
            "locations": [
                "జొహాన్స్బర్గ్ (దక్షిణాఫ్రికా)",
                "ఇంగ్లాండు"
            ],
            "content": "సెప్టెంబర్ 24వ తేదీ దక్షిణాఫ్రికా జొహాన్స్బర్గ్ జరిగిన ట్వంటీ20 వరల్డ్కప్ ఫైనల్లో భారతదేశం ప్రపంచ క్రికెట్ ఛాంపియన్ అయింది. మనదేశం ఐదు పరుగుల తేడాతో పాకిస్తానను ఓడించింది. ట్వంటీ 20 క్రికెట్కు ఒక చరిత్ర ఉన్నది. ఇంగ్లాండుకు చెందిన నిక్ బోర్సిచ్ అనే ఒక అభిమాని ఒక్కొక్క పక్షాన 20 ఓవర్లు ఆడే 'ఇన్స్టంట్ క్రికెట్’ను సూచించాడు. 1953 లో ఇంగ్లాండు, వేల్స్ దేశాల మధ్య ట్వంటీ20 పోటీలు మొట్టమొదటిసారి జరిగాయి. అవి ఘనవిజయం సాధించాయి. త్వరలో దానిపట్ల ఇతరదేశాలకు కూడా ఆసక్తి కలగసాగింది. న్యూజీలాండ్, ఇండియా, మధ్య జరిగిన ఎగ్జిబిషన్ మ్యాచ్లో సచిన్ టెండూల్కర్ 'మేన్ ఆఫ్ ది మ్యాచ్'గా ప్రకటించబడ్డాడు. దక్షిణాఫ్రికా తొలి ట్వంటీ20 వరల్డ్ కప్కు ఆతిథ్యమివ్వడానికి సంసిద్ధమయింది. అందులో పాల్గొనడానికి మహేంద్ర సింగ్ ధోనీ కెప్టన్గా మన దేశం యువక్రీడాకారులను పంపింది. ఇండియాతో పాటు ఆస్ట్రేలియా, బంగ్లాదేశ్, ఇంగ్లాండ్, కీన్యా, న్యూజీల్యాండ్, పాకిస్థాన్, స్కాంట్ల్యాండ్, శ్రీలంక, వెస్ట్ ఇండీస్, జింబాబ్వే ఆటగాళ్ళు ఈ పోటీల్లో పాల్గొన్నారు. జొహాన్స్బర్గ్ సెప్టెంబర్ 11వ తేదీ జరిగిన ఓపెనింగ్ మ్యాచ్లో ఆఫ్రికా, వెస్ట్ఇండీస్తో ఆడింది. పదమూడు రోజుల తరవాత, ఇండియా పాకిస్తాన్తో పోటీ పడింది. టాస్ గెలిగిచిన ఇండియా మొదట బ్యాట్ చేయడానికి ప్రారంభించి 5కు 157 పరుగులు చేసింది. ఓపెనర్ గౌతమ్ గంభీర్ 75 పరుగులు చేశాడు. గెలవడానికి 158 పరుగుల లక్ష్యంతో పాకిస్తాన్ చక్కగానే ఆడడం మొదలు పెట్టింది. ఓపెనర్ ఇమ్రాన్ నజీర్ 14 బంతులకు 33 పరుగులు చేశాడు. ఇఫ్రాన్ పథాన్ షోయిబ్ (8) వికెట్లనూ, అఫ్రీడీ (0) వికెట్లనూ పడగొట్టారు. మిస్బా-ఉల్-హక్ ఒక సిక్సర్ తరవాత మరొకటి కొడుతూంటే పాకిస్తాన్కు విజయం ఖాయం అన్న పరిస్థితి ఏర్పడింది. లాస్ట్ ఓవర్ మూడవ బంతితో మరో సిక్సర్ కొట్టి 5 పరుగుల అవరోధాన్ని అధిగమించగలడని అనుకుంటూన్న తరుణంలో బంతి శ్రీశాంత్ చేతిలో పడింది. మ్యాచ్ ఇండియాకు అనుకూలంగా ముగిసింది. సెప్టెంబర్ 19వ తేదీ, యువరాజ్ సింగ్ సూపర్- 8 మ్యాచ్లో ఇంగ్లాండుకు వ్యతిరేకంగా ఆడుతూ, ఒక్క ఓవర్లో 6 సిక్సర్స్ సాధించి ప్రపంచ క్రికెట్ 'ఫాస్టెస్ట్ హాఫ్ సెంచురీ' రికార్డు సృష్టించాడు.",
            "book_page_end": 29,
            "story_id": "2007_11_08",
            "raw_genre_backup": "క్రీడలు / సాధారణ జ్ఞానం",
            "normalized_genre_te": "సాధారణ జ్ఞానం",
            "normalized_genre_code": "GENERAL_KNOWLEDGE",
            "content_type": "STORY",
            "language": "TELUGU"
        },
        {
            "title": "యువరాజుకు నచ్చిన వధువు",
            "book_page_start": 30,
            "pdf_page_start": 30,
            "pdf_page_end": 34,
            "author": "చందమామ బృందం",
            "genre": "జానపద కథ",
            "moral": "కేవలం రూపం కంటే అద్భుత శక్తులు, ధైర్యం కలిగిన వారు గొప్పవారు. (లేదా) కోరుకున్నది దొరకనప్పుడు, ఆశ వదులుకోకూడదు.",
            "keywords": [
                "యువరాజు",
                "వివాహం",
                "చెరసాల",
                "దేవరాజు కుమార్తె",
                "సంతానం"
            ],
            "characters": [
                "రాజు",
                "యువరాజు",
                "యోగి",
                "దేవరాజు",
                "దేవరాజు పెద్ద కుమార్తె",
                "కాపలాభటులు"
            ],
            "locations": [
                "రాజధాని",
                "చెరసాల"
            ],
            "content": "ఒక రాజుకు చాలా కాలం సంతానం కలగ లేదు. రాణి రాజును మరో వివాహం చేసుకో మని అర్థించింది. రెండో భార్యకూ సంతానం కలగలేదు. రాజు మూడో పెళ్ళి, నాలుగో పెళ్ళి కూడా చేసుకున్నాడు. కానీ సంతాన భాగ్యం మాత్రం కలగలేదు. మంత్రుల సలహా ప్రకారం, పెద్దల సూచనల మేరకు భార్యల సమేతంగా ఎన్నెన్నో మంచిపనులు చేశాడు. కానీ నలు గురు భార్యలలో ఒక్కరికీ పిల్లలు కలగలేదు. తనకు ఈ జన్మకు సంతానభాగ్యం లేదేమో ననుకుని అంతా విధిప్రకారం జరుగుతుం దని నిస్పృహతో ఊరుకున్నాడు. క్రమ క్రమంగా ఆయనకు రాజ్యపాలనా వ్యవహా రాల పట్లకూడా ఆసక్తి సన్నగిల్లసాగింది. రాజ్యంలోని ప్రజలు చింతాక్రాంతుల య్యారు. ఆ సమయంలో ఒకయోగి దేశాటన చేస్తూ ఆ రాజ్య రాజధానికి వచ్చాడు. ఆయన గురించి ప్రజలు ప్రధానమంత్రికి తెలియ జేశారు. ప్రధానమంత్రి వెళ్ళి యోగిని దర్శించి, సంగతి చెప్పి రాజభవనానికి తీసుకువచ్చాడు. రాజు సకల మర్యాదలతో, భక్తిశ్రద్ధలతో యోగికి స్వాగతం పలికాడు. యోగి ఉచితాసనంలో కూర్చుని, “రాజా! నీకు ఇంతవరకు సంతానం కలుగలేదు కదా?” అని అడిగాడు. “అవును, స్వామీ! అదొక్కటే తీరని కోరి కగా ఉంది,” అన్నాడు రాజు విచారంగా. “నలుగురు భార్యలుండీ, ఒక్కరికీసంతానం కలగకపోవడం ఆశ్చర్యం!\" అన్నాడు యోగి. “ఎన్నో మంచి పనులు చేశాను. పెద్దలు, విజ్ఞులు చెప్పినవన్నీ చేశాను. కాని ప్రయో జనం కనిపించలేదు,” అన్నాడు రాజు. “అన్నీ చేశావుగాని, సర్వేశ్వరుడైన భగవం తుణ్ణి ఆశీర్వదించమని ప్రార్థించావా?” అని అడిగాడు యోగి. “లేదు స్వామీ,” అన్నాడు రాజు. “అదీ అసలుకారణం! మంచి అవకా శాన్ని జారవిడుచుకున్నావు. ఇంకా నీకు సంతానం కావాలనే కోరుకుంటున్నావా?” అని అడిగాడు యోగి. “అవును స్వామీ,\" అన్నాడు రాజు. “సర్వేశ్వరుడైన భగవంతుణ్ణి ప్రార్థించు. అదే సమయంలో నీకున్న సంపదలలో నాలుగోవంతు పేదలకు పంచు. దేవుడు సంతోషించి నీ కోరిక తప్పక నెరవేర్చగలడు,\" అని ఆశీర్వదించాడు యోగి. రాజు యోగికి సాష్టాంగ నమస్కారం చేశాడు. యోగి రాజును మళ్ళీ ఒకసారి దీవించి అక్కడి నుంచి బయలుదేరాడు. ఆ క్షణం నుంచే రాజు సంతానం ప్రసాదించ మని దేవుణ్ణి ప్రార్థించసాగాడు. నిరంతరం దైవప్రార్థనలతో గడపసాగాడు. భూములు లేని వారికి భూములు పంచాడు. దాన ధర్మాలు చేశాడు. కొన్నాళ్ళకు రాజుగారి చిన్నభార్య గర్భవతి అయి పండంటి మగబిడ్డను ప్రసవించింది. కొడుకు పుట్టగానే రాజు ఆనందానికి అవ ధులు లేకుండా పోయాయి. ప్రజలకు కాను కలు పంచాడు. రాజ్యమంతా వేడుకలు ఏర్పాటు చేశాడు. రాజుతోపాటు ప్రజలు కూడా ఎంతగానో సంతోషించారు. బిడ్డను అల్లారుముద్దుగా పెంచసాగారు. యువరాజు యుక్తవయస్కుడయ్యేసరికి అద్భుతమైన చక్కని రూపంతో పాటు ధైర్య సాహసాలను సంతరించుకున్నాడు. రాజు ఒకనాడు ఉద్యానవనంలో నలుగురు భార్యలతో విహరిస్తూ కొడుకు పెళ్ళిని గురించి ప్రస్తావించి, “మన అబ్బాయికి అతడి అందా నికి తగ్గ మంచి అందగత్తెను చూసి పెళ్ళి చేయాలి,” అన్నాడు. “మీరు ఎవరనుకుంటే, ఆ వధువుతో అబ్బా యికి పెళ్ళి జరపడంలో మాకెలాంటి అభ్యంత రమూ లేదు,” అన్నారు రాణులు ముక్త కంఠంతో. నలుగురు రాణులూ జ్యోతిష్కులను పిలి పించి యువరాజుకు తగిన వధువును చూడ మన్నారు. ఆ సమయంలో అక్కడికివచ్చిన రాజు, “వధువు ధనవంతుల బిడ్డయినా, పేదింటి పిల్లయినా ఫరవాలేదు. యువరాజు అద్భుత రూపానికి తగ్గట్టు అందచందాలతో ఉండడం చాలా అవసరం. భార్యాభర్తలు ఈడూ జోడూగా ఉండాలి,\" అన్నాడు. “చిత్తం ప్రభూ, యువరాజుకు తగిన అందాలరాశి కనిపించగానే వచ్చి చెబుతాము,” అంటూ జ్యోతిష్కులు వెళ్ళిపోయారు. వాళ్ళు రాజ్యమంతా తిరిగి చూశారుగాని, యువరాజు రూపానికి సరితూగగల అంద మైన యువతిని కనుగోనలేకపోయారు. కొన్ని సంవత్సరాలు గడిచిపోయాయి. అదే సమయంలో తన కోసం పెద్దలు వధు వును అన్వేషిస్తున్నారు అని తెలియగానే, యువరాజు తల్లి వద్దకు వెళ్ళి, “అమ్మా, అప్పుడే నాకు పెళ్ళి చేసుకోవాలని లేదు. పెళ్ళి చేసుకోవాలనుకున్నప్పుడు, నచ్చిన వధువును నేనే చూసుకుంటాను. మీకా విచారం వద్దు. ప్రస్తుతానికి వధువును వెతికే పని వద్దని నాన్నగారికి చెప్పు,” అన్నాడు. భార్య ద్వారా కొడుకు అభిప్రాయాన్ని తెలుసుకున్న రాజు బాధపడ్డాడు. కొడుకును పిలిచి, “మీ తల్లితో వధువును చూడవద్దని ఎందుకు చెప్పావు? అది నాకు అవమానం తెచ్చిపెడుతుంది కదా. ప్రజలు నన్ను పిసినారి అని నిందించరా? లేకలేక కలిగిన ఒక్కగా నొక్క కొడుకు యుక్తవయస్కుడైనా పెళ్ళి చేయలేదేమని నన్ను గురించి హేళనగా మాట్లాడుకుంటారు కదా? అది నాకు కావాలా?\" అని నిలదీశాడు. యువరాజు బదులేదీ చెప్పకుండా మౌనం వహించాడు. అది రాజుకు మరింత ఆగ్రహాన్ని తెప్పించింది. “నా మాట విని పెళ్ళి చేసుకోకపోతే, నువ్వు ఉండవలసింది రాజభవనంలో కాదు; చెరసాలలో. పెళ్ళి చేసుకోనన్నాడని కొడుకును చెరసాలలో పెట్టాడని ప్రజలు నిందించినా లెక్కచేయను,\" అన్నాడు ఆవేశంతో. అప్పటికీ యువరాజు నోరువిప్పకపోవ డంతో రాజు మంత్రిని పిలిపించి, “అడ్డు ప్రశ్నలు వేయకుండా, యువరాజును తీసు కెళ్ళి చెరసాలలో బంధించు. అతడు పెళ్ళికి ఒప్పుకునేంత వరకు అక్కడే ఉంటాడు. ఇది నా ఆజ్ఞ,\" అన్నాడు ఆవేశంతో. యువరాజు మంత్రివెంట నడిచాడు. చెరసాలలో బంధించాక, \"రాజుగారి ఆనతిని తమరు పాటిస్తే, మేము మిమ్మల్ని ఎంతగానో గౌరవించగలం,” అని చెప్పి, బరువెక్కిన మన సుతో అక్కడి నుంచి వెనుదిరిగాడు మంత్రి. కొంత సేపయ్యాక అక్కడికి వచ్చిన రాజు కాపలాభటులను, “మా రాణులే వచ్చి అడిగినా వాణ్ణి విడిపించకండి. వాడి మీద ఎలాంటి సానుభూతీ, గౌరవ మర్యాదలూ చూపకండి. ఇతర ఖైదీలను చూసుకున్నట్టే చూసుకోండి. ‘పెళ్ళికి సమ్మతమా?' అని రోజూ అడగండి. వాడు ‘సమ్మతం,' అని చెప్పినప్పుడు నా వద్దకు వచ్చి చెప్పండి. నేనే స్వయంగా వచ్చి వాణ్ణి విడిపిస్తాను,” అని ఆజ్ఞా పించివెళ్ళాడు. కాపలాభటులు రాజాజ్ఞను తు.చ. తప్ప కుండా పాటించసాగారు. రోజూ యువ రాజును, “పెళ్ళికి సమ్మతమా?” అని అడిగే వారు. యువరాజు “కాదు,” అనేవాడు. ఇలా కొన్నాళ్ళు గడిచాయి. ఒకనాటి అర్ధరాత్రి సమయంలో కాపలా భటులకు ఎవరో మాట్లాడుకోవడం వినిపిం చింది. కాని రూపాలు కనిపించలేదు. ఆ సంభాషణలను బట్టి, అవి వవిత్ర వనాలను పాలించే దేవరాజు కుటుంబానివని తెలిసింది. యువరాజు చెరసాలలో ఉన్నాడని వారికి తెలియడంతో చూడడానికి వచ్చారు. కాపలా భటులు చెవులు రిక్కించి వినసాగారు: “యువరాజుకు భార్య కాతగినవారు మానవులలో ఎవరూ లేరు. కాబట్టి ఆయన మన ఇద్దరు కుమార్తెలలో ఒకరిని భార్యగా స్వీకరించడానికి అంగీకరించ వచ్చు,” అన్నాడు దేవరాజు. ఆ మాట వినగానే, “మీకు సమ్మతమయితే నాకూ సమ్మతమే. ఈ రాత్రికి నన్ను ఇక్కడ ఉండడానికి అనుమతించినట్టయితే, యువ రాజును వివాహానికి సమ్మతించేలా చేయగ లను,” అన్నది దేవరాజుగారి పెద్ద కుమార్తె. తల్లిదండ్రులు అందుకు అంగీకరించి ఆమెను అక్కడే వదిలి వెళ్ళారు. ఆమె చెరసాలలోకి ఊచలగుండా ప్రవేశించింది. యువరాజు గాఢనిద్రలో ఉన్నాడు. ఆమె మంచం సమీపంలో కూర్చున్నది. కొంతసేప టికి ఎవరో తన గదిలో ఉన్నట్టు గ్రహించిన యువరాజు కళ్ళు తెరిచి చూశాడు. ఎదురుగుండా కనులు చెదిరే అద్భుత సౌందర్యంతో ఒక యువతి కూర్చుని ఉండడం చూసి, మూసివున్న ఈ గది లోపలికి ఎలా రాగలిగిందా అని ఆశ్చర్యపోయాడు. ఆమె అందమైన చిరునవ్వుకు మంత్రముగ్ధుడై పోయినట్టుమైమరచి పోయాడు. కొంత సేప టికి, “నన్ను వివాహమాడగలవా?” అని అడి గాడు. “సంతోషంగా,” అన్నది ఆ యువతి. ఆ యువతి కేవలం సౌందర్యవతి మాత్రమే కాదనీ, కొన్ని అద్భుత శక్తులు కలదనీ యువ రాజు గ్రహించాడు. తన వేలి ఉంగరం తీసి ఆమె వేలికి తొడిగాడు, ఆమె ఉంగరం కేసి ఆశగా చూశాడు. ఆమె ఉంగరం తీసి యువ రాజు వేలికి వేసింది. పెళ్ళితంతు పూర్త యింది! తెల్లవారుతూండగా గది కేసి వచ్చిన కాపలా భటులు యువరాజుతో పాటు ఒక అందాల యువతి ఉండడం చూసి అమితాశ్చర్యం చెందారు. ఒక భటుడు పరిగెత్తుకుంటూ వెళ్ళి రాజుకు ఆ వింత దృశ్యం గురించి చెప్పాడు. రాజూ, నలుగురు రాణులూ హుటాహుటిగా అక్కడికి వచ్చారు. ఇన్నాళ్ళు తనకు నచ్చిన వధువు లభించక పోవడం వల్లే యువరాజు పెళ్ళి వద్దంటూ వచ్చాడనీ; ఇప్పుడు అపురూప సౌందర్యవతి లభించడంతో వెంటనే వివాహమాడాడనీ గ్రహించి వాళ్ళు ఆనందాశ్చర్యాలు చెందారు. కొడుకునూ, కోడలినీ మనసారా దీవించారు. రాజ్యమంతటా ప్రజలు ఆనందోత్సాహా లతో వేడుకలు జరుపుకున్నారు!",
            "book_page_end": 34,
            "story_id": "2007_11_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చందమామ కబుర్లు: ఋగ్వేదానికి గౌరవం మరియు హ్యారీ పాటర్ విడుదల",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "సాధారణ జ్ఞానం",
            "moral": "N/A",
            "keywords": [
                "ఋగ్వేదం",
                "వేదవ్యాసుడు",
                "యునెస్కో",
                "హ్యారీ పాటర్",
                "పుస్తకాల విడుదల"
            ],
            "characters": [
                "కృష్ణద్వైపాయనుడు",
                "విజయ్ వాశిష్ట్"
            ],
            "locations": [
                "భారతదేశం",
                "ముంబై"
            ],
            "content": "ప్రపంచంలోనే అతి ప్రాచీనమైన సాహిత్యంగా 'ఋగ్వేదం' భావించ బడుతోంది. మరో 37 వారసత్వ అంశాలతోపాటు ఋగ్వేదాన్ని కూడా యునెస్కో 'మెమరీ ఆఫ్ ది వరల్డ్ రిజిష్టర్'లో నమోదుచేయాలని జూన్ 20వ తేదీ నిర్ణయించ బడింది. ప్రస్తుతం ఆ రిజిష్టర్లో మొత్తం 158 అంశాలు ఉన్నాయి. ఋగ్వేదం దాదాపు 5000 సంవత్సరాలకు పూర్వం నాటిదని విశ్వసించబడుతున్నది. వేదాలు అపౌరుషేయాలు. పరాశరముని కుమారుడైన కృష్ణద్వైపాయనుడు వేదమంత్రాలను ఋగ్, యజుర్, సామ, అధర్వణ వేదాలుగా విభజించి సంకలనం చేశాడనీ అందుకే ఆయనకు వేదవ్యాసుడనే పేరు వచ్చిందనీ చెబుతారు.\nహ్యారీ పాటర్ సీరీస్లో చివరిదీ ఏడవదీ అయిన, \"హ్యారీ పాటర్ అండ్ ది డెత్లీ హ్యాల్లోస్” ప్రపంచ దేశాలలో విడుదలైన రోజునే జూలై 21వ తేదీ మనదేశంలోనూ విడుదలయింది. హ్యారీపాటర్ కథలాగే ఆ పుస్తకం విడుదల కావడం కూడా చాలా ఉత్కంఠభరితంగా సాగింది. 2,56,000 కాపీలను నిర్ణీత స్థలాలకు చేరవేసే బాధ్యత ‘బ్లూమ్స్ సేఫ్ ఎక్స్ప్రెస్'కు చెందిన విజయ్ వాశిష్ట్ స్వీకరించారు. విడుదల తేదీకి ఇరవై రోజులు ముందుగానే కాపీలు స్టీమర్లో ముంబైకి చేరాయి. పెట్టెల మీద 'ది టైటిల్ చిల్డ్రన్స్!\" అనే లేబుల్ అతికించబడింది. 24 గంటలూ తుపాకులు పట్టిన 25 మంది కాపలా భటులు రక్షణగా నిలబడ్డారు. జూలై 14వ తేదీ 3 0 0 గమ్యాల కేసి 3 4 0 వాహనాలు బయలుదేరాయి. గ్లోబల్ పొజిషనింగ్ సిస్టమ్ మానిటర్ చేసిన వాహనాల కదలిక గురించి వాశిష్ట్కు, అతని ఇద్దరు అనుచరు లకు మాత్రమే తెలుసు. బలమైన వర్షం కారణంగా గౌహతికి వెళ్ళే వాహనాన్ని ఢిల్లీకి మళ్ళించ వలసి వచ్చింది. అక్కడి నుంచి ప్రతులను విమానంలో పంపారు. ఇండియాకు చేరిన 2,56,000 ప్రతులలో దాదాపు 1,70,000 ప్రతులు మొదటి రోజునే అమ్ముడైపోయాయి!",
            "book_page_end": 35,
            "story_id": "2007_11_10",
            "raw_genre_backup": "సాధారణ జ్ఞానం",
            "normalized_genre_te": "సాధారణ జ్ఞానం",
            "normalized_genre_code": "GENERAL_KNOWLEDGE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 10,
        "author_counts": {
            "విశ్వం (సంపాదకుడు)": 1,
            "డా. జొన్నలగడ్డ మార్కండేయులు": 1,
            "కంచనపల్లి వేంకటకృష్ణారావు": 1,
            "చందమామ బృందం": 6,
            "సుజాతా పద్మనాభన్": 1
        },
        "genre_counts": {
            "సంపాదకీయం": 1,
            "కల్పిత కథ": 2,
            "సీరియల్ కథ": 1,
            "బేతాళ కథ": 1,
            "సాధారణ జ్ఞానం": 2,
            "సాహస కథ": 1,
            "క్రీడలు / సాధారణ జ్ఞానం": 1,
            "జానపద కథ": 1
        }
    }
}