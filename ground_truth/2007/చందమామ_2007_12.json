{
    "book_id": "చందమామ_2007_12",
    "stories": [
        {
            "title": "సంతృప్తి కలిగించిన సంవత్సరం",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "ఎడిటోరియల్",
            "moral": "సాంకేతిక ప్రగతి, వారసత్వ పరిరక్షణ, భవిష్యత్ సేవ",
            "keywords": [
                "2007",
                "అంతరిక్షం",
                "నోబెల్",
                "క్రికెట్",
                "చందమామ అరవై ఏళ్లు"
            ],
            "characters": [
                "విశ్వం",
                "సునీతా విలియమ్స్",
                "రాజేంద్ర కె. పచారి",
                "విశ్వనాథన్ ఆనంద్"
            ],
            "locations": [
                "భారతదేశం",
                "అంతరిక్షం",
                "ముంబై"
            ],
            "content": "కొత్త సంవత్సరానికి చోటివ్వడానికి మరో సంవత్సరం వెనక్కు వెళుతున్నది. 2007వ సం.లో మన దేశం వివిధ రంగాలలో ముఖ్యంగా ఆర్థిక, సమాచార-సాంకేతిక రంగాలలో చెప్పుకోతగ్గ ప్రగతిని సాధించిందనే చెప్పాలి. ఇది సంతృప్తి నిచ్చిన సంవత్సరంగా ప్రజల మనసులలో నిలిచిపోతుంది.\nదేశ స్వాతంత్ర్య వజోత్సవాలతో పాటు చందమామ కూడా అరవై ఒకటవ సం.లో అడుగుపెట్టడం మనకందరికీ సంతోషం కలిగించిన మరో విషయం.\nభారతీయ సంతతికి చెందిన సునీతా విలియమ్స్ అంతరిక్షంలో 196 రోజులు గడిపి రికార్డు సృష్టించారు. భారతీయ అంతరిక్ష పరిశోధనా సంస్థ పిఎస్ఎల్వి నీ, జిఎస్ఎల్వి శాటలైట్నూ అంతరిక్షంలోకి విజయవంతంగా ప్రయోగించింది. ఈ సంవత్సరం నోబెల్ శాంతి బహుమతి సంయుక్తంగా అందుకుంటూన్న రెండింటిలో ఒకటైన-ఇంటర్ గవర్నమెంటల్ ప్యానల్ ఆన్ క్లైమేట్ చేంజ్ సంస్థ అధ్యక్షుడు భారతీయ విజ్ఞాన వేత్త డా. రాజేంద్ర కె. పచారి. ఇక క్రీడారంగంలో ట్వంటీ 20 క్రికెట్లో ఇండియా ప్రపంచ ఛాంపియన్ అయింది. విశ్వనాథన్ ఆనంద్ చదరంగంలో ప్రపంచ ఛాంపియన్ అయ్యాడు. ఇవన్నీ కూడా మన దేశ కీర్తిచంద్రికలను దశదిశలా వ్యాపింపజేసేవే!\nఇక చందమామ అరవై యేళ్ళు నింపుకుని ముందుకు సాగుతున్నందుకు మూడు తరాల అభిమాన పాఠకులు, శ్రేయోభిలాషులు, ప్రముఖులు, పెద్దలు తమ ఆనందాన్నీ, శుభాకాంక్షలనూ తెలియజేశారు. చందమామ అరవై యేళ్ళు నింపుకుంటూన్న ఈ తరుణంలో-ముంబై జియోడెసిక్ ఇన్ఫర్మేషన్ సిస్టమ్స్- చందమామ ప్రచురణను డిజిటల్ స్థాయికి తీసుకువెళ్ళి రీయాక్టివేటెడ్ వెబ్సైట్ ద్వారా 1947 ప్రారంభ సంచిక నుంచి ప్రపంచ వ్యాప్తంగా ఉన్న లక్షలాది మంది అభిమానులకు అందించడానికి కార్య రంగంలోకి దిగడం మరో శుభపరిణామం!\nఅయినా, చందమామ ఇంతటితో విశ్రమించకుండా నవతరానికి సేవలందించడానికి నూతన మార్గాలను అన్వేషిస్తూ ముందుకు సాగుతూనే ఉంటుంది!",
            "book_page_end": 5,
            "story_id": "2007_12_01",
            "raw_genre_backup": "ఎడిటోరియల్",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "లేఖలు/వ్యాసం",
            "moral": "మానవీయతను, క్షమాగుణాన్ని పెంపొందించడం ఉత్తమం.",
            "keywords": [
                "చందమామ",
                "క్షమాగుణం",
                "జార్జ్ వాషింగ్టన్",
                "మహాత్మా గాంధీ",
                "పాఠకుల అభిప్రాయం"
            ],
            "characters": [
                "షీభా జోసెఫ్",
                "జార్జ్ వాషింగ్టన్",
                "మైఖేల్ విట్మన్",
                "పీటర్ మిల్లర్"
            ],
            "locations": [
                "హైదరాబాద్"
            ],
            "content": "చిన్నపిల్లల పత్రిక ఇంతకాలం చిరంజీవిగా నిలబడడం భారత దేశ పత్రికారంగంలో ఓ సరికొత్త సంచలనమైతే... అరవై వసంతాలుగా వయోభేదం లేకుండా అందరినీ అలరించడం మరో మహాద్భుతం. వివిధ భారతీయ భాషల్లో, వివిధ వినూత్న శీర్షికలతో ఓ నూతన ఒరవడిని సృష్టించడం వల్లే ఇది సాధ్యమయింది. చందమామ చదవడం ఒక అందమైన అనుభవం. కాల్పనికతలో కూడా సాక్షాత్కరింప జేయగలదు వాస్తవలోకం. ఎన్నో మధురానుభూతులను మనసులో పదిలపరుస్తుంది. ప్రతి ఒక్కరికీ నిత్య జీవితంలో స్నేహితులుంటారు. శత్రువులుంటారు. శత్రువును క్షమించడమనేది ఒక్క మానవీయతకే చెల్లు. పీటర్ మిల్లర్లోని మానవత్వాన్ని గుర్తించి మైఖేల్ విట్మన్కు క్షమాభిక్ష ప్రసాదించిన జార్జ్ వాషింగ్టన్ మానవత్వమున్న మహామనీషి కనుకనే ఎదుటి వ్యక్తిలోని క్షమాగుణమనే పరిమళాన్ని ఆఘ్రాణించ గలిగాడు. ఈ సత్యం అక్టోబర్ 2007 సంచికలోని 'అధ్యక్షుడి క్షమాభిక్ష' నిరూపించింది.\nప్రేమానురాగాలు, ఆత్మీయతలకు సమీకరణలు మారిపోతున్న ఈ రోజుల్లో ఇటువంటి మహనీయుల వెలకట్టలేని నైజాలు కొందరి ఆలోచనా ధోరణులలోనైనా మార్పు తీసుకురాగలవు. అలాగే ‘మనం మారితే ప్రపంచం మారుతుంది' అన్న సుభాషితానికి విలువకట్టగలమా? గాంధీజీ నైతిక సూత్రాలను అనుసరించడమే మనం ఆయనకు సమర్పించే నిజమైన నివాళి. దయ్యం చేసిన పెళ్ళి, పాతికేళ్ళ నాటి చందమామ కథ ఆకట్టుకున్నాయి.\nనేను చిన్నతనం నుంచి చందమామ అభిమానిని. అప్పటికీ, ఇప్పటికీ భాషలోగానీ, బొమ్మలలోగానీ, వివిధ ఆసక్తికర శీర్షికలలోగానీ నాణ్యత పరంగా మార్పులు చోటుచేసుకోలేదు. గనుకనే చందమామ ‘ప్రపంచ పాఠకుల సంపదగా' ఎదిగింది. చిన్నారులలో వ్యక్తిత్వవికాసం, సృజనలతో పాటు వారిని ఉత్తమ భావిభారత పౌరులుగా, సమాజహితమును కోరే వారుగా, తయారు చేసేదిశలో మన పత్రిక నిర్మాణాత్మక ఆలోచనలతో ఒక అడుగు ముందుకువేయాలని ఆకాంక్షిస్తున్నాను. మన జాతి సంపదయిన చందమామను వెలుగుజిలుగులతో ప్రతి ముంగిట నిలపాలంటే ఒక చక్కని మార్గం ఆలోచించాలి. ప్రతి నెల కొన్ని ఎంపిక చేసుకున్న పాఠశాలల్లో ‘చందమామ’పై ఇష్టాగోష్ఠి కార్యక్రమం ప్రారంభిస్తే పత్రిక మరింతమందికి చేరువయ్యే అవకాశముంది. అందుకు తగ్గ కృషి నేనూ చేయగలనని సవినయంగా విన్నవించుకుంటున్నాను. చందమామ ప్రయాణంలో, పురోగతిలో పాఠకులనూ భాగస్వాములను చేయండి. అదే మాకు మంచి వరం. విలువకందని గొప్ప బహుమానం.\n-షీభా జోసెఫ్, హైదరాబాద్-500 044",
            "book_page_end": 6,
            "story_id": "2007_12_02",
            "raw_genre_backup": "లేఖలు/వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ప్రాప్తం",
            "book_page_start": 7,
            "pdf_page_start": 7,
            "pdf_page_end": 10,
            "author": "నందిరాజు పద్మలతా జయరాం",
            "genre": "నీతి కథ",
            "moral": "ప్రాప్తం అనేది మన బుద్ధిపై ఆధారపడి ఉంటుంది. మన మనోభావాలను మార్చుకుంటే అవకాశాలను సద్వినియోగం చేసుకోగలం.",
            "keywords": [
                "ప్రాప్తం",
                "అవకాశాలు",
                "మనోభావాలు",
                "కృష్ణపట్నం",
                "దీవి",
                "వరం"
            ],
            "characters": [
                "భానుచంద్రుడు (గురువు)",
                "నారాయణ (పూజారి)",
                "భూషయ్య (వ్యాపారి)",
                "రమణయ్య (బిచ్చగాడు)",
                "పరమేశ్వరి అమ్మవారు (దేవత)"
            ],
            "locations": [
                "భానుచంద్రుడి గురుకులం",
                "కృష్ణపట్నం",
                "హంసలదీవి",
                "పగడాలదీవి"
            ],
            "content": "భానుచంద్రుడి గురుకులంలో విజయ దశమినాడు నూతన విద్యార్థులను చేర్చుకోవడంతో పాటు, ఎక్కడెక్కడి నుంచో పూర్వ విద్యార్థులు వచ్చి, విద్యాజ్యోతిని ప్రసాదించిన గురువుకు కృతజ్ఞతలు చెప్పుకుని వెళ్ళడం సంప్రదాయం.\nఒకనాడు అలా వచ్చిన వారిలో కొందరు ఎంతో ఉత్సాహంగానూ, మరికొందరు నిరుత్సాహంగానూ ఉండడం గమనించిన గురువు, “జీవితం అన్నది ఒక విజయానికీ, మరో విజయానికీ మధ్య ప్రయాణం. అవకాశాలు సోపానాల్లాంటివి. అవకాశాలు అందరికీ సమానంగా ఉండవు. ఒకవేళ ఉన్నా వాటిని సద్వినియోగ పరచుకోవడం అందరివల్లా సాధ్యంకాదు. అలా వినియోగించుకోక పోవడానికి వారి వారి మనోభావాలే కారణం. దీనినే మనపెద్దలు ప్రారబ్ధం, ప్రాప్తం అన్నారు. అవసరాలకు అనుగుణంగా మన మనోభావాలను మార్చుకోగలిగితే మాత్రం అభ్యుదయం, ఆనందం కరతలామలకాలే. ఏ రంగంలో వున్నా, ఏ వృత్తిని చేపట్టినా విజయం తప్పక సిద్ధిస్తుంది. ఈ విషయం తేటతెల్లం కావడానికి ఒక చిన్న కథ చెబుతాను, వినండి, అంటూ ఇలా చెప్పసాగాడు:\nకృష్ణపట్నానికి చెందిన భక్తులు కొందరికి హంసలదీవికి ఆవలనున్న పగడాలదీవి లోని పరమేశ్వరి అమ్మవారి దర్శనం చేసుకోవాలని చాలాకాలం కోరికగా ఉండేది. ఒకనాడు వాళ్ళు కావలసిన ఆహార పదార్థాలు సిద్ధం చేసుకుని పడవలో బయలుదేరారు. ఆ రోజంతా ప్రయాణం సాఫీగానే సాగింది. సూర్యుడు అస్తమిస్తూండగా, హఠాత్తుగా ఆకాశం మేఘావృతమై గాలివాన ఆరంభమయింది. అర్ధరాత్రి దాటే సరికి అది తుఫానుగా మారడంతో భక్తుల హాహాకారాల మధ్య పడవ తల్లకిందులయింది.\nఆ పడవలోని ముగ్గురు మాత్రం తెల్లవారుతూండగా సముద్ర మధ్యంలోవున్న ఒకానొక దీవి ఒడ్డున ప్రాణాలతో బయటపడ్డారు. పూజారి నారాయణ, చిల్లరవ్యాపారి భూషయ్య, బిచ్చగాడు రమణయ్య అనే ఆ ముగ్గురికి బతికి ఉన్నందుకు ఆనందం కలిగిందిగాని, నిర్మానుష్యంగా ఉన్న ఆ ప్రదేశంలో ఏం చెయ్యాలో, ఎలా ఉండాలో తెలియలేదు. దీవిలో కొబ్బరి, ఖర్జూర చెట్లు, ఎర్రటి రామాఫలాలు పుష్కలంగా దొరకడంతో కొద్ది రోజుల పాటు ఆకలి బాధ తీర్చుకోవచ్చునని అనుకున్నారు.\n“తిండి సంగతి సరే. ఉండేందుకు గూడు, కట్టేందుకు గుడ్డ లేకపోతే ఎలా? జగన్మాత దర్శనానికి వచ్చిన మన గతి ఇలా అయిపోయిందే. మన ఆచూకీ కూడా మన వాళ్ళకు తెలిసే అవకాశం లేదు కదా! మానవ మాత్రులం. మనం ఏం చేయగలం? ఆ జగదంబ సంకల్పం ఎలా ఉంటే అలా జరుగుతుంది,” అన్నాడు నారాయణ నిట్టూరుస్తూ.\n\"ఇన్ని కొబ్బరికాయలు, ఖర్జూరకాయలు వృథాగా పండిఎండిపోతున్నవి. వీటితో వ్యాపారం చేస్తే లక్షలు ఆర్జించవచ్చు. కానీ కొనే నాధుడేడీ? సముద్రం మీద నావలు కనిపిస్తా యేమో మీరూ గమనిస్తూండండి,” అన్నాడు భూషయ్య ఆశగా.\n“కావలసినంత తిండి దొరుకుతోంది. తోటివాళ్ళతో గొడవలు పడకుండా కడుపు నిండా తిని, ఒళ్ళు అలవకుండా విశ్రాంతి తీసుకోక ఎందుకీ ఆలోచనలు?” అన్నాడు రమణయ్య తేలిగ్గా.\nరోజులు గడుస్తున్న కొద్దీ భూషయ్యకూ, నారాయణకూ ఇంటిబెంగ పట్టుకున్నది.\nఒకనాడు తీరం వెంబడి తిరుగుతున్న నారాయణకు సముద్రం నుంచి కొట్టుకు వచ్చిన ఒక శిలలో దేవతారూపం కనిపించింది. దాన్ని జాగ్రత్తగా తీసుకువచ్చి, దీవి మధ్యలో వున్న గుట్ట మీద ప్రతిష్ఠించి పూజలు చేయడం మొదలుపెట్టాడు. తనకు వచ్చిన స్తోత్రాలూ, శ్లోకాలూ వల్లిస్తూ ఒంటరిగా ఉన్నానన్న భావనను దూరం చేసుకోసాగాడు.\nభూషయ్య ధ్యాసంతా వ్యాపారం మీదే ఉన్నప్పటికీ, విగ్రహానికి రోజుకోసారి భక్తితో దణ్ణం పెట్టుకునేవాడు.\n“ఇదే విగ్రహం మన ఊరిగుళ్ళో ఉంటే, వచ్చే పోయే భక్తులు చేసే నాణాలతో నా బతుకు వెళ్ళిపోయేది. ఇక్కడ దేవతకే దిక్కు లేదు. నాకెవరు బిచ్చం వేస్తారు?\" అనుకునే వాడు రమణయ్య విరక్తిగా.\nఅయితే, నిజంగానే దివ్యత్వం గల ఆ విగ్రహానికి వీరి ముగ్గురిపైనా జాలికలిగింది. ఒకనాటి రాత్రి దేవత నారాయణ కలలో కనిపించి, “నువ్వు పూజించే దేవతను నేనే. త్వరలో మీ ముగ్గురికీ ఈ ఒంటరి జీవితం ముగిసి పోయేలా చేస్తాను. నాకు ఇదే చోట పూజలు ఆగకుండా గుడి కట్టిస్తావా?” అని అడిగింది.\n“ఎంత మాట తల్లీ! నా జన్మాంతం నీకు సేవచేస్తాను. నా కుటుంబంతో నన్ను కలుపు,\" అన్నాడు నారాయణ భక్తిగా.\n“అయితే రేపు తెల్లవారుతూనే జాలర్లు కొందరు ఈ దీవికి వస్తారు. వాళ్ళ ద్వారా మీ సమాచారాన్ని మీ కుటుంబాలకు పంపండి. వారం తరవాత మళ్ళీ మీకు దర్శనమిస్తాను,” అంటూ అంతర్ధాన మయింది దేవత.\nనారాయణ మాటలను భూషయ్య, రమణయ్య నమ్మలేదు. కానీ, మరునాడు మిట్ట మధ్యాహ్న సమయంలో దూరాన ఉన్న జాలరి గూడానికి చెందిన బాలర్లు కొందరు దారితప్పి పడవలతో సహా ఈ దీవికి రావడంతో, నారాయణ కల నిజమయిందని నమ్మక తప్ప లేదు. జాలర్లు వీరి ముగ్గురినీ అక్కడ చూసి ఆశ్చర్యపోయారు. గుట్ట మీది దేవతకు మొక్కుకుని, తిరిగి తమ గూడానికి చేరి, కృష్ణపట్నానికి వాళ్ళ ముగ్గురి గురించి సమాచారం అందించారు.\nనారాయణ, భూషయ్య భార్యాపిల్లలు, బంధువులు, రమణయ్య తోటిబిచ్చగాళ్ళు బిలబిలా దీవికి చేరారు. పెద్ద ఎత్తున అమ్మ వారికి పూజలు మొదలయ్యాయి.\nఅన్నట్టుగానే ఏడో రోజున అమ్మవారు ముగ్గురికీ కలలో కనిపించి, “మీ భక్తికి సంతోషం. మనిషికొక వరం ఇస్తాను. కోరుకోండి,\" అన్నది.\n“ఎప్పుడూ నీ సేవచేసుకుంటూ జీవించేట్టు వరమివ్వు, తల్లీ,” అన్నాడు నారాయణ.\n“నిన్ను నమ్ముకున్న వాణ్ణి, నాకు వ్యాపారం బ్రహ్మాండంగా సాగి గొప్ప ధనవంతుణ్ణయి, భార్యాపిల్లలతో హాయిగా ఉంటూ కృష్ణ పట్నంలో నీకు వేరొక దేవాలయం కట్టేలా ఆశీర్వదించు,” అన్నాడు భూషయ్య.\n\"తల్లీ! నాకో వెండి భిక్షాపాత్ర ప్రసాదిం చమ్మా! నీ పేరు చెప్పుకుని బిచ్చమెత్తుకుం టాను,” అన్నాడు రమణయ్య.\n“తథాస్తు!” అని దీవించింది దేవత.\nభక్తులు వచ్చిన రోజున, తనకు దక్షిణ ఇచ్చిన రోజున మాత్రమే కడుపునిండా తింటూ, లేని రోజున పస్తులుంటూ, సదా సర్వవేళలా అంబను ధ్యానిస్తూ తృప్తిగా జీవించాడు నారాయణ.\nదీవిలోని కొబ్బరి, ఖర్జూర కాయలతో ఎగుమతి వ్యాపారం ప్రారంభించి అనతి కాలంలోనే లక్షలకు లక్షలు గడించాడు భూషయ్య.\n“వెండి బొచ్చెతో బిచ్చం ఎత్తుకునే వాడివి, నీది ఒళ్ళు బద్దకం తప్ప పేదరికం, నిస్సహాయత కాదు,\" అంటూ అక్కడికి వచ్చే వారెవ్వరూ దమ్మిడీ వేయక పోవడంతో మరో చోటు వెతుక్కున్నాడు రమణయ్య.\nఈ కథ విన్న శిష్యులు గలగలా నవ్వారు. అప్పుడు గురువు, \"చూశారా, ముగ్గురూ వైభవాన్ని అడిగివుంటే దేవత తప్పక ఇచ్చి ఉండేది. కాని ఎవరి ప్రాప్తాలను బట్టి వారి బుద్ధులు పనిచేశాయి. వాటిని బట్టి జీవితాలు మారాయి. కాబట్టి జీవితాలు మారా లంటే మొదట మన బుద్ధులు మారాలి. అప్పుడే ఎదురయ్యే అవకాశాలను సద్విని యోగం చేసుకోగలం,\" అన్నాడు.",
            "book_page_end": 10,
            "story_id": "2007_12_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "వైద్యుడి ఎంపిక",
            "book_page_start": 11,
            "pdf_page_start": 11,
            "pdf_page_end": 12,
            "author": "గుడిసేవ మురళీధర్",
            "genre": "రాజ కథ",
            "moral": "కేవలం నైపుణ్యం మాత్రమే కాదు, రోగిలో ఆత్మవిశ్వాసాన్ని నింపే మానసిక ధైర్యాన్నిచ్చే గుణం కూడా ఉత్తమ వైద్యుడికి ముఖ్యం.",
            "keywords": [
                "ప్రకృతి వైద్యం",
                "ఆస్థాన వైద్యుడు",
                "రోగ నిర్ధారణ",
                "ఆత్మవిశ్వాసం",
                "మొకాళ్ల నొప్పులు"
            ],
            "characters": [
                "వీరసింహుడు (మహారాజు)",
                "నాగమాంబ (రాజమాత)",
                "ప్రధానమంత్రి",
                "సంగమేశ్వరశాస్త్రి (ప్రకృతి వైద్యుడు)"
            ],
            "locations": [
                "రాజభవనం",
                "ఉద్యానవనం"
            ],
            "content": "వృద్ధురాలైన రాజమాత నాగమాంబకు ఉన్న ట్టుండి విపరీతమైన మొకాళ్ళనొప్పులు ఆరంభమయ్యాయి. రాజవైద్యులు ఎంత ప్రయత్నించినా ఆ వ్యాధిని నయంచేయ లేకపోయారు. లేచి నిలబడడానికీ, నడవడా నికీ తల్లి పడే యాతన చూసి మహారాజు వీరసింహుడు వేదనకు లోనయ్యాడు. రాజు గారి విచారాన్ని గమనించిన ప్రధాన మంత్రి, “మహారాజా, రాజమాత అస్వస్థతకు ప్రకృతి వైద్యం చేయిస్తే ఫలితం కనిపించవచ్చు,\" అన్నాడు.\nఆ మాట వినగానే రాజుకు తల్లి ఆరోగ్యం గురించి కొత్త ఆశలు పుట్టుకొచ్చాయి. వెను వెంటనే దేశమంతటా చాటింపు వేయించి దేశం నలుమూలల నుంచి ప్రకృతి వైద్యు లను రప్పించారు. వారి అర్హతలను, అనుభవా లను పరిశీలించి ప్రధానమంత్రి నలుగురు వైద్యులను రాజమాత వైద్యానికి నియమిం చాడు.\nవాళ్ళ నలుగురూ కలిసి రాజమాతకు ఏమాత్రం కష్టం కలగకుండా, వైద్యం ప్రారం భించారు. ఆమె తీసుకునే ఆహారంలో మార్పులు చేశారు. అడవిలోని కొన్నిరకాల ఆకులను తెచ్చి, ఆముదంలో దోరగా వేయించి మోకాళ్ళకు కట్టు కట్టేవారు. ఆవిరి, తైలధార పద్ధతులలో కొన్ని రోజులు క్రమం తప్పకుండా చికిత్స చేశారు. దాంతో మూడు వారాలకల్లా రాజమాతకు నొప్పి తగ్గిపోయింది. ఊతకర్ర సాయం కూడా లేకుండా మునుపటికన్నా ఎంతో ఉత్సాహంగా, హాయిగా లేచి నడవ సాగింది.\nతల్లిని చూస్తూంటే మహారాజుకు సంతోషం కలిగింది. తల్లికి వైద్యం చేసిన నలుగురిలో ఒకరిని ఆస్థాన ప్రకృతి వైద్యుడిగా నియ మించాలనుకున్నాడు రాజు. అయితే, నలు గురూ ఒకే వయసు, అనుభవం కలిగిన వారే. ఎవరిని నియమించడమా అన్న సందిగ్ధంలో పడ్డ రాజు ఆ విషయంగా మంత్రిని సంప్రదిం చాడు.\n“ఇందులో పెద్దగా ఆలోచించవలసిన దేమీ లేదు. నలుగురూ వైద్యంలో నిపుణులే గనక, ఆ నలుగురిలో తమకు నచ్చిన వ్యక్తికి ఆ పదవి ఇవ్వండి ప్రభూ,” అని సలహా ఇచ్చాడు మంత్రి.\nరాజు ఆ నలుగురిలో సంగమేశ్వరశాస్త్రిని ఆస్థాన ప్రకృతి వైద్యుడిగా నియమించి, తక్కిన ముగ్గురికి విలువైన కానుకలిచ్చి పంపాడు.\nఆ రోజు సాయంకాలం మంత్రితో కలిసి ఉద్యానవనంలో పచార్లు చేస్తూండగా రాజు ప్రకృతి వైద్యుడి నియామకం గురించి ప్రస్తా వించాడు. అప్పుడు మంత్రి, \"మహారాజా! ఆ నలుగురిలోకీ సంగమేశ్వరశాస్త్రి అద్భుత మైనవైద్యుడు. అందులో ఏమాత్రం సందేహం లేదు,” అన్నాడు.\n“ఏ ఆధారంతో అంతరూఢిగా చెప్పగలు గుతున్నావు?” అని అడిగాడు రాజు ఆశ్చ ర్యంగా.\n“ప్రభువుల మన్నన, గుర్తింపు పొందా డంటే అతడు తప్పక ఉత్తమ వైద్యుడేకదా!” అన్నాడు మంత్రి చిన్నగా నవ్వుతూ.\nమంత్రి లౌక్యానికి మనసులో నవ్వుకున్న రాజు, “చికిత్సా విధానంలో ఆ నలుగురూ ఆరితేరినవారే. అయితే, సంగమేశ్వరశాస్త్రి మాత్రం చికిత్స ప్రారంభించిన తొలి రోజు నుంచే వ్యాధి తప్పక నయమవుతుందని తల్లిగారి మనసులో విశ్వాసం కలిగిస్తూ వచ్చాడు. ఆ సంగతి తల్లిగారే నాతో చెప్పారు. వైద్యుడన్న వాడు స్పష్టమైన రోగ నిర్ధారణ చేసి, సరైన మందులు వాడాలి; చక్కని చికిత్సా విధానంతోపాటు, రోగి మనసులో నమ్మకం కలిగించేవాడుగా ఉండాలి. చికిత్స పొందు తున్న వారిలో ఆత్మవిశ్వాసం పెంపొందించ గలవాడుగా ఉండడం చాలా ముఖ్యం. ఆ లక్షణం సంగమేశ్వరశాస్త్రిలో ఉండడం వల్లే అతన్ని ఎంపిక చేశాను,” అన్నాడు.",
            "book_page_end": 12,
            "story_id": "2007_12_04",
            "raw_genre_backup": "రాజ కథ",
            "normalized_genre_te": "రాజ కథ",
            "normalized_genre_code": "ROYAL_TALE",
            "content_type": "STORY",
            "language": "TELUGU"
        },
        {
            "title": "రాకాసిలోయ - 28",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక (సాహసం)",
            "moral": "సంకట పరిస్థితుల్లో ప్రణాళిక, త్వరిత నిర్ణయం, ధైర్యం అవసరం.",
            "keywords": [
                "రాకాసిలోయ",
                "మాంత్రికుడు",
                "కేశవుడు",
                "బ్రహ్మదండి",
                "పులుగు రాయుడు",
                "స్థూలకాయుడు"
            ],
            "characters": [
                "కేశవుడు",
                "జయమల్లు",
                "కోయగోమాంగ్",
                "స్థూలకాయుడు",
                "బ్రహ్మదండి మాంత్రికుడు",
                "పులుగు రాయుడు",
                "జిత శక్తివర్మలు",
                "రెక్కల మనుషులు"
            ],
            "locations": [
                "రాకాసి లోయ",
                "కొండ గుహలు",
                "బ్రహ్మపురం"
            ],
            "content": "[బ్రహ్మదండి మాంత్రికుడు, కేశవుడూ వాళ్ళు, కొండ గుహల్లో దాగి వున్నారని గ్రహించాడు. ఆ వెంటనే అతడు వాళ్ళను ఎలాగైనా బయటకు రప్పించాలని ఒక పథకం ప్రకారం స్థూలకాయుణ్ణి కొండ దగ్గిరకు పంపి, తామంతా అతడికి బానిసలుగా దొరికినట్టు, కేకలు వేయించాడు. అది విన్న కేశవుడూ అతడి అనుచరులూ గుహనుంచి బయటకు వచ్చి, స్థూలకాయుడి కేసి మెల్లగా పాకుతూ రాసాగారు. -తరవాత]\nకేశవుడు నిశ్శబ్దంగా పాకుతూ పోయి, స్థూల కాయుడు నిలబడి వున్న రాతి వెనక ఆగి, కత్తిని అతడి కాళ్ళకు అడ్డంగా ఆనించి, \"స్థూలకాయా! చెప్పేది నిశ్శబ్దంగా విను. అటూ ఇటూ గెంతటంగాని, నీ వెనక ఎవరో వున్నట్టు సూచనగాని చేశావో, నీ రెండు కాళ్ళూ ఒక్క వేటుకు తెగిపోగలవు,” అన్నాడు గొంతు తగ్గించి మాట్టాడుతూ.\nస్థూలకాయుడు ఒక క్షణకాలం స్తంభించి పోయాడు. తరవాత నిలువెల్లా ఓసారి వణికి పోయాడు. ప్రాణభీతితో ఒక్కసారిగా అరుద్దా మనుకున్నాడు. గాని, కేశవుడి హెచ్చరికా, పదునుగా కాళ్ళకు ఆనించబడి ఒరుసు కుంటున్న కత్తి, అతడి బుద్ధిని అదుపులో పెట్టినై.\n“ఎవరు నువ్వు? కేశవుడివి కాదు గదా?” అన్నాడు స్థూలకాయుడు వినపడీ వినపడ నట్టు.\n“నేను కేశవుణ్ణి! నా వెనక పదీ పదిహేను మంది కత్తులవాళ్ళూ, బాణాల వాళ్ళూ వున్నారు. కదిలావో, చచ్చినవాడివే! ఇక చెప్పు! నువ్వు, నిజంగా బ్రహ్మదండి మాంత్రికుణ్ణి ఆ పక్షివేషంవాణీ బానిసలుగా పట్టుకు న్నావా? లేక అంతా కపట నాటకమా?” అని ప్రశ్నించాడు కేశవుడు.\n“అంతా కపట నాటకమే. ఆడేది నేనైనా, ఆడిస్తున్నవాడు ఆ మాంత్రిక వెధవ. ప్రాణ భయం కొద్దీ వాడు చెప్పినదానికి ఒప్పుకు న్నాను. నన్ను చంపకు, నీ పుణ్య ముంటుంది,” అంటూ స్థూలకాయుడు బావురుమన్నాడు.\nస్థూలకాయుడు బొమ్మలా కదలామెద లక నిలబడి వుండి, పెదాలు మాత్రం ఆడిస్తూ ఏవో ధ్వనులు చేస్తూ వుండటం, అల్లంత దూరంలో వున్న చెట్ల చాటు నుంచి గమని స్తున్న బ్రహ్మదండికీ, పులుగు రాయుడికీ ఆశ్చర్యం కలిగించింది. \"వాడట్టా ఎండు మానులా నిర్ర నిగడ దీసుకు పోయాడేం? ఏదైనా గుర్రపువాత రోగం కాదు గదా?\" అన్నాడు పులుగు రాయుడు కోపంగా.\nబ్రహ్మదండి ఆ ప్రశ్నకు అడ్డంగా తలా డిస్తూ, “అలాంటిదేం కాదని నా అను మానం. వాడు మనం వేసిన గాలం! ఆ గాలా నికి చేప పడిందని నాకు తోస్తున్నది. అయినా సంశయం ఎందుకు? ఒకసారి సౌంజ్ఞ చేసి చూద్దాం. జవాబు వస్తుందో లేదో తెలిసి పోతుంది,” అంటూ తన మంత్రదండాన్ని పైకెత్తి, స్థూలకాయుడికేసి ఆడించాడు.\nబ్రహ్మదండికి జవాబిచ్చేందుకు స్థూల కాయుడు తన చేయి ఎత్తబోయి, అంతలో కేశవుడి కత్తి, కాళ్ళను మరింత గట్టిగా ఒరుసు కోవటంతో ఆగిపోయాడు.\nకేశవుడు తన పక్కనే వున్న జయమల్లూ, కోయగోమాంగ్ల కేసి తల తిప్పి, “వీడేదో తన మిత్రులకు చెప్ప చూస్తున్నట్టున్నది,” అన్నాడు.\n\"అందుకు సందేహం లేదు. కాని, మనకు రానున్న ప్రమాదం ఆలోచించావా? ఆ బ్రహ్మ దండీ, పక్షిముఖం వాడూ ఈ సరికే మనను పట్టేందుకు, తమ అనుచరులతో బయలు దేరి వుండవచ్చు,\" అన్నాడు జయమల్లు.\nకేశవుడు తన కత్తిని స్థూలకాయుడి మోచే తికి ఒకసారి తాకించి, \"నిజం చెప్పకపోయావో, నీ కాళ్ళతోపాటు, చేతులు కూడా నరికేస్తాను. ఇప్పుడు బ్రహ్మదండీ, పక్షిముఖం వాడూ ఏం చేస్తున్నారు?\" అని అడిగాడు.\n“వాళ్ళిద్దరూ తలలొక చోట చేర్చారు; ఏదో రహస్యాలోచన చేస్తున్నట్టున్నది. జితశక్తి వర్మలు తమ కత్తుల్ని చెట్టు బోదె మీద సాన బెడుతున్నారు,” అన్నాడు స్థూలకాయుడు.\nవాడు చెప్పిన దాంట్లో అబద్ధం ఏమీ లేదు. బ్రహ్మదండీ, పులుగురాయుడూ కలిసి ఆస రికే కొందరు రెక్కల మనుషుల్ని, శత్రుబల మేపాటో తెలుసుకు వచ్చేందుకు పంపారు. వాళ్ళల్లో కొందరు పెద్ద పెద్ద వృక్షాలెక్కి, అక్క ణ్ణించి రాతి మీద నిలబడి వున్న స్థూలకా యుణ్ణి, ఆ వెనక నక్కివున్న కేశవుణ్ణి, జయ మల్లునూ, కోయగోమాంగ్నూ చూశారు.\n“ఇంతకూ శత్రువులు ముగ్గురే ముగ్గురు! పిల్లికూనల్ని పట్టినట్టు వాళ్ళను మెడలు పట్టి ఇవతలికి ఈడ్వవచ్చు,” అనుకుంటూ రెక్కల మనుషులు తమ నాయకుడి దగ్గిరకు పరిగె త్తుకు వెళ్ళి, తాము చూసింది చెప్పారు.\nతన అనుచరులు ఇచ్చిన భోగట్టా వింటూనే, పులుగురాయుడు కనుబొమలు ముడిచి, “ఇందులో ఏదో పెద్ద మోసం వున్నది, బ్రహ్మదండీ! ముగ్గురే ముగ్గురు మానవమాత్రులు, ఇంత ధైర్యంగా మన మధ్యకు వస్తారంటే నేను చచ్చినా నమ్మను,\" అన్నాడు.\n'వాళ్ళ సంగతి తెలియకపోతే నేనూ నమ్మను!” అంటూ బ్రహ్మదండి పెద్దగా నవ్వి, “వాళ్ళల్లో ఒకడు కేశవుడూ, రెండవవాడు జయమల్లనే నా పూర్వ శిష్యుడూ. పోతే, ఆ మూడవవాడు కోయశుంఠ అయివుంటాడు. ఆ ముగ్గురూ మహిష లగ్నంలో పుట్టిన వాళ్ళు. ఆ జాతకులకు వెనకచూపూ వుండదు, ముందు చూపూ వుండదు. ఏటికి అడ్డంపడి ఈదటమే,” అన్నాడు.\n“అయితే ఇప్పుడు మనం చేయవలసిందే మిటి?” అన్నాడు పులుగురాయుడు.\n\"ఏముంది, వాళ్ళ ముగ్గుర్నీ చుట్టు ముట్టి పట్టేద్దాం,” అన్నాడు బ్రహ్మదండి.\n\"వాళ్ళూ, బాణాలూ, కత్తులూ వెంట వుంచుకు తిరిగేవాళ్ళే. అంత తేలిగ్గా దొరకు తారని నేననుకోను. మనలో చాలామందిమి చావ వలసి వస్తుంది. ముందు ఆ స్థూలకా యుణ్ణి వాళ్ళు చంపేస్తారు,” అన్నాడు పులుగురాయుడు.\n“వాడు నరభక్షకులకు దొరికి ఎప్పుడో చచ్చినవాడే, నేను ప్రాణం పోసి వెంట బెట్టుకు వచ్చాను. ఇవ్వాల్టితో వాడికి ఆయుష్షు తీరి పోయిందనుకుందాం! పోతే, నువ్వూ నేనూ ఎంతో కాలం బతికి వుండి, అర్ధరాజ్యమూ, రాకాసిలోయలోని ధనరాసులూ అనుభ వించ వలసిన వాళ్ళం. అందువల్ల మనం తొందరపడి, ఆ దుర్మార్గుల బాణం వేటుకు అందే దూరంలోకి వెళ్ళకూడదు. నీ నా అనుచ రుల్ని, వాళ్ళను పట్టితెచ్చేందుకు పంపుదాం,\" అన్నాడు బ్రహ్మదండి.\n“అంతే చేద్దాం,” అంటూ పులుగు రాయుడు పక్కకు తిరిగి తన అనుచరులకు సౌంజ్ఞ చేశాడు. వెంటనే ముప్పై నలభై మంది రెక్కల మనుషులు తమ నాయకుడి దగ్గిరకు వచ్చారు. పులుగురాయుడు వాళ్ళతో కొంచెం సేపు రహస్యంగా మాట్టాడి, ఇకవెళ్ళ మన్నట్టు చేతులు వూపాడు. రెక్కల మను షులు రెండు ముఠాలుగా చీలిపోయి, కొందరు చెట్ల మీదికి ఎక్కసాగారు. మరి కొందరు రాళ్ళ వెనక నక్కుతూ, స్థూలకాయు డున్న ప్రదేశానికి బయలుదేరారు.\n“ఏం, జితా, శక్తీ! మీ రిక్కడే వున్నారేం? ఆ కేశవుడూ వాళ్ళను పట్టేందుకు సాయ పడరా?” అని అడిగాడు పులుగురాయుడు జిత శక్తివర్మలను.\nఆ ప్రశ్న వింటూనే జిత శక్తివర్మలు పదును పెడుతున్న కత్తులను ఒరలలో పెట్టి, “ఆ నీచుల్ని పట్టుకుని, మా చేతుల్ని మలినం చేసుకుంటామా! మా పని బ్రహ్మదండి మాంత్రికుడి అంగరక్షణ చేయటం. బ్రహ్మ పుర రాజగురువు మమ్మల్ని పంపింది అందు కేగదా, బ్రహ్మదండీ?” అంటూ మాంత్రి కుణ్ణి ప్రశ్నించారు.\nబ్రహ్మదండి వచ్చే కోపాన్ని బలవంతంగా దిగ మింగుతూ, “అవును, అవును,\" అంటూ తలాడించాడు.\nఈలోపల రెక్కల మనుషులు తమ మీద దాడికి వస్తున్నట్టు ముందుగా చూసి, కేశవు డికీ, జయమల్లుకూ కోయగోమాంగ్ హెచ్చ రికచేశాడు. మహావృక్షాల మీదికి పాకిపోతున్న వాళ్ళను చూస్తూనే కేశవుడు నవ్వి, “ఈ పక్షి వెధవలు అంత ఎత్తు నుంచి, మన మీదికి దూకి, మనను పట్టుకుంటారన్న మాట! సరే, బాణాలు ఎక్కుపెట్టి, ముందు ఒకళ్ళిద్దర్ని పడగొట్టండి, మిగతా వాళ్ళు పారిపోతారు. ఇంతకూ వీళ్ళ నాయకులెక్కడ?” అన్నాడు విల్లంబులు చేతికి తీసుకుంటూ.\nఆవెంటనే జయమల్లూ, గోమాంగ్ కూడా తమతమ విల్లంబులు తీసుకున్నారు. కేశ వుడు చెట్ల మీదికి పాకుతున్న ఒక రెక్కల మనిషి మీదికి గురిపెట్టిన బాణాన్ని చప్పున దించుతూ, జయమల్లుకేసి తిరిగి, “జయ మల్లూ! వీళ్ళ నెంతమందిని చంపినా మనకు కలిగేమేలులేదు. ఆ బ్రహ్మదండిని ముందు మారణం చెయ్యాలి. వాడెక్కడ? వాడూ మన మీదికి వస్తున్నాడా? ఏయ్, స్థూలకాయా!\nబ్రహ్మదండి ఇటుకేసి వస్తున్నాడా? నిజం చెప్పు,” అని స్థూలకాయుణ్ణి ప్రశ్నించాడు.\nస్థూలకాయుడు నిలువెల్లా వణికిపోతూ, “వాడు రావటంలేదు. వాడూ, పిట్టల నాయ కుడూ చెట్ల కింద నిలబడి ఇటు కేసే చూస్తు న్నారు,” అన్నాడు.\n“ఆ దుర్మార్గుడికి మన శక్తేమిటో తెలుసు, కేశవా! సరే, ఇక మనం ఇక్కడ కాలయాపన చెయ్యకూడదు. ఇద్దరు ముగ్గురు రెక్కల మనుషుల్ని పడగొట్టి, మనం గుహకంతలో నుంచి తిరిగీ కొండ పొట్టలోకి వెళ్ళిపోదాం,\" అంటూ జయమల్లు బాణం గురి చేసి చెట్ల మీదికి చరచరా పాకిపోతున్న రెక్కల మను షుల్లో ఒకడి మీదికి దాన్ని వదిలాడు.\nకేశవుడూ, అతడి అనుచరులూ తమ దృష్టిని రెక్కల మనుషుల మీదికి మళ్ళించారని గ్రహించిన స్థూలకాయుడు రాతి మీది నుంచి కిందికి దూకి, కాలి సత్తువ కొద్దీ బ్రహ్మ దండీ, పులుగురాయుళ్ళ కేసి పరిగెత్తుతూ, “వాళ్ళు అంతా కలిసి ముగ్గురే! చంపండి, పట్టుకోండి, \" అంటూ అరవసాగాడు.\n“ఆహా, కేశవా! ఈ దుర్మార్గుడు మన నుంచి బతికి బయటపడ్డాడు. అయినా, ఒక దెబ్బ కొట్టి చూద్దాం, తగులుతుందేమో!\" అంటూ కోయగోమాంగ్ లేచి నిలబడి పారి పోతున్న స్థూలకాయుడి మీదికి బాణం వదిలాడు. కాని, ఆ బాణం స్థూలకాయుడి పక్కగా దూసుకుపోయి, బ్రహ్మదండీ, పులుగు రాయుడూ నిలబడివున్న చెట్టు బోదెకు ఠపీ మని తగిలింది. బాణం చేసిన ధ్వని వింటూనే బ్రహ్మదండి ఎగిరి గంతేసి, “ఆ దుర్మార్గులు ముగ్గురూ మన మీదికే బాణాలు వదులు తున్నారు పులుగేంద్రా! పరిగెత్తు!” అంటూ వెనుదిరిగి చెట్లలోకి పారిపోసాగాడు. పులుగు రాయుడూ, జిత శక్తివర్మలూ అతణ్ణి అనుస రించారు.\nగోమాంగ్తో పాటు కేశవుడూ, జయ మల్లూ కూడా లేచి నిలబడ్డారు. వాళ్ళకు పారిపోతున్న బ్రహ్మదండి ముఠా కనిపిం చింది. వాళ్ళను వెంటపడి తరమటమా, మానటమా అని వాళ్ళు ఆలోచించేంతలో చెట్ల మీది నుంచి, చావగా మిగిలిన రెక్కల మనుషులు భయంకరంగా అరుస్తూ, వాళ్ళ మీదికి ఎగిరి రాసాగారు.\nకేశవుడూ, అతడి అనుచరులూ బాణాలు ఒక దాని వెంట ఒకటిగా కిందికి దూకుతున్న రెక్కల మనుషుల మీదికి వదిలారు. వాళ్ళల్లో బాణం దెబ్బలు తగిలిన కొందరు బాధతో అరుస్తూ, అంత ఎత్తు నుంచి గాలిలో పల్ల టీలు కొడుతూ దభీదభీమని కిందపడ సాగారు.\nఇక తిరిగి తాము గుహలో ప్రవేశిద్దామని కేశవుడూ, జయమల్లూ నిశ్చయించుకుని వెనుదిరిగేంతలో, రెక్కల మనుషుల్లో రెండవ ముఠా రాళ్ళ చాటు నుంచి ఒక్కుమ్మడిగా గావు కేకలు పెడుతూ, లేచి నిలబడ్డారు. వాళ్ళందరి వద్దా పొడవాటి పదునైన ఈటెలు ఉన్నాయి.\n“ఇక బాణాలతో లాభం లేదు, కత్తులకు పని చెప్పండి. శత్రువులు మన గుహామార్గాన్ని అడ్డుకున్నారు. పోరాడుతూ వీళ్ళ చక్రబంధం నుంచి బయట పడటం ఒక్కటే ఇప్పుడు మనం చేయవలసింది. మనం వీళ్ళకు దొర క్కుండా ఎటు పారిపోయినా ఫరవాలేదు,\" అంటూ జయమల్లు కత్తి దూసి రెక్కల మనుషుల్ని ఎదుర్కొన్నాడు.\nకేశవుడూ, గోమాంగ్, జయమల్లుల కత్తి దెబ్బలకు రెక్కల మనుషుల్లో ఒక్కొక్కడే చావు కేక పెట్టి కింద పడసాగాడు. వాళ్ళు చేతులకు కట్టుకున్న పక్షిరెక్కలు, ఈ ద్వంద్వ యుద్ధంలో వాళ్ళకు చాలా ఆటంకంగా తయారయినై. వాళ్ళల్లో కొందరు ఈటెలను అటూ ఇటూ తిప్పబోయి, ఆ వేగానికి కట్టుకున్న రెక్కలు ఒకదాన్నొకటి మెలివేసు కోవటంతో, చాప చుట్టల్లా కింద పడసాగారు.\n“మనం జయించాం, కేశవా! ఇక, మనం గుహలోకి ప్రవేశించి, క్షేమంగా శ్వానకర్ణి ముఠాను చేరవచ్చు,\" అంటూ జయమల్లు రెండడుగులు వేసి నిశ్చేష్టుడైపోయాడు.\nఎదురుగా దడి కట్టినట్టు నిలబడిన తన అనుచరులతో పులుగురాయుడు ప్రత్యక్ష మయ్యాడు. జయమల్లుతో పాటు, కేశవుడూ, కోయగోమాంగ్ కూడా అటుకేసి చూసి, తర వాత చుట్టూ ఒకసారి కలయచూశారు. వలయాకారంలో తమను రెక్కల మనుషులు వందల సంఖ్యలో చుట్టు ముట్టినట్టు వాళ్ళు గ్రహించారు. బ్రహ్మదండి ఎక్కడ? అన్న అనుమానం వాళ్ళకు కలిగింది. ఆ వెంటనే బ్రహ్మదండి మాంత్రికుడి కంచుకంఠం పలి కింది: “ఆ కేశవుణ్ణి మాత్రం ప్రాణాలతో పట్టు కుని, మిగతా ఇద్దర్నీ నిలువునా నరికే యండి!”",
            "book_page_end": 18,
            "story_id": "2007_12_05",
            "raw_genre_backup": "ధారావాహిక (సాహసం)",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "కష్టమైన పని",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "ఇష్టం లేని పని కష్టమైనా, లక్ష్యం కోసం దాన్ని సాధించడానికి కష్టపడటమే నిజమైన కృషి. ఇష్టమైన పని ఎంత కష్టమైనా సులభంగానే భావిస్తారు.",
            "keywords": [
                "విక్రమార్కుడు",
                "బేతాళుడు",
                "జనవంద్యుడు",
                "దశరథ పర్వతం",
                "పుత్రకామేష్ఠి ఫలం",
                "కష్టమైన పని"
            ],
            "characters": [
                "విక్రమార్కుడు",
                "బేతాళుడు",
                "జనవంద్యుడు (తపస్వి)",
                "బసవయ్య (భాగ్యవంతుడు)",
                "రాముడు (పండితుడు)",
                "భీముడు (మల్ల వీరుడు)",
                "సోముడు (జలవిన్యాసాలు)",
                "వంచనుడు",
                "శిలాద్రుడు",
                "మకరుడు",
                "మొసలన్న"
            ],
            "locations": [
                "శ్రీనగరం",
                "వ్రజపురం",
                "దశరథ పర్వతం",
                "విచిత్రపురం",
                "జలపురం",
                "మకరావళీ నది",
                "మొసళ్ళ ద్వీపం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, తలపెట్టిన కార్యం ఎన్ని కష్టాలకైనా ఓర్చి, సాధించి తీరాలన్న నీ పట్టుదల ప్రశంసనీయమైనదే. కాని నువ్వు చేపట్టిన కార్యం నీ కోసమా, లేక కపట వర్తనులైన మరెవరి కోసమా అన్నది నాకు తెలియదు. సమర్థులూ, తెలివైనవారూ కూడా ఒక్కొక్కసారి కపటస్వభావుల మాయమాటలు నమ్మి మోసపోతూ ఉంటారు. ప్రతిభా సంపన్నులైన ఇద్దరు యువకులను జనవంద్యుడనే ఒక తపస్వి, మాయమాటలతో వంచించిన కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nరాముడు పండితుడు, భీముడు మల్ల వీరుడు, సోముడు జలవిన్యాసాల్లో ఉద్దం డుడు. ఈ ముగ్గురు యువకులు తమ విద్యలను ప్రదర్శించడానికి వెళ్ళినప్పుడు వ్రజపురంలో కలుసుకుని మిత్రులయ్యారు. ఆ గ్రామస్థులు వారి ప్రతిభకు మెచ్చి గ్రామంలో ఉచిత భోజన సదుపాయాలు ఏర్పాటు చేశారు. కాని కొన్నాళ్ళకు వ్రజపురంలో వానలు కురవక కరువొచ్చింది. ముగ్గురు మిత్రులూ కాయకష్టం చేయడం ఇష్టంలేక, వేరే ఊరు వెతుక్కుంటూవెళ్ళి శ్రీనగరం చేరారు. అక్కడ ఒకరోజు ఆశ్రయం కోసం బసవయ్య అనే భాగ్యవంతుడి ఇంటి వద్దకు వెళ్ళారు.\nఆ సమయానికి బసవయ్య ఇంట్లో జన వంద్యుడనే తపస్వి ఉన్నాడు. బసవయ్య ఆతిథ్యానికి సంతృప్తుడై, “వచ్చే ఏడాదికి నీ కోడలికి పండంటి కొడుకు పుడతాడు,\" అని దీవించాడాయన.\nఆ మాట విని బసవయ్య ముఖం చిన్న బోయింది. ఆయనభార్య విమలమ్మ, “స్వామీ, మాకు సంతానం లేదు. మీ దీవెనతో మాకు కొడుకు పుట్టినా, వాడి పెళ్ళి ఇరవైయేళ్ళ తరవాత కదా!” అని బాధపడింది.\nజనవంద్యుడు క్షణం పాటు కళ్ళు మూసి తెరిచి, “నేనలా దీవించడం దైవసంకల్పం. ఒక యోగ్యుడైన యువకుణ్ణి దత్తత చేసుకుని పెళ్ళి జరిపించండి. ఏడాదిలో మీ కోడలు మనవడి నెత్తుకుంటుంది,” అన్నాడు.\nబసవయ్య వెంటనే, “దత్తత చేసుకోవాలని మేమూ అనుకున్నాం. కాని యోగ్యుడెవరో తెలుసుకునేదెలా?” అన్నాడు.\nఅప్పుడే రాముడు, భీముడు, సోముడు ఆ ఇంటి తలుపు తట్టారు. వాళ్ళు తమ గురించి చెప్పేలోగా జనవంద్యుడు ఒక్కొక్క రిని పేర్లతో పిలిచి, “ఉన్న ఊళ్ళో కరువొచ్చి, కాయకష్టం చేయడం ఇష్టం లేక, మీ ప్రతి భకు తగ్గపని వెతుక్కుంటూ వచ్చారు, అవునా?” అన్నాడు. ముగ్గురు మిత్రులూ తెల్లబోయి, \"తమరు మహానుభావులు. మీ దర్శనం మా అదృష్టం. మా గురించి అన్నీ తెలిసిన తమరే మాకు తరుణోపాయం చూపాలి,\" అంటూ ఆయనకు నమస్కరించారు.\nజనవంద్యుడు వారితో, “భాగ్యవంతుడైన ఈ బసవయ్యకు సంతానం లేదు. దశరథ పర్వతం మీది వశిష్ట వృక్షానికి కాసిన పుత్ర కామేష్ఠిఫలం తింటే ఇతడి భార్య సంతానవతి అవుతుంది. అయితే, ఆ పర్వతం పశ్చిమ దిశలో లేదు. తక్కిన మూడు దిశలలో ఎక్కడు న్నదీ నాకు తెలియదు. మీరు ముగ్గురూ మూడు దిక్కులకు వెళ్ళి ఆ ఫలాన్ని అన్వేషిం చండి. ఫలం తెచ్చినవారికి బసవయ్య ఆస్తిలో సగం ఇస్తాడు. రెండు మాసాల్లో ఫలం ఎవరికీ దొరక్కపోతే-ఫలాన్వేషణలో అందరికంటే ఎక్కువ కష్టపడ్డవాణ్ణి ఆయన దత్తత చేసు కుంటాడు. ఫలాన్వేషణలో ముగ్గురికీ ఉపాధి లభిస్తుంది,” అన్నాడు.\nమిత్రులు ముగ్గురూ ఫలాన్వేషణలో తలో దిక్కుకు బయలుదేరారు.\nఉత్తరం వైపు వెళ్ళిన రాముడు దశరథ పర్వతం గురించి వాకబు చేస్తూ, వంచనుడనే భూస్వామి వద్దకు వెళ్ళాడు. ఆయన అతడి ప్రయాణం గురించి విని, “దశరథ పర్వతం వివరాలు నిజాయితీపరులకూ, తేలివైన వాళ్ళకూ మాత్రమే చెప్పాలని నియమం. నువ్వు ఆరు వారాలు నేను చెప్పిన పని చెప్పి నట్టు చేసి నమ్మకస్థుణ్ణని నిరూపించుకో. తరవాత నువ్వు తెలివైన వాడివనిపిస్తే, ఆ పర్వతం వివరాలు చెబుతాను,” అన్నాడు.\nఆ మాట నమ్మిన రాముడు, సరేనని ఆయనవద్ద పనిలో చేరాడు. వంచనుడతని చేత రోజూ పెరడంతా ఊడిపించేవాడు. నీళ్ళు తోడించేవాడు. కట్టెలు కొట్టించేవాడు. అవేవీ తనకు ఇష్టంలేకపోయినా, కార్యసాధనకోసం ఆరువారాలు గొడ్డుచాకిరీ చేశాడు రాముడు. ఆ తరవాత అతడు పర్వతం ఆచూకీ చెప్ప మంటే, “ఆరు వారాల్లో నమ్మకస్థుణ్ణని రుజువు చేశావు. కానీ ఇప్పుడు దశరథ పర్వతం వివ రాలు చెబితే వెంటనే వెళ్ళి పోగలవు. మరి ఇంత నమ్మకస్థుడయిన పనివాణ్ణి వదులు కుంటానా? ఆమాత్రం గ్రహించలేని నీ తెలివి ఏం తెలివి? నీకు దశరథ పర్వతం వివ రాలు తెలుసుకునే అర్హత లేదు,” అన్నాడు వంచనుడు.\nఆయనకు పర్వతం గురించి ఏమీ తెలియ దనీ, తను మోసపోయాననీ గ్రహించిన రాముడు, ఉస్సురుమంటూ శ్రీనగరానికి తిరుగు ప్రయాణమయ్యాడు.\nదక్షిణం వైపు వెళ్ళిన భీముడు విచిత్రపుర మనే గ్రామం చేరుకుని తన మల్లవిద్యను ప్రదర్శించాడు. సంతోషించి గ్రామస్థులతణ్ణి అక్కడే స్థిరపడమన్నారు. ప్రస్తుతం తను వచ్చిన కార్యం గురించి చెప్పి, భీముడు అందుకు తిరస్కరించాడు. దానిని విన్న శిలాద్రుడనే వాడు, “మా గ్రామానికి కొంత దూరంలో దుర్గమమైన పర్వత శ్రేణి ఉన్నది. నేనొక పర్వతారోహకుణ్ణి. ఆ పర్వతాల విశే షాలు తెలుసుకునేందుకు నీలాంటి బలశాలి తోడు కోసం చూస్తున్నాను. నువ్వు సరేనంటే బయలుదేరుదాం. వాటి మధ్యలో దశరథ పర్వతం ఉండవచ్చు,” అన్నాడు.\nఅది తనకు నచ్చినదీ, వీలయినదీ కావ డంతో అందుకు భీముడు సరేనన్నాడు. మరు నాడే ఇద్దరూ కలిసి పర్వతశ్రేణి కేసి బయలు దేరారు. ఆ దారి దుర్గమమూ, ప్రమాదక రమూ అయినది. ఎగుడు దిగుడు దారి. క్రూర మృగాల బెడద. విషసర్పాల బెడద. ఆహారసంపాదనకు కష్టపడే వారు. ఇలా ఆరు వారాలు కష్టపడి యాత్ర ముగించి తిరుగు ప్రయాణమయ్యారు. విచిత్రపుర గ్రామ స్థులు వారి ఘనసన్మానం చేశారు. దశరథ పర్వతం జాడ తెలియకపోయినా, తను బాగానే కష్టపడ్డానన్న తృప్తితో భీముడు శ్రీనగరానికి తిరుగు ప్రయాణమయ్యాడు.\nఇక తూర్పు దిశగా వెళ్ళిన సోముడు మకరా వళీ నదీ తీరానవున్న జలపురం చేరుకుని జలవిన్యాసాలతో గ్రామస్థుల్ని రంజింప జేశాడు. సంతోషించిన గ్రామస్థులతణ్ణి అక్కడే స్థిర పడమంటే ప్రస్తుత పరిస్థితిని చెప్పి తిరస్క రించాడు. అప్పుడతడి కథవిన్న మకరుడనే వాడు, “ఈ నదిలోరెండు వారాలు ప్రయాణం చేస్తే మొసళ్ళ ద్వీపం చేరుకోవచ్చు. ఆ ద్వీపంలో దశరథ పర్వతం ఉండవచ్చు. కాని నది మధ్యలో మొసళ్ళెక్కువ. వాటి భయంతో ఇంతవరకు ఎవ్వరూ ఆ ద్వీపం చేరే సాహసం చేయలేదు. నేనొక నావికుణ్ణి. ఆ ద్వీపం విశేషాలు తెలుసుకోవడానికి నీవంటి జలనిపు ణుడి తోడుకోసం చూస్తున్నాను. నువ్వు సరేనంటే బయలుదేరుదాం,” అన్నాడు.\nసోముడు సమ్మతించడంతో, వాళ్ళిద్దరూ మకరద్వీపం కేసి పడవలో ప్రయాణ మయ్యారు. రెండు రోజుల ప్రయాణం తర వాత నదిలో మొసళ్ళ బెడద మొదలయ్యింది. సోముడు జలచరాలను మించిన జలవిన్యా సాలు చేసి మొసళ్ళను బెదరగొట్టి తరిమాడు. అలా రెండు వారాలు ప్రయాణం చేశాక వాళ్ళు మొసళ్ళద్వీపం చేరుకున్నారు.\nవెంటనే అక్కడున్న కొందరు వాళ్ళను చుట్టుముట్టి, తమరాజు మొసలన్న వద్దకు తీసుకువెళ్ళారు. మొసలన్న వారికథ విని, “మా దేవత మొసలమ్మ. మొసళ్ళ కొలను మధ్యలో ఆమె విగ్రహం ఉన్నది. ఆమె తనకు నరబలి కావాలనిపించినప్పుడు పరదేశీయుల్ని ప్రేరేపించి ఇక్కడికి రప్పించుకుంటుంది. మీరు అలా వచ్చినవారే. మిమ్మల్ని మొసళ్ళ కొలనులో వేస్తాం. మా దేవతమొసలి రూపంలో వచ్చి మిమ్మల్ని ఆహారంగా స్వీకరిస్తుంది, \" అన్నాడు.\nసోముడా మాటలు విని, “నాది ఒక్కటే విన్నపం. తమరు నన్ను ముందు మొసళ్ళ కొలనులో వేయించండి. దేవత నన్ను కరు ణిస్తే, కొలను మధ్యలో వున్న విగ్రహానికి సాష్టాంగ పడి వస్తాను. ఒకవేళ నేను మొస లమ్మకు ఆహారమైతే, నా మిత్రుణ్ణి కూడా కొలనులో వేయించండి,” అన్నాడు.\nఆ మాటకు మొసలన్న మనసులో నవ్వు కుని, దగ్గరుండి సోముణ్ణి మొసళ్ళ కొలనులో వేయించాడు. ఆ వెంటనే ఒక పెద్ద మొసలి పెద్దగా నోరు తెరిచి అతడి మీదికొచ్చింది. సోముడు పలురకాల జలవిన్యాసాలు చేసి ఆ మొసలిని తరిమేసి కొలను మధ్యకు చేరి అక్కడున్న మొసలమ్మ విగ్రహానికి సాష్టాంగ పడి తిరిగి వచ్చాడు. ఆ దృశ్యం చూసిన మొసలన్న, “మీకు మా దేవత దీవెనలున్నవి. మీకు అతిథిమర్యాదలు చేసి, పంపడం నా విధి. మీకు ఇష్టమైనన్ని రోజులుండి దశరథ పర్వతం గురించి వెతకండి,” అన్నాడు.\nరెండు వారాలు అన్వేషించాక ఆ దీవిలో దశరథ పర్వతం లేదని తేలింది. బాగానే కష్ట పడ్డానన్న తృప్తితో సోముడు శ్రీనగరానికి తిరుగు ప్రయాణమయ్యాడు.\nరెండు మాసాల గడువు పూర్తయ్యేసరికి రాముడు, భీముడు, సోముడు శ్రీనగరంలో బసవయ్య ఇంటికి వచ్చారు. అప్పుడక్కడ జనవంద్యుడు కూడా ఉన్నాడు. ఆయన వారి అనుభవాలు విని, “నేను చెప్పినట్టే, ఫలా న్వేషణ కారణంగా మీకు ఉపాధి కల్పించే ప్రాంతాలు దొరికాయి. మీలో భీముడు విచిత్రపురం, సోముడు జలపురం వెళ్ళి హాయిగా జీవించండి. మీ అందరిలోకీ చాలా కష్టమైన పని చేసినప్పటికీ వేరెక్కడా ఉపాధి లభించని రాముణ్ణి బసవయ్య దత్తత చేసుకుంటాడు,” అన్నాడు.\nఇది వింటూనే భీముడు, సోముడు, కలవరపడి ఒక్క క్షణం దిగ్భ్రాంతి చెందారు. తరవాత తేరుకుని జనవంద్యుడికి శిరసువంచి నమస్కరించి సెలవు తీసుకున్నారు.\nబేతాళుడు ఈ కథ చెప్పి, “రాజా, తమను బసవయ్య దత్తత చేసుకోవాలన్న కోరిక కార ణంగానే భీముడు, సోముడు దశరథ పర్వతం కోసం ఎంతో కష్టపడ్డారు. ఎక్కువ కష్ట పడ్డ వాడినే బసవయ్య దత్తత చేసుకోగలడని కూడా జనవంద్యుడు చెప్పాడు. సంతాన ఫలాన్వే షణలో ప్రాణాలను సైతం లెక్క చేయకుండా కష్టపడ్డది వాళ్ళు ఇద్దరు. జనవంద్యుడు ఆ ఇద్దరిలో ఒకరిని ఎంపిక చేయడానికి బదులు, తెలివితక్కువగా వంచనుడి వలలో పడి కొన్నాళ్ళు బండచాకిరీ చేసి తిరిగివచ్చిన రాముణ్ణి ఎక్కువ కష్టపడ్డాడని చెప్పడంలోని ఆంతర్యం ఏమిటి? రాముడి పట్ల ఆయన పక్షపాత వైఖరికి ఇది నిదర్శనంకాక మరే మిటి? నా సందేహాలకు సమాధానం తెలిసీ చెప్పక పోయావో నీ తల పగలి పోతుంది,” అన్నాడు.\nదానికి విక్రమార్కుడు, “రాముడు వంచ నుడి వలలో పడ్డది సంతాన ఫలాన్వేషణ కోసం. అందుకని అతడు తనకు ఏమాత్రం ఇష్టం లేని, అలవాటు లేని కాయకష్టానికి సిద్ధపడ్డాడు. తక్కిన ఇద్దరూ ఫలాన్వేషణ విషయం అనుమానమైనా కష్టమైన పనులు చేయడానికి ప్రాముఖ్యతనిచ్చారు. వాళ్ళు చేసినవి కష్టమైన పనులే. కాని, వారికవి ఇష్టమైనవి; పేరు తెచ్చేవి; వాళ్ళ సామర్థ్యాన్ని నిరూపించేవి. ఇష్టముంటే ఎంత కష్టమైన పనైనా సులభమే. ఇష్టం లేకుంటే ఎంత సులభమైన పనీ కష్టమే. ఆ విధంగా కష్టమైన పని చేసినవాడు రాముడు. అందుకే జనవం ద్యుడు అతన్ని ఎంపిక చేశాడు. ఇందులో ఎలాంటి పక్షపాతమూ లేదు. పైగా ఇద్దరి శ్రమా వృథా కాలేదు. ఉపాధికి దారిచూపాయి. మొదట ఆశ్చర్యపోయినప్పటికీ, తరవాత దీనిని గ్రహించడం వల్లే వారు తపస్వికి కృతజ్ఞ తతో శిరసు వంచి నమస్కరించారు,” అన్నాడు.\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 24,
            "story_id": "2007_12_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "గొప్ప వేటగాడి దొడ్డ గుణం",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "జీవిత చరిత్ర/వ్యాసం",
            "moral": "సాహసంతో పాటు పట్టుదల, వినయం, కృతజ్ఞత వంటి గుణాలు అత్యవసరం.",
            "keywords": [
                "జిమ్ కార్బెట్",
                "పులి వేట",
                "మ్యాన్ ఈటర్",
                "కృతజ్ఞత",
                "నైట్ జార్ పక్షి గుడ్లు"
            ],
            "characters": [
                "జిమ్ కార్బెట్ (కార్బెట్ సాహిబ్)",
                "ఆడపులి",
                "గ్రామ ప్రజలు"
            ],
            "locations": [
                "ఉత్తర ప్రదేశ్",
                "కుమావ్",
                "కాలా ఆగర్ కొండ సానువులు"
            ],
            "content": "గొప్ప వేటగాడూ, ఉత్తర ప్రదేశ్ కుమావ్ ప్రాంత ప్రజల ఆప్తమిత్రుడూ అయిన జిమ్ కార్బెట్ గురించి మీరు వినే ఉంటారు. ఆ ప్రాంతంలో ఆయన పేరు మీదుగా సుప్రసిద్ధ జువలాజికల్ పార్క్ కూడా ఉన్నది.\nఇరవైయవ శతాబ్దం తొలి సంవత్సరాలలో మనదేశంలో సంపన్నులకూ, ఆంగ్లేయులకూ పులులను వేటాడడం ప్రధాన వినోద క్రీడగా ఉండేది. కార్బెట్ ఆంగ్లేయుడూ, వేటగాడూ అయినప్పటికీ వినోదం కోసమో, గొప్పకోసమో పులులను చంపేవాడు కాదు. ఆయన మాటల్లోనే చెప్పాలంటే: “పులి తన సహజ నివాస స్థానంలో యెల్లలు లేని ధైర్యంతో విశాల హృదయంగల పెద్ద మనిషి.” పులి మనుషులను తినడం మరిగి, గ్రామస్థులకు బెడదగా, ప్రమాద కరంగా మారినప్పుడే కార్బెట్ కార్యరంగంలోకి దిగేవాడు. ఎంతో ఓర్పుతో, పట్టుదలతో మృగాన్ని వెంటాడి కాల్చి చంపేవాడు.\n1930వ సం.లో కాలా ఆగర్ కొండ సానువుల చుట్టూ ఉన్న గ్రామ ప్రజలను ఒక ఆడపులి గడగడలాడించసాగింది. తమను ‘కార్బెట్ సాహిబ్' (జిమ్ కార్బెట్) మాత్రమే రక్షించగలడని స్థానికులు ఆయన వద్దకు వెళ్ళి మొరపెట్టుకున్నారు. అప్పటికే ఆ ఆడపులి అరవైనాలుగు మందిని పొట్టనపెట్టుకున్నది. ఇది ప్రభుత్వ లెక్కలు మాత్రమే. అంతకు రెండింతల మందిని చంపివుంటుందని అక్కడి ప్రజలు చెప్పుకునేవారు. దానిని కార్బెట్ ఒక సవాలుగా తీసుకుని పులిని ఎదుర్కొనడానికి సిద్ధమయ్యాడు. చాలాసార్లు పులి ఆయనకు తారసపడింది కాని కొద్దిలో తప్పించుకున్నది. అలాగే పులి నుంచి కార్బెట్ తప్పించుకున్న సందర్భాలూ లేకపోలేదు. ఆఖరికి ఒకనాడు తీవ్రంగా వెతుకుతూండగా తనకు అతిసమీపంలో కుడివైపున ఒక బండమీద ఆ పులి పొంచివుండడం ఉన్నట్టుండి గమనించాడు. అది దాదాపు నవ్వుతూ కన కళ్ళను కార్బెట్ మీద కేంద్రీకరించింది. ఆ మానవుడు తన నుంచి తప్పించుకోలేడని దానికి బాగా తెలుసు. పంజా విసురు దూరంలో రుచికరమైన ఆహారం!\nకార్బెట్ కుడి చేతిలో లైట్ రైఫిల్ పట్టుకుని ఉన్నాడు. అయితే, ఆయన ఎడమచేతిలో రెండు నైట్ జార్ (ఆసకప్పెరగాడు) పక్షి గుడ్లు ఉన్నాయి. రకరకాల పక్షుల గుడ్లు సేకరిం చడం కార్బెట్ అభిమాన విషయం. తన వద్ద లేని నైట్ జార్ గుడ్లు కనిపించడంతో ఎంతో ఆశగా తీసుకున్నాడు.\n'మ్యాన్ ఈటర్' పులి అలా ఎదురుపడితే మరే మామూలు వేటగాడైనా సరే, వెంటనే గుడ్లను పడేసి తుపాకీని పేల్చడానికి రెండు చేతులనూ ఉపయోగించేవాడు.\nఅయితే, తనలో ఏమాత్రం కదలిక కనిపించినా, ఆ పులి తన మీదికి మెరుపు వేగంతో ఉరకగల దని ఎంతో అనుభవజ్ఞుడైన కార్బెట్కు తెలుసు. తుపాకీని పొజిషన్కు తీసుకురావడానికి కూడా సమయం ఉండదని ఆయనకు తెలుసు.\nపులి కళ్ళల్లోకి గురిగా చూస్తూ ఆయన స్థాణువులా నిలబడ్డాడు. నెమ్మదిగా మరీ నెమ్మదిగా -అందుకు ఎంత సేపు పట్టిందో ఆయనకు గుర్తులేదు-ఆయన కుడిచేత్తోనే తుపాకీని పులి మీదికి గురిపెట్టాడు. మనుషు లను తిని మరిగిన పులిగనక, మిగతా పులులకు లాగా దానికి మనుషులంటే ఏమాత్రం భయం లేదు. అసలు తొందరపడలేదు.\nకార్బెట్ పులిని హఠాత్తుగా కాల్చి చంపాడు. ఎన్నో ప్రమాదాలకు ఓర్చి చేసిన సుదీర్ఘమైన బృహత్ ప్రయత్నం అలా ఫలించింది. ఆ ప్రాంత ప్రజలు ప్రాణభయం తొలగిపోయి ఊపిరి పీల్చుకున్నారు.\nకార్బెట్ ఇప్పుడు తను పులిని చంపిన పరిస్థితిని ఒకసారి మనసులో పునశ్చరణ చేసు కున్నాడు. రెండు చేతులూ స్వేచ్చగా ఉన్నట్ట యితే, సహజంగానే పులిని కాల్చి చంపడానికి ఆయన రెండు చేతులనూ ఉపయోగించి ఉండేవాడు. అప్పుడు పులి ఆయన మీదికి ఉరికి ఉంటుంది. లేదా అతని మీదుగా దూకి వెళ్ళి ఉంటుంది. ఎలాగైనా ఫలితం మాత్రం తన మరణమే అయి ఉండేది.\nఎడమ చేయి స్వేచ్ఛగా లేనందువల్ల ఆయన మరో ఎత్తుగడను ఆలోచించి విజయాన్ని సాధిం చాడు. మరోలా చెప్పాలంటే, ఆయన చేతిలో గుడ్లు ఉండడమే ఆయన ప్రాణాలను కాపా డింది! ఆయన ఆ గుడ్లు మొదట కనిపించిన చోటికి తిరిగి వెళ్ళి, గూట్లో గుడ్లను భద్రంగా ఉంచాడు. కొంత సేపటికి తల్లిపక్షి వచ్చి గూట్లో వాలింది.\nకార్బెట్ ధైర్యవంతుడు, సాహస ప్రియుడు, వినయశీలి, ప్రజలకు సాయపడేవాడు. అయితే, ఈ సంఘటన ఆయన వ్యక్తిత్వంలోని అతి సున్నితమైన కృతజ్ఞతాగుణాన్ని చాటుతున్నది. ఆయనకు గుడ్ల మీద కృతజ్ఞతాభావం ఏర్ప డింది. ఇష్టమైన గుడ్ల నుంచి తల్లి పక్షిని దూరం చేయకూడదని నిర్ణయించాడు. -(ఎం.డి)",
            "book_page_end": 27,
            "story_id": "2007_12_07",
            "raw_genre_backup": "జీవిత చరిత్ర/వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 28,
            "pdf_page_start": 28,
            "pdf_page_end": 28,
            "author": "చందమామ బృందం",
            "genre": "వ్యాసం/సాధారణ జ్ఞానం",
            "moral": "చందమామ బృందం",
            "keywords": [
                "పుదుచ్చేరి",
                "రాష్ట్ర చిహ్నాలు",
                "ఉడత",
                "అతి వృద్ధ గజం",
                "వత్సల",
                "ఏనుగు"
            ],
            "characters": [
                "సుబ్రహ్మణ్య భారతి",
                "వత్సల (ఏనుగు)"
            ],
            "locations": [
                "పుదుచ్చేరి",
                "మధ్య ప్రదేశ్",
                "నిలంబూరు అడవులు",
                "థాయ్లాండ్"
            ],
            "content": "**పుదుచ్చేరి రాష్ట్ర చిహ్నాలు**\nపాండిచ్చేరి అన్న పేరును పుదుచ్చేరిగా ఇటీవల మార్చుకున్న ఆ చిన్న రాష్ట్రం, ఇప్పుడు తన రాష్ట్రానికంటూ కొన్ని ప్రత్యేక చిహ్నాలను ఎంపిక చేసి ప్రకటించింది. సేతునిర్మాణంలో రాముడికే సాయంచేసిందని చెప్పబడే బుల్లి సాధు ప్రాణి ఉడతను రాష్ట్ర జంతువుగా స్వీకరించారు. క్రమంగా అంతరించి పోతూన్న అందమైన జంతువు ఇది కావడం విశేషం. కోకిల రాష్ట్ర పక్షి. తమిళ జాతీయ మహాకవి సుబ్రహ్మణ్య భారతి ఇక్కడి కుయిల్ ప్పు (కోయిల తోట)లో కూర్చునే పలు కవితలు వెలయించాడు. రాష్ట్ర పుష్పం నాగలింగ పుష్పం; వృక్షం బిల్వం. రెండూ శివుడికి ప్రీతిపాత్రమైనవిగా పురాణాలు పేర్కొంటాయి.\n**అతి వృద్ధ గజం**\nసాధారణ పరిస్థితులలో ఏనుగులు సగటున అరవై నుంచి డెబ్భై ఏళ్ళ వరకు జీవిస్తాయి. మధ్య ప్రదేశ్ ఛతరప్పూర్ పన్నా పులుల అభయారణ్యంలోని 'వత్సల' అనే ఆడఏనుగు వయసు ఇప్పుడు 92 సం.లు. ప్రపంచంలోనే అతి వృద్ధ గజంగా భావించబడే ఇది కేరళలోని నిలంబూరు అడవులలో పుట్టిపెరిగింది. పెద్ద పెద్ద దుంగలను మోయడానికి అటవీశాఖ దీనిని ఉపయోగించుకున్నది. 1977 లో మధ్యప్రదేశ్లోని హొషన్గాబాద్కు తీసుకు వెళ్ళబడిన వత్సల 199 3 లో పన్నాకు తరలించబడింది.\nపన్నాలో ఇది పర్యాటకులను విశేషంగా ఆకర్షిస్తు న్నది. వారానికి మూడుసార్లు దీనికి వైద్య పరీక్షలు చేస్తారు. దీనిని గురించి గిన్నిస్ బుక్ ఆఫ్ వరల్డ్ రికార్డ్స్ నమోదుచేయడానికి అధికారులు ప్రయత్నిస్తున్నారు. థాయ్లాండ్లోని 86 - ఏళ్ళ ఏనుగే ఇప్పటివరకు రికార్డు చేయబడి ఉన్న అత వృద్ధ గజం.",
            "book_page_end": 28,
            "story_id": "2007_12_08",
            "raw_genre_backup": "వ్యాసం/సాధారణ జ్ఞానం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "తిరిగివచ్చిన బంతి",
            "book_page_start": 29,
            "pdf_page_start": 29,
            "pdf_page_end": 34,
            "author": "చందమామ బృందం",
            "genre": "జానపద కథ",
            "moral": "చేసిన చెడు కర్మ ఫలం తప్పక అనుభవించవలసి వస్తుంది. అసూయతో ఇతరులకు హాని తలపెడితే తిరిగి అది తనకే హాని చేస్తుంది.",
            "keywords": [
                "గుజరాత్ జానపద కథ",
                "కవలలు",
                "అసూయ",
                "చిన్నరాణి",
                "మధు",
                "శైలజ",
                "బంతి"
            ],
            "characters": [
                "జాదవ్సంగ్ మహారాజు",
                "పెద్దరాణి",
                "చిన్నరాణి",
                "పరిచారిక",
                "ముని",
                "మధు",
                "శైలజ",
                "భటులు"
            ],
            "locations": [
                "రాజభవనం",
                "అరణ్య ప్రాంతం",
                "నది"
            ],
            "content": "జాదవ్సంగ్ మహారాజుకు ఇద్దరు రాణులు. చిన్నరాణి అంటే రాజుకు అమిత ప్రేమ. కొన్నా ళ్ళకు పెద్దరాణి గర్భవతి అయింది. దాంతో చిన్నరాణి చెప్పరాని అసూయకు లోనయింది. పెద్దరాణికి ఎలాగైనా సంతానం లేకుండా చేయాలని ఒక పరిచారికకు డబ్బు ఆశచూపి, కుట్రపన్నింది. ఆ పరిచారిక తల్లి కాబోయే పెద్దరాణి అభిమానాన్ని, నమ్మకాన్ని క్రమ క్రమంగా ప్రయత్నించి సంపాదించింది.\nనవమాసాలు నిండి, ప్రసవం సమీపిస్తున్న సమయంలో-తల్లి కళ్ళకు గంతలు కట్టు కోవడం ఆచారమనీ, అలా చేయడం సంతానా నికి మేలు చేస్తుందనీ చెప్పి, ఆ పరిచారిక పెద్ద రాణిని నమ్మేలా చేసింది. కొన్ని రోజులలో రాణి కవలలను ప్రసవించింది. వాటిలో ఒకటి ఆడ; మరొకటి మగ శిశువులు. వెంటనే పరిచారిక ఆ శిశువులను దొంగిలించి మరోచోటికి చేర్చింది. తల్లి పొత్తిళ్ళలో ఒక కొయ్యబొమ్మనూ, గడ్డి బొమ్మనూ పెట్టి రాణి వాటినే ప్రసవించినట్టు చెప్పి నమ్మించింది. రాణి దుఃఖానికి అవధుల్లే కుండా పోయాయి. అయినా పెద్దరాణిపట్ల ఏమాత్రం ప్రేమాభిమానాలు లేని రాజు దానిని అంతగా పట్టించుకోలేదు.\nచిన్నరాణి పట్టరాని ఆనందంతో పరిచారి కకు ముత్యాలహారాన్ని బహూకరించింది. శిశువుల్ని ప్రాణాలతో ఉంచవద్దని చెప్పి, మరిన్ని కానుకలు ఇచ్చింది. అయితే, అమాయకంగా కనిపించిన ఆ పసికందులను చంపడానికి పరి చారికకు చేతులు రాలేదు. పిల్లల్ని ఒక బుట్టలో పెట్టి పట్టువస్త్రాన్ని కప్పి, దాపుల ప్రవహించే నదిలో వదిలిపెట్టింది.\nఅరణ్య ప్రాంతంలో ఆ నదిలో స్నానం చేస్తూన్న ఒక మునికి నీళ్ళపై బుట్ట తేలుతూ రావడం కనిపించింది. ఆయన బుట్టను అందు కుని పైనున్న పట్టు వస్త్రాన్ని తొలగించి చూశాడు. అందమైన శిశువులను చూసి అమితానందం చెందాడు.\nఆయన ఆ పిల్లలను తన కుటీరానికి తీసుకువెళ్ళి భార్యకు చూపాడు. పిల్లలు లేని ఆమె ఒక్కసారిగా ఇద్దరు పిల్లల్ని చూడగానే హద్దులు లేని ఆనందం పొందింది. ఆమె ఆ అందమైన శిశువులను తన వెచ్చని చేతుల్లోకి సుతారంగా తీసుకుంటూ, “వీరు మనకు దేవుడు ప్రసాదించిన అద్భుతమైన కానుకలు!\" అన్నది.\nఆ మునిదంపతులు పిల్లలను తన సొంత సంతానంగా భావించి అల్లారు ముద్దుగా పెంచ సాగారు. ఎవరైనా వచ్చి వీరు మా పిల్లలు అంటే ఏం చేయడం అనే అనుమానం మునికి అప్పు డప్పుడు వచ్చేది. అప్పుడు భార్య, “ఎందుకలా భయపడతారు? వీరు నదిలో కొట్టుకువచ్చారు. అంటే కన్నవాళ్ళు వద్దని వదిలిపెట్టిన వారే కదా! అలాంటి వారు మళ్ళీ ఎందుకు వెతుక్కుంటూ వస్తారు? వీళ్ళు ఎప్పటికీ మన పిల్లలే,” అంటూ భర్తకు ధైర్యం చెప్పేది.\nపిల్లలకు మధు, శైలజ అని నామకరణం చేసి; వచ్చీ రాని మాటలతో వాళ్ళు తమను 'అమ్మా!' 'నాన్నా!' అని ముద్దు ముద్దుగా పిలుస్తూంటే ఎంతగానో సంతోషించేవారు మునిదంపతులు.\nఅలా పన్నెండేళ్ళు గడిచిపోయాయి. పిల్ల లకు విద్యాబుద్ధులు నేర్పసాగారు.\nఒకనాటి రాత్రి మామూలుగానే పడుకున్న ముని తెల్లవారినా పడక నుంచి లేవలేక పోయాడు. ఆయన భార్యాపిల్లలను దగ్గరికి పిలిచి, “నాకు ఇహలోక యాత్ర చాలించే తుది మడియలు సమీపించాయి. అంతిమ శ్వాస విడిచేలోగా నేను మీకేం ఇవ్వగలను?” అన్నాడు గంభీరంగా.\nమధు, శైలజ ముని పడకను సమీపించి ఆయన చేతులను తమ చేతుల్లోకి తీసుకుని, “నాన్నా, మీరు మమ్మల్నెంతో ప్రేమాదరాలతో, ఆప్యాయంగా చూసుకున్నారు. అంతకన్నా మాకు కావలసినదేమున్నది?” అన్నారు సజల నయనాలతో.\nముని మౌనంగా తల పంకించి భార్యను తన కొయ్య పెట్టెలో భద్ర పరచిన రజాయ్ (బొంత)నీ, బంతినీ తీసుకురమ్మని చెప్పాడు. ఆమె తెచ్చాక వాటిని మధుచేతికిచ్చి, “వాటికి కొన్ని ప్రత్యేక శక్తులు ఉన్నాయి. ఆ బొంతను మీరు ఒకసారి ఊపినట్టయితే వెండి నాణాలు రాలుతాయి. రెండవసారి ఆడిస్తే బంగారు నాణాలు రాలుతాయి. మీరు ఈ బంతిని విసిరినట్టయితే, మీ శత్రువు ఎక్కడవున్నా వారికి తగిలి గాయపరచి, మీ వద్దకు తిరిగి వస్తుంది. వాటిని తెలివిగా ఉపయోగించుకోండి. అయితే, ఒక విషయం ఎన్నటికీ మరిచిపో కూడదు,” అని ఆగాడు.\n“ఏమిటి నాన్నా?” అని అడిగారు అన్నా చెల్లెళ్ళు ఒక్కసారిగా.\nముని లేచి తన పడక మీద కూర్చుంటూ, “మన కుటీరానికి ఉత్తరంగా ప్రవహిస్తూన్న నది మీకు తెలుసుకదా. అది పడమర నుంచి తూర్పు దిశగా ప్రవహిస్తోంది. మీరు ఇక్కడి నుంచి వెళ్ళిపోవలసి వస్తే, ఎన్నటికీ పడమటి దిక్కు కేసి మాత్రం వెళ్ళకండి,\" అన్నాడు.\nపిల్లలు, “అలాగే నాన్నా!\" అని చెబుతూం డగా ముని మందహాసంతో కన్నుమూశాడు.\nభర్తపోయినప్పటి నుంచే తీవ్ర అస్వస్థతకు లోనైన మునిపత్ని ఒకనాడు పిల్లల్ని చేరబిలిచి, వాళ్ళు పసిబిడ్డలుగా తన భర్తకు నదిలో తేలుతూ వస్తూ దొరికిన విషయం చెప్పి, అందుకే అక్కడ ప్రమాదం శంకించి వాళ్ళను పడమర దిశగా వెళ్ళవద్దని ఆయన హెచ్చరించా డని గుర్తుచేసింది. ఆ తరవాత గాఢంగా ఊపిరి పీలుస్తూ, “మీకేం కావాలో కోరుకోండి, ఇస్తాను,” అన్నది.\n\"మమ్మల్ని ఎంతో ఆప్యాయంతో పెంచారు. మీ అనురాగమే మాకు చాలు. అంతకు మించి ఏదీ వద్దు,” అన్నారు పిల్లలు.\nఅయినా మునిపత్ని ఒక పాత్రను శైలజ చేతికిచ్చి, \"నువ్వు కోరిన ఆహారం ఈ పాత్ర ఇస్తుంది తల్లీ. నీ జీవితంలో ఆకలి బాధ అంటూ ఎన్నటికీ ఉండదు,” అని ఆశీర్వదిం చింది.\nఆ తరవాత ఆమె ఒక జత కొయ్యపాదుక లను తీసి మధుకు ఇచ్చి, \"నాన్నా, నువ్వు వీటిని తొడుక్కుని, ఎక్కడికి వెళ్ళాలనుకుంటే, మరుక్షణమే అక్కడికి చేరుకోగలవు. అలా వెళ్ళేప్పుడు నువ్వు నీ సోదరిని కూడా ఎలాంటి బరువు లేకుండా తీసుకువెళ్ళవచ్చు,” అని చెప్పింది. కొన్ని క్షణాల్లోనే ఆమె అంతిమశ్వాస విడిచింది.\nమధు తండ్రికి చేసినట్టే తల్లికి కూడా అంత్య క్రియలు భక్తిశ్రద్ధలతో నిర్వహించాడు.\nఆ తరవాత కొన్ని రోజులు ఆలోచిస్తూ గడి పిన మధు ఒకనాడు చెల్లెల్ని పిలిచి, “మనం ఈ మునివాటికలో ఎన్నాళ్ళని ఉంటాం? ధైర్యం చేసి పశ్చిమ దిశగా వెళితే, మన అసలు తల్లి తండ్రులు కనిపించినా కనిపించవచ్చుకదా!\" అన్నాడు.\n“నిజమే మనం ఇక్కడే ఉండి సాధించే దేమీ లేదు కదా? ధైర్యంతో పశ్చిమ దిశగా వెళదాం,” అన్నది శైలజ.\nమధు బొంతను అటూ ఇటూ రెండుసార్లు ఊపాడు. అందులో నుంచి వెండి, బంగారు నాణాలు రాలాయి. ఆ నాణాలనూ, బంతినీ మునిపత్ని ఇచ్చిన పాత్రలో వేసి భద్రపరుచుకు న్నారు. మధు కొయ్యపాదుకలను తొడుక్కు న్నాడు. అవి ఎగరడానికి సిద్ధంగా ఉన్నాయి. అతడు చెల్లెల్ని పట్టుకుని, పశ్చిమ దిశగా వెళ్ళాలి అనగానే, చెప్పులు అన్నాచెల్లెళ్ళతో పైకి లేచి ఆకాశంలో అటుకేసి ఎగరసాగాయి. వాళ్ళొక నగరాన్ని చేరగానే మధు కిందికి దిగాలను కుని పాదుకలను ఒకటిగా చేర్చి బొటనవేళ్ళతో మెల్లగా నొక్కాడు. వాళ్ళిద్దరూ భూమి మీద ఒక విశాలమైన ఇంటి ముందు దిగారు.\nఆ ఇల్లు నిర్మానుష్యంగా కనిపించడంతో, ప్రస్తుతానికి దాన్నే తమ నివాసంగా చేసుకో వాలనుకున్నారు. మరునాడు శైలజ పాత్ర నుంచి కావలసిన ఆహారం తెప్పించింది. ఇద్దరూ తృప్తిగా భోజనం చేశారు. మధు బంతి తీసుకుని ఆడుకో సాగాడు. ఉన్నట్టుండి అతడు, “నన్నూ, మా చెల్లెనూ మా అమ్మ నుంచి వేరు చేసిన వారు ఈ ప్రాంతంలో ఉంటే ఈ బంతి వారికి పోయి తగలాలి,\" అంటూ బంతిని విసిరాడు.\nబంతి వెళ్ళి కొంత సేపటికి అతని వద్దకు తిరిగి వచ్చింది. అది ఎవరికి పోయి తగిలి ఉంటుందా అని మధు ఆలోచించసాగాడు. మరునాడు కూడా అలాగే చేశాడు. అప్పుడు కూడా అది వెళ్ళి కొంతసేపయ్యాక అతని చేతిలోకి తిరిగి వచ్చింది.\nచిన్నరాణి పరిచారికలతో రాజోద్యానంలో తిరుగుతూండగా హఠాత్తుగా బంతి వచ్చి ఆమె నుదుటికి ఠఫీమని తగిలి తిరిగి వెళ్ళడం చూసి, ఆమెతో సహా పరిచారికలు దిగ్భ్రాంతి చెందారు. దరిదాపుల్లో మనుషుల జాడ కనిపిం చలేదు. బంతి తగిలిన చోటు ఉబ్బెత్తుగా వాచి పోయి నొప్పి పెట్టసాగింది.\nపరిచారికలు వెళ్ళి రాజుకు విషయం చెప్పారు. అక్కడికి హుటాహుటిగా వచ్చి భార్యను పరామర్శించిన రాజు ఆమెను కొన్ని రోజుల పాటు ఉద్యానవనంలోకి వెళ్ళవద్దని సలహా ఇచ్చాడు.\nమరునాడు నుదుటిపై బొప్పికట్టిన నొప్పి కొద్దిగా తగ్గింది. ఆమె భవన మంటపంలో కూర్చుని ఉండగా బంతివచ్చి మళ్ళీ ఠఫీమని తగిలి వెళ్ళిపోవడం చూసి ఆమె దిగ్భ్రాంతి చెందింది. ఇప్పుడు నుదుటి రెండోవైపున దెబ్బ తగిలింది. నొప్పి మరీ ఎక్కువయింది.\nవిషయం తెలియగానే రాజు మళ్ళీ హడా వుడిగా వచ్చాడు. భార్య పడుతున్న బాధను చూసి భరించలేక ఆస్థాన వైద్యుణ్ణి పిలిపించి వైద్యం చేయించాడు. సేనాధిపతిని పిలిచి, జరిగిన విషయం చెప్పి, చుట్టుపక్కల బంతి ఆట ఆడుతూన్న వారందరినీ పట్టి దోషిని శిక్షించమని ఆజ్ఞాపించాడు. సైనికులు ఆ పరి సరాలలో బంతి ఆట ఆడుతూన్న వారికోసం వెదకసాగారు.\nభవన పరిసరాలలో బంతి అన్నది కనిపించ లేదు. నగరం పొలిమేరలో ఒక ఇంటి ముందు మధు బంతి ఆట ఆడుతూ కనిపించాడు. భటులు అతన్ని సమీపించి, \"నిన్న నువ్వు బంతిని రాజోద్యానం కేసి విసిరావా?” అని అడిగాడు.\n“నాకు రాజోద్యానం ఎక్కడున్నదో కూడా తెలియదు. నేను అందులోకి బంతిని ఎలా విసరగలను?” అన్నాడు మధు.\n\"సరే, ఇక్కడి నుంచి మరెక్కడికీ వెళ్ళ వద్దు. రాజభవనం కేసిగాని, రాజభవనం దరి దాపులకు గాని వెళ్ళవద్దు,” అని హెచ్చరించి వెళ్ళారు భటులు.\nవాళ్ళ మాటలు విని ఆలోచనలోపడ్డ మధు ఇంట్లోకి వెళ్ళి, “ఈ బంతి రాజభవనంలోని ఎవరికో తగులుతున్నది. అది ఎవరై ఉంటారో తెలియడం లేదు,” అన్నాడు చెల్లెలితో.\n“కొన్ని రోజులు ఇక్కడే వేచి ఉండి ఏం జరుగుతుందో చూద్దాం,” అన్నది శైలజ.\nమరునాడు, గుర్రం డెక్కల చప్పుడు విని పించడంతో అన్నాచెల్లెళ్ళు ఇంటి నుంచి వెలు పలికి వచ్చి చూశారు. వాళ్ళను చూడగానే గుర్రం మీది భటుడు, \"ప్రభూ! ఈ పసివాడే నిన్న బంతి ఆట ఆడుతూ కనిపించాడు. మరె క్కడా బంతి ఆట ఆడేవాళ్ళు కనిపించలేదు,” అన్నాడు.\nరాజు గుర్రం పైనుంచి కిందికి దిగి పిల్లల కేసి నడిచాడు. వాళ్ళను చూడగానే నివ్వెర పోయాడు. ఆ పసివాడిలో తన పోలికలు కొట్ట వచ్చినట్టు కనిపిస్తున్నాయి. అమ్మాయిలో తన పెద్దరాణి పోలికలు స్పష్టంగా కనిపిస్తున్నాయి. రాజుకు కొంతసేపు నోట మాట రాలేదు. ఆ తరవాత తేరుకుని, “మీరిద్దరు మాత్రమే ఇక్కడ ఉంటున్నారా?\" అని అడిగాడు.\n“అవును, ప్రభూ! అరణ్య ప్రాంతంలోని మా తల్లితండ్రులు మరణించడంతో మేము ఇక్కడికి వచ్చేశాము,\" అన్నాడు మధు.\n“మేము శిశువులుగా ఉన్నప్పుడు ఒక బుట్టలో నదిలో తేలుతూ వచ్చి ముని దంపతు లకు దొరికామట. వాళ్ళే మమ్మల్ని పెంచారు. వాళ్ళు ఇప్పుడు మరణించారు. మా అసలు తల్లితండ్రులు ఎవరో మాకు తెలియదు,” అన్నది శైలజ.\nరాజు తీవ్రమైన భావోద్వేగానికి లోనయ్యాడు. “వారెవరో నాకు తెలుసు. నా భవనానికి వచ్చా రంటే చూపెడతాను. నేను వెళ్ళి రథం పంపి స్తాను. భటులు నీవెంట ఉండగలరు,” అని చెప్పి రాజు గుర్రంఎక్కి వెళ్ళిపోయాడు.\nరథం వచ్చేలోగా అన్నాచెల్లెళ్ళు బయలు దేరడానికి సిద్ధమయ్యారు. “పాత్రనూ, నాణా లనూ వదల వద్దు సుమా. ఎప్పుడు ఏమవు తుందో మనకేం తెలుసు,” అన్నాడు మధు చెల్లెలితో తను బొంతనూ, ఎగిరే పాదుకలనూ తీసి భద్రపరుచుకుంటూ.\nఅన్నాచెల్లెళ్ళు రథమెక్కారు. రథం కది లింది. వారి వెనక భటులు గుర్రాలపై బయలు దేరారు. రాజభవనం ముంగిట మధు, శైలజ రథంలో నుంచి దిగగానే రాజు ఎదురు వెళ్ళి వాళ్ళను ఆప్యాయంగా కౌగిలించుకున్నాడు. \"అదిగో మీ తల్లి,\" అంటూ పెద్దరాణిని చూపాడు.\nపెద్దరాణి సజల నయనాలతో పిల్లలను కౌగిలించుకున్నది. ఆమె నోటి నుంచి ఒక్క మాట కూడా రాలేదు. మనసంతా ఉద్వేగంతో నిండిపోయింది.\nతల్లి వెనకే నిలబడివున్న స్త్రీ నుదుటి మీద రెండు బొడిపెలు ఉన్న విషయం అన్నాచెల్లెళ్ళు గమనించి ఒకరినొకరు చూసుకున్నారు. తమ 'శత్రువు' ఎవరో గ్రహించారు. అయినా, ఆ రహస్యాన్ని తమలోనే దాచుకోవాలని ఇద్దరూ చూపులతోనే నిర్ణయించుకున్నారు.\nరాజదంపతులు కూడా తమ మనసుల్లోని అనుమానాలను బయట పెట్టకూడదనే భావిం చారు. జరిగిందేదో జరిగిపోయింది. ఇకపై హెచ్చరికతో ఉంటే చాలనుకున్నారు. కవల లను కొత్తగా కనుగొనబడ్డ యువరాజు, యువ రాణులుగా చూసుకున్నారు.",
            "book_page_end": 34,
            "story_id": "2007_12_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "వ్యాసం/సాధారణ జ్ఞానం",
            "moral": "చందమామ బృందం",
            "keywords": [
                "సితార్",
                "అమీర్ ఖుస్రూ",
                "సంగీత వాయిద్యం",
                "సిపాయిల తిరుగుబాటు",
                "మంగల్ పాండే"
            ],
            "characters": [
                "సరస్వతి",
                "నారధముని",
                "శివుడు",
                "శ్రీకృష్ణుడు",
                "అమీర్ ఖుస్రూ",
                "మంగల్పాండే"
            ],
            "locations": [
                "భారతదేశం",
                "విశాఖపట్నం",
                "మద్రాసు (చెన్నయ్)",
                "కర్ణాటక"
            ],
            "content": "**సెహ్–తార్ నుంచి సితార్**\nవీణాపాణి సరస్వతి, నారధముని చేతిలో తంబూరా, పరమ శివుడి చేతిలో ఢమరుకం, శ్రీకృష్ణుడి చేతిలో వేణువు ఇలా మన దేవతలు సైతం సంగీత ప్రియులన్న విషయం జగ ద్వదితం. ఆధునిక సంగీత వాయిద్యాలలో మనదేశానికి సంబంధించినవే చాలావరకు అయినప్పటికీ కొన్ని విదేశాల నుంచి కూడా వచ్చాయి. సితార్ను పోలిన రకరకాల వాయి ద్యాలు మనదేశంలో వివిధ ప్రాంతాలలో ప్రాచీన కాలం నుంచే ఉండేవని చెబుతారు. పన్నెండవ శతాబ్దంలో మనదేశంలో జీవించిన సుప్రసిద్ధ పర్షియన్ కవి అమీర్ ఖుస్రూ ‘సెహ్-తార్' అనే సంగీత వాయిద్యాన్ని రూపొందించాడనీ, అదే ఆ తరవాత ‘సితార్'గా పేరొందిందనీ చెబుతారు. అందులో ఏడు తంత్రులు ఉంటాయి.\n**తొలి తిరుగుబాటు**\nఆంగ్లేయులకు వ్యతిరేకంగా తొలి సిపాయిల తిరుగుబాటు 1857 మార్చ్ 29వ తేదీ ప్రారంభమయింది. ఆ రోజు మంగల్పాండే తన బ్రిటిష్ అధికారిని కాల్చిచంపాడు. ఆయనకు మరణ దండన విధించబడింది. దేశస్వాతంత్ర్యం కోసం ప్రాణత్యాగం చేశాడు. అయితే, అంతకు ముందే విశాఖపట్నంలో (1780) భార తీయ సిపాయిలు కొందరు బ్రిటిష్ సైనికు లను, పౌరులను కాల్చిచంపారు. మద్రాసు (చెన్నయ్)కు వెళ్ళే ఓడలోకి ఎక్కమంటే వాళ్ళు ఎదురు తిరిగారు. సర్కారు జిల్లాలకే గాని, కర్ణాటక ప్రాంతానికి సేవచేయడం తమ పనికాదని ఎదురుతిరిగారు.",
            "book_page_end": 35,
            "story_id": "2007_12_10",
            "raw_genre_backup": "వ్యాసం/సాధారణ జ్ఞానం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        }
    ],
    "statistics": {
        "total_stories": 10,
        "author_counts": {
            "విశ్వం": 1,
            "చందమామ బృందం": 7,
            "నందిరాజు పద్మలతా జయరాం": 1,
            "గుడిసేవ మురళీధర్": 1
        },
        "genre_counts": {
            "ఎడిటోరియల్": 1,
            "లేఖలు/వ్యాసం": 1,
            "నీతి కథ": 1,
            "రాజ కథ": 1,
            "ధారావాహిక (సాహసం)": 1,
            "బేతాళ కథ": 1,
            "జీవిత చరిత్ర/వ్యాసం": 1,
            "వ్యాసం/సాధారణ జ్ఞానం": 2,
            "జానపద కథ": 1
        }
    }
}