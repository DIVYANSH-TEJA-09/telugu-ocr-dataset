{
    "book_id": "చందమామ_2007_07",
    "stories": [
        {
            "title": "సందేశం",
            "book_page_start": 3,
            "pdf_page_start": 3,
            "pdf_page_end": 3,
            "author": "డా॥ వై.యస్. రాజశేఖర రెడ్డి",
            "genre": "సంపాదకీయం",
            "moral": "",
            "keywords": [
                "బాలసాహిత్యం",
                "విక్రమార్కుడు",
                "బేతాళ కథలు",
                "సామాజిక విలువలు",
                "వినోదం"
            ],
            "characters": [],
            "locations": [
                "ఆంధ్రప్రదేశ్",
                "హైదరాబాదు"
            ],
            "content": "“చందమామ” పత్రిక బాల ప్రపంచాన్ని అలరించడంలో 60 ఏళ్లు ఫలవంతంగా పూర్తిచేసుకుని 2007 జూన్లో ప్రత్యేక సంచికను వెలువరిస్తున్నదని తెలిసి నాకెంతో ఆనందం కలిగింది.\nబాల సాహిత్యం అరుదుగా వస్తున్న సమయంలో ఆ కొరతను తీరుస్తూ నెలనెలా సరికొత్త జాపనద కధలతో, రంగుల బొమ్మలతో 13 భాషల్లో బాల బాలికలకు వినోదాన్ని, మనోవికాసాన్ని కలిగించే “చందమామ” తన పేరును సార్ధకం చేసుకుంది.\nనాకు చిన్నప్పటినుంచి “చందమామ” అంటే వల్లమాలిన ఇష్టం. పిల్లలందరికీ ఈ పత్రిక అంటే ప్రత్యేక అభిమానం వుంటుందని నా నిశ్చితాభిప్రాయం. ముఖ్యంగా విక్రమార్కుడి సాహసాన్ని, వివేకాన్ని ఆకర్షణీయంగా వర్ణించి, పిల్లల మేథస్సుకు పదును పెట్టే బేతాళ కధలంటే నాకు బాల్యంలో చాలా ఆసక్తి వుండేది.\nసత్యం, ధర్మం, నీతి, నిజాయితీ వంటి సామాజిక విలువలకు అద్దం పట్టే కధలను ప్రచురిస్తూ, బాల బాలికల మనస్సుపై చెరగని ముద్ర వేయడంలో \"చందమామ” కృతకృత్యమైందనడంలో ఎలాంటి సందేహం లేదు.\nచిన్న పిల్లలతో బాటుగా, అన్ని వయస్సులవారికీ ఆనందాన్ని కలిగించే చందమామ మరెన్నో తరాల వారిని అలరించగలదని మనస్ఫూర్తిగా ఆకాంక్షిస్తున్నాను.\n(వై.యస్.రాజశేఖర రెడ్డి)",
            "book_page_end": 3,
            "story_id": "2007_07_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "వక్త్రోత్సవం - విజయపథంలో ఆశయదీపం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "మనిషి మనసులోని ఉన్నతమైన విలువలు (సత్యం-ధర్మం, నీతి-నిజాయితీ, ప్రేమ-ధైర్యం, దయ-కరుణ, వినయ విధేయతలు) నిలబెట్టుకోవాలి.",
            "keywords": [
                "చందమామ",
                "స్వాతంత్ర్యం",
                "1947",
                "బాలసాహిత్యం",
                "మానవతావిలువలు"
            ],
            "characters": [],
            "locations": [],
            "content": "అరవైయేళ్ళకు పూర్వం మన దేశమే కాదు; ప్రపంచం కూడా చాలా భిన్నంగా ఉండేది.\n1947 వరకు ఎక్కడినుంచో వచ్చిన కొందరు విదేశీయులు సువిశాలమైన మన ఉపఖండాన్ని పాలించారని ఇప్పుడు ఊహించగలమా? 1947లో మనం స్వాతంత్ర్యం సాధించాం. అయితే, అదే సమయంలో దురదృష్టవశాత్తు మతకలహాలు చెలరేగి దేశవిభజన కూడా జరిగిపోయింది. ప్రజల మనసులను ఒక విధమైన అనుమానం, నిర్వేదం ఆవరించాయి. ఆ సమయంలో భావిపౌరులైన పిల్లలనైనా చిరునవ్వులు చిందించేలా చేయాలని ఇద్దరు మిత్రులు ఆలోచించారు. దేశంలోని బాలబాలికలందరూ తమ తమ మాతృభాషలలో ఆహ్లాదకరమైన కథలు చదివి ఆనందించాలన్న ఉద్దేశంతో చందమామను ప్రారంభించారు.\nఆ కాలఘట్టంలో మరీ తక్కువ పత్రికలు ఉండేవి. రేడియో సైతం పట్టణాలకే పరిమిత మైన విలాస పరికరంగా ఉండేది. ఇక టీవీ, కంప్యూటర్, ఇంటర్నెట్ లాంటివి అభూతకల్పన లుగా ఉండేవంటే అతిశయోక్తికాదు. అప్పుడు అందంగా వెలువడిన చందమామను ఆసేతు హిమాచల పర్యంతం గల ప్రజలు అమితోత్సాహంతో అందుకుని ఆదరించారు.\nఎన్నో విప్లవాత్మకమైన మార్పులు చోటుచేసుకున్న ఇవాళ కూడా దేశవ్యాప్తంగా పన్నెండు భాషలు మాట్లాడుతూన్న పిన్నలూ, పెద్దలూ చందమామ చదవడం పట్ల ఆసక్తి కనబరచడం ఎంతో ఆనందం కలిగించే విషయం. ఇదెలా సాధ్యమయింది? మనిషి మనసులోని ఉన్నత మైన విలువలు. సత్యం-ధర్మం, నీతి-నిజాయితీ, ప్రేమ-ధైర్యం, దయ-కరుణ, వినయ విధేయతలు మొదలైన మానవతావిలువల పట్ల మనిషికున్న తరగని అనురక్తి. అందుకే అలాంటి విలువలను వివరించే కథలుగల చందమామను ఇంతగా ఆదరిస్తున్నారు.\nచందమామ జ్ఞానాన్వేషణలో యువపాఠకులకు విడదీయరాని నేస్తంగా కొనసాగుతున్నది. ఈ అనుబంధం కొనసాగడమే గాక, మునుముందు మరింత దృఢ పడగలదని విశ్వసిస్తున్నాం.\nషష్ట్యబ్ది ఉత్సవ ఉన్నత శిఖరాన్ని అధిగమిస్తూన్న ఈ తరుణంలో చందమామ వినోదాత్మక జ్ఞానా న్వేషణలో పిల్లలకు నేస్తంగా, పెద్దలకు హస్తభూషణంగా నిరంతరం కొనసాగగలదని భావిస్తున్నాం.\nసంపాదకుడు : విశ్వం",
            "book_page_end": 5,
            "story_id": "2007_07_02",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "అన్న-తమ్ముడు",
            "book_page_start": 7,
            "pdf_page_start": 7,
            "pdf_page_end": 9,
            "author": "పి.వి.బి. శ్రీరామమూర్తి",
            "genre": "సామాజిక కథ",
            "moral": "దైవభక్తి అంటే కేవలం ఆచారాలు, కర్మకాండలు పాటించడం కాదు; తోటి మానవులకు సాయం చేయడంలో, వారి క్షేమాన్ని కోరడంలోనే నిజమైన మానవత్వం, దైవత్వం ఉన్నాయి.",
            "keywords": [
                "వేదపండితుడు",
                "దేవీ భక్తుడు",
                "ఆయుర్వేదం",
                "సదాచారం",
                "మానవత్వం"
            ],
            "characters": [
                "సోమయాజులు",
                "ఛాయనులు",
                "దేవి"
            ],
            "locations": [
                "ధర్మపురి"
            ],
            "content": "ధర్మపురిలో సోమయాజులు, ఛాయనులు అనే ఇద్దరు అన్నదమ్ములు ఉండేవారు. అన్న సోమయాజులు గొప్ప వేదపండితుడు. పూర్వాచార పరాయణుడు. దానికితోడు దేవీ ఉపాసకుడు. తెల్లవారు జామున లేచి, నదీ స్నానం చేసి పూజలో కూర్చుంటాడు. మూడు గంటల సేపు పూజాగృహం నుంచి వెలుపలికి రాడు. దేవికి నైవేద్యం పెట్టనిదే పచ్చి మంచి నీళ్ళు కూడా ముట్టడు. ఆయన పిలిస్తే దేవి పలుకుతుందని ఆ ఊళ్ళో అందరూ అను కుంటారు. ఆయన ఆయుర్వేదం బాగా తెలి సినవాడేగాని, ఇంటికి వచ్చిన వాళ్ళకు తప్ప, ఎంతటి ప్రాణాపాయ స్థితిలో ఉన్నా, ఒకరిం టికి వెళ్ళి వైద్యం చేసి ఎరుగడు.\nఆయన తమ్ముడు ఛయనులు వేదాలు చదివాడేగాని అన్న అంతటి పండితుడు కాడు. అన్నలాగా ఉపాసనాపరుడు గాక పోయినా, దేవీ భక్తుడు. ఆయుర్వేదవైద్యంలో మాత్రం అన్నను మించినవాడు. దానికి తోడు ఎవరు వచ్చి పిలిచినా, అది ఏ అపరాత్రి వేళ అయి నప్పటికీ వాళ్ళ వెంట వెళ్ళి వైద్యం చేసి వస్తాడు.\nఒకసారి అర్ధరాత్రి సమయంలో పక్క ఊరి నుంచి ఇద్దరు వచ్చి, పిల్లవాడికి సంధిపాతం వచ్చి అపస్మారక స్థితిలో ఉన్నాడని మొరపెట్టు కుంటే, ఛాయనులు ఇంట్లో భార్య ఒక్కతే ఉందని కూడా చూడకుండా మందులపెట్టె పట్టుకుని వాళ్ళ వెంట బయలుదేరాడు. వాళ్ళ ఊరు వెళ్ళే సరికి కోడి కూసింది. ఇంట్లో జనం అంతా ముగిసిపోయిందని పిల్ల వాణ్ణి గడపలో పెట్టి లబో దిబో మంటున్నారు.\nఛయనులు వాళ్ళను పక్కకు తప్పించి నాడి చూశాడు. ఆ తరవాత ఏదో పొట్లం విప్పి, అందులోని భస్మాన్ని తేనెలో రంగరించి పిల్లవాడికి పట్టించాడు. గంట తరవాత పిల్ల వాడిలో కదలిక వచ్చింది. ఇంట్లోవాళ్ళ ఆనందా నికి అంతులేకుండా పోయింది. ఛాయనులు భోజనం చేసి వాళ్ళిచ్చింది పుచ్చుకుని సంతో షంగా ఇంటిదారి పట్టాడు.\nఈ వార్త ఆనోటా ఈనోటా నలిగి, ఆఖరికి సోమయాజులు చెవినిపడింది. మండిపడ్డాడు. తమ్ముణ్ణి పిలిచి చీవాట్లు పెట్టి ప్రాయశ్చిత్తం చేయాలన్నాడు. ఛయనులు, “ఆకలి భరించ లేక, మరో మార్గం లేక ప్రాణాలు నిలుపుకోవ డానికి వాళ్ళింట్లో భోజనం చేయడం తప్పు కాదనుకుంటాను,” అన్నాడు వినయంగా.\n“చేసిన అపచారం చాలదని పెద్దవాడికి ఎదురు తిరుగుతున్నావా?” అన్నాడు సోమ యాజులు ఆగ్రహంతో.\n“అన్నీ తెలిసినవారు. మీకు చెప్పేంత వాణ్ణి కాను నేను. ప్రాణాలు నిలిపే ఆహారాన్ని ఎక్కడి నుంచి తీసుకున్నా తప్పులేదు, ' అన్నాడు ఛాయనులు మళ్ళీ.\nఆ మాటలు సోమయాజులుకు మరింత ఆగ్రహం తెప్పించాయి. “ఛీ, అప్రాచ్యుడా! అవతలికి వెళ్ళు. ఈ రోజు నుంచి నా తమ్ముడు లేడనుకుంటాను,” అంటూ తలమీది నుంచి చేదతో నీళ్ళు కుమ్మరించుకున్నాడు.\nఛయనులు అన్నకు బాధ కలిగించినం దుకు చింతిస్తూ అక్కడినుంచి వెళ్ళిపోయాడు.\nఆ రోజు నుంచి సోమయాజుల ఇల్లు పండితులతో కళకళలాడుతూ ఉంటే, ఛయ నులు ఇంటికి సామాన్య ప్రజలు ఎక్కువగా వచ్చేవారు. ఆకలి అని ఎవరు వచ్చినా ఛయ నుల భార్య వాళ్ళకింత పెట్టి పంపేది.\nఇలా వుండగా ఒకసారి ఐదారు రోజుల పాటు ఎడతెరిపిలేని జడివానతో పెను తుఫాను ఊరిని చుట్టు ముట్టింది. ఛయనులు ఏర్పాటు చేసిన పాకలో బీదా బిక్కీ జనం వచ్చి ప్రాణాలు ఉగ్గబట్టుకుని కూర్చున్నారు.\nసోమయాజులు, పూజాసమయం కావ డంతో పూజాగృహంలో కూర్చుని ధ్యాన నిమగ్నుడయ్యాడు. హఠాత్తుగా ఆయన ధ్యానం చేస్తూన్న పూజాగృహం తప్ప, తక్కిన భవంతి, యజ్ఞశాల గోడలు తడిసి భయంకర శబ్దంతో కూలిపోయాయి. సోమయాజులు ఉలిక్కిపడిలేచి, కిటికీలోంచి చూస్తే, తమ్ముడి భోజనాల తాటిపాక సురక్షితంగా కనిపిం చింది. సోమయాజులు ఆగ్రహావేశంతో దేవీ విగ్రహం పాదాల ముందు ప్రాణత్యాగం చేయాలని తలమోదుకుంటూ, \"తల్లీ, ఏమిటీదారుణం? నీకు నైవేద్యం పెట్టకుండా నేను ఏనాడైనా పచ్చినీళ్ళయినా ముట్టానా? సదాచారంతో, నిష్ఠతో నిన్ను పూజించిన నా ఇంటిని నేలమట్టం చేసి, ఆచారాలను మంటగలిపి, నీ సంగతే మరిచిన నా తమ్ముడి తాటిపాకను చెక్కుచెదరకుండా కాపాడావు? ఇది దురన్యాయం కాదా?” అంటూ విలపించ సాగాడు.\n\"పిచ్చివాడా, ఆగు! ఏమిటి నువ్వంటు న్నది? నువ్వు నా భక్తుడివే, నిజం. అయితే భక్తుడినన్న అహంకారంతో, ఆచారాలతో తోటి మానవులకు దూరమై ఒంటరివాడివైపోయావు. నీ తమ్ముడూ నా భక్తుడే. నువ్వు నీ ఎదుట వున్న విగ్రహంలోనే నన్ను చూస్తున్నావు. నీ తమ్ముడు ప్రతి జీవరాశిలోనూ నన్ను దర్శిస్తు న్నాడు. తనతో పాటు అందరూ బావుండాలని అతడు కోరుకుంటున్నాడు. అలాంటి వాణీ, అతన్ని ఆశ్రయించిన పేద ప్రజలనూ కాపా డడం నా బాధ్యత కాదా? పైగా ప్రకృతి విలయ తాండవం చేస్తూన్న ఇంతటి ప్రళయంలోనూ, నిన్నూ, నీ భార్యా బిడ్డలనూ కాపాడాను కదా! ఆ సంగతి మరిచిపోయి నన్నే తప్పుపడ తావా?” అన్న మాటలు దేవీ విగ్రహం నుంచి గంభీరంగా వినిపించాయి.\nఆ మాటలతో తన తప్పు గ్రహించిన సోమయాజులు, \"తల్లీ, నా తప్పు తెలుసుకు న్నాను. నన్ను క్షమించు. ఇకపై నీ ఆజ్ఞాను సారం వయసులో చిన్నవాడైనా జ్ఞానంలో పెద్దవాడైన నా తమ్ముడి అడుగుజాడలలో నడుస్తాను,” అంటూ చేతులు జోడించాడు.",
            "book_page_end": 9,
            "story_id": "2007_07_03",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పనితనం",
            "book_page_start": 12,
            "pdf_page_start": 10,
            "pdf_page_end": 12,
            "author": "టి. రాజేంద్ర",
            "genre": "జానపద కథ",
            "moral": "కేవలం పనితనం కంటే, ఆ పనికి సృజనాత్మకతను, కొత్త ఆలోచనలను జోడించడం గొప్ప ఫలితాన్నిస్తుంది. ప్రతిభావంతులు కలిసి పనిచేస్తే అద్భుతాలు సృష్టించవచ్చు.",
            "keywords": [
                "శిల్పకళ",
                "వడ్రంగి",
                "సృజనాత్మకత",
                "నాయకత్వం",
                "సహకారం"
            ],
            "characters": [
                "శశికాంతుడు",
                "రమానందుడు",
                "కుండలుడు",
                "చారకుడు",
                "సుజాతువు",
                "ధరణకుడు"
            ],
            "locations": [
                "రఘువీరపురం",
                "చంద్రభవనం"
            ],
            "content": "రఘువీరపురాన్ని పరిపాలించే శశికాంతుడు గొప్ప కళాపోషకుడు. ముఖ్యంగా శిల్పకళల పట్ల ఆయన ఎక్కువ ఆసక్తి కనబరచేవాడు. నయనానందం కలిగించే శిల్పాలతో ఆల యాలూ, కోటలూ, భవనాలూ నిర్మించడం అంటే ఆయనకు మహా ఇష్టం. ఆయన పాలనలో ఎప్పుడూ ఏదో ఒకచోట భవనాల నిర్మాణం జరుగుతూనే ఉండేది. శశికాంతుడు కొత్తగా చేపట్టిన చంద్రభవన నిర్మాణం పూర్తి కావస్తూండగా, భవనం లోపల చెక్క నగిషీలు చెక్కి, అలంకరించడానికి నిపుణు డైన వడ్రంగి కావలసివచ్చాడు. రాజు మంత్రి రమానందుడికీ సంగతి చెప్పి మంచి పనితనం గల వడ్రంగిని ఎంపిక చేసి, ఆ పనిని అతనికి అప్పగించమని ఆదేశించాడు.\nమంత్రి వాకబు చేయగా రాజధాని సమీప గ్రామంలోనే చెక్కపనిలో మంచి నిపుణుడైన కుండలుడనే వడ్రంగి ఉన్నాడని తెలియ వచ్చింది. మంత్రి కుండలుణ్ణి పిలిపించి సంగతి చెప్పాడు. అంతావిన్న కుండలుడు, \"అయ్యా, తమరు నామీద నమ్మకం ఉంచి నన్ను పిలిపించినందుకు చాలా కృతజ్ఞుణ్ణి. చంద్రభవనంలో నగిషీలు చెక్కే అవకాశం రావడం మహా భాగ్యంగా భావిస్తున్నాను. అయితే, వయసు పైబడడంవల్ల ఇటీవల నాకు చూపు సరిగా ఆనడం లేదు. కాబట్టిసక్రమంగా పనిచేయలేకపోతున్నాను. మీరిచ్చిన అవకా శాన్ని ఉపయోగించుకోలేక పోతున్నందుకు క్షమించండి,\" అన్నాడు వినయంగా.\n“మరి, ఆ పనిచేయడానికి సమర్థులైన వారు నీ ఎరుకలో ఎవరైనా ఉన్నారా?” అని అడిగాడు మంత్రి.\n'ఉన్నారు, ప్రభూ! ఎవరో ఎందుకు? చారకుడు, సుజాతువు, ధరణకుడు అనే నా ముగ్గురు కొడుకులూ అందుకు సమర్థులే. ముగ్గురూ మూడు విధాలైన ప్రత్యేకతలు కలిగినవారు. వారి పనితనాన్ని తమరే స్వయంగా పరీక్షించి ఒకరిని ఎంపిక చేసుకో వచ్చు. ముగ్గురూ కూడా తమ వృత్తిలో ఒకరిని మించిన వారు మరొకరు. అయితే, స్పర్థలూ, ఈర్ష్యా ద్వేషాలూ లేకుండా కలిసికట్టుగా పనిచేస్తూ, చేసే వృత్తినే దైవంగా భావించే సాత్వికస్వభావులు,” అన్నాడు కుండలుడు.\n“సరే, ముగ్గురినీ రేపే నా వద్దకు పంపించు,” అన్నాడు మంత్రి.\nమరునాడు వచ్చిన ముగ్గురు అన్నదమ్ము లకు మంత్రి, విషయం వివరించి ముగ్గురినీ వారు తమనైపుణ్యాన్ని చాటేవిధంగా తయారు చేసిన వస్తువులను తీసుకురమ్మని చెప్పాడు.\nమరో రెండు రోజులలో చారకుడు ఒక కుర్చీనీ, సుజాతువు ఎత్తు పీటనూ, ధరణ కుడు పెట్టెనూ తెచ్చి చూపారు. ముగ్గురు తెచ్చిన మూడు వస్తువులనూ ఒక చోట ఉంచి పరిశీలించాడు మంత్రి. చారకుడు చేసిన కుర్చీ మంచి పనితనంతో అందంగా కనిపిం చింది. తన అభిప్రాయాన్ని రూఢి చేసుకోవడా నికి, కొందరు రాజోద్యోగులకు వాటిని చూపిం చాడు. వాళ్ళందరూ కూడా చారకుడు చేసిన కుర్చీ మిగతా రెండింటికన్నా మంచి పనిత నంతో ఉందని అభిప్రాయపడ్డారు.\nఆ రోజు సాయంకాలమే మంత్రి, ఉద్యాన వనంలో పచార్లు చేస్తున్న రాజును కలుసు కుని ముగ్గురు వడ్రంగులు చేసిన వస్తువు లను గురించి చెప్పి, \"తమరు ఒకసారి ఆ వస్తువులను పరిశీలించి, సమ్మత మను కుంటే, భవనం పనులను చారకుడికి అప్ప గించవచ్చు,” అన్నాడు.\nరాజు శశికాంతుడు మరునాడు ముగ్గురు వడ్రంగులు చేసిన వస్తువులను చూసి, \"ముగ్గురు మూడు రకాల వస్తువులను కాదు. ముగ్గురినీ ఒకే రకమైన వస్తువుకు నమూనాను తయారుచేయమని చెప్పండి. అప్పుడే చేసిన వారి ఊహాశక్తి, శక్తి సామర్థ్యాల ప్రత్యేకతలు స్పష్టంగా బయటపడతాయి,” అన్నాడు.\nమంత్రి ముగ్గురు అన్నదమ్ములను పిలిచి, ఒక తల్పం నమూనా చేయవలసిందిగా పురమాయించాడు. మూడు రోజులు ఆలో చించి ముగ్గురు మూడు రకాల నమూనాలు రూపొందించారు. వాటిలో చారకుడు రూపొం దించిన తల్పం, అందంగా ఆకర్షణీయంగా ఉంది. సుజాతువు చేసిన తల్పం మెచ్చుకు నేలా ఉంది. ధరణకుడు తయారు చేసిన తల్పం నమూనాలో పనితనం లేదుగాని కొత్తగా కనిపించింది.\nశశికాంతుడు మూడింటినీ కొంతసేపు పరిశీలించి చూసి, ధరణకుణ్ణి ప్రధాన వడ్రంగి గానూ, చారకుణ్ణి, సుజాతువును అతనికి సహాయకులుగానూ, నియమించమని మంత్రిని ఆదేశించాడు.\nఆ మాటవిని అక్కడున్న రాజోద్యోగులతో పాటు, మంత్రి రమానందుడు కూడా ఆశ్చర్య పోయాడు. రాజు మంత్రి కేసి మందహాసం చేస్తూ, “నా నిర్ణయం మీకు విస్మయం కలి గించవచ్చు. అయినా, అది సరైనదే. చార కుడు, సుజాతువు అద్భుతమైన పనితనం కలవారే. అందులో ఎలాంటి సందేహమూ లేదు. ధరణకుడు చేసిన తల్పం నమూనాలో పనితనం లేదు. కానీ కొత్తదనం ఉంది. చూడ డానికి తక్కిన రెండింటికన్నా వినూత్నంగానూ, విలక్షణంగానూ ఉన్నది. అవునా?” అని అడిగాడు.\nఅవును అన్నట్టు తల ఊపాడు మంత్రి.\n“అంతే కాదు; అది పవళించడానికి ఉద్దేశించిన తల్పమే అయినప్పటికీ, దానిలో కొద్దిపాటి మార్పులు చేస్తే సౌకర్యంగా కూర్చోవడానికి వీలుగా తయారవుతుంది. అలాంటి సదుపాయం మిగిలిన వాటిలో కనిపించదు. ధరణకుడిలో సునిశితమైన పనితనం అంతగా లేకపోయినప్పటికీ, వారిద్దరిలో లేని సృజనాత్మకత, ప్రత్యేకత ఉన్నాయి. అతడు నమూనాలు తయారుచేసి ఇచ్చినట్టయితే, మిగిలిన ఇద్దరూ తమ సునిశితమైన పనితనంతో వాటికి మెరు గులుదిద్ది అద్భుతాలు సృష్టించగలరు. ఆ ముగ్గురి నైపుణ్యంతో చంద్రభవనం అత్య ద్భుత కళానిలయంగా శోభిల్లగలదు,” అన్నాడు రాజు.\nఆయన మాటల్లోని సత్యం గ్రహించి మంత్రితో పాటు రాజోద్యోగులు కూడా పరమా నందం చెందారు.",
            "book_page_end": 14,
            "story_id": "2007_07_04",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "రాకాసిలోయ 23",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సాహస కథ",
            "moral": "సాహస ప్రయత్నాలలో రహస్యాలను ఛేదించడానికి ధైర్యంతో పాటు తెలివి, ఏకాగ్రత అవసరం.",
            "keywords": [
                "రాకాసిలోయ",
                "రెక్కల మనుషులు",
                "సాహసం",
                "దైవభక్తి",
                "అడవి మనుషులు"
            ],
            "characters": [
                "కేశవుడు",
                "జయమల్లు",
                "కోయగోమాంగ్",
                "అడవి మనుషుల నాయకుడు",
                "గుహావాసులు"
            ],
            "locations": [
                "రాకాసిలోయ",
                "కొండ గుహలు"
            ],
            "content": "[కేశవుడూ, అతడి అనుచరులూ గుహకందరాల్లో పడి, తిరిగి తిరిగి అతి కష్టం మీద కొంత సేపటికి బయిటికి వచ్చారు. అక్కడికి కొద్ది దూరంలో జింకలను చంపేందుకు కారట్లాడుతున్న కొన్ని తోడేళ్ళు వాళ్ళ మీద పడినై. వాటిని చంపి, ముగ్గురూ అడవిలోకి బయలుదేరేంతలో, అన్ని వైపుల నుంచీ రాళ్ళూ, రప్పలూ, కర్ర ముక్కలూ జడివానలా వాళ్ళ మీదికి వచ్చి పడసాగినై.\n-తరవాత]\nకేశవుడు తను దాక్కున్న రాతి చాటు నుంచి మెల్లగా పాకుతూ, జయమల్లూ, కోయగో మాంగ్లు వున్న చోటుకు వెళ్ళి చిన్న గొంతుతో, “జయమల్లూ! మనం తిరిగి నరభక్షకుల వాతపడలేదు గదా?” అని ప్రశ్నించాడు.\nజయమల్లు అడ్డంగా తలాడిస్తూ, “వీళ్ళు నరభక్షకులైవుండరు. ఇంత నిశ్శబ్దంగా, మన కంటికి కనపడకుండా దాగివుండి, మన మీద దాడి చేస్తున్నారంటే, వీళ్ళెవరో మరొక జాతి మానవులు. నరభక్షకులైతే పెద్ద రణగొణ ధ్వని చేసేవాళ్ళు,” అన్నాడు. కేశవుడు మరేదో మాట్టాడబోయేంతలో రాళ్ళుపడటం ఆగి పోయింది. జయమల్లు వున్న చోటు నుంచి మోకాళ్ళమీద లేచి, ముందుకు చూశాడు. అతడితోపాటు కేశవుడూ, కోయగోమాంగ్ లేవబోయేంతలో, చెట్ల చాటు నుంచి పెద్ద కేక వినబడింది: “వాళ్ళ ముగ్గుర్నీ ప్రాణాలతో పట్టుకోండి. రెక్కల మనుషులకు ఇద్దాం. మన జాతి వాళ్ళు ముగ్గురు బతికినా బతికి నట్టే!”\nరెక్కల మనుషులు, మన జాతివాళ్ళు; అన్న మాటలు వింటూనే, జయమల్లు ఎగిరి లేచి నిలబడి, “ఇక అడవి లోపలికి పరిగె త్తుదాం రండి,\" అంటూ గుబురుగావున్న చెట్ల కేసి పరిగెత్తసాగాడు. కేశవుడూ, కోయ గోమాంగ్ అతణ్ణి అనుసరించబోయేంతలో, దుక్కలా వున్న ఒక అడవిజాతివాడు పెద్ద కర్రతో గోమాంగ్ మీదికి వచ్చాడు. గోమాంగ్ ఆ కర్రతోనే, వాణ్ణి మెడ మీద గట్టిగా పొడిచి ముందుకు పరిగెత్తాడు. కేశవుడు కూడా అతణ్ణి అనుసరించాడు.\nఅడవిలోకి చాలా దూరం పరిగెత్తిన తరవాత ముగ్గురూ రొప్పుతూ రోస్తూ ఒక చెట్టు కింద కూచున్నారు. శత్రువులు తమను తరుముకురావటం లేదన్న నమ్మకం వాళ్ళకు కలిగింది. 'రెక్కల మనుషులు' అన్నమాట కోయగోమాంగ్కు బెదురు పుట్టించింది. అతడు కేశవుడి కేసి భయంగా చూస్తూ, “కేశవా, ఆ అడవిజాతివాళ్ళు అన్న మాటలు విన్నావు గదా? వాళ్ళకు రెక్కల మనుషులు తెలుసు!\" అన్నాడు.\n“అవును, రెక్కల మనుషు లేమిటి? ఇదేదో వింతగా వున్నదే!” అన్నాడు కేశవుడు.\n\"మీ ఇద్దరూ అలాంటివాళ్ళు వున్నారని ఎప్పుడూ వినలేదా?\" అని ప్రశ్నించాడు కోయ గోమాంగ్. కేశవుడూ, జయమల్లూ కూడా లేదన్నట్టు అడ్డంగా తలలు వూపారు.\n“పక్షుల్లా ఎగిరే, రెక్కల మనుషులనే వాళ్ళు వున్నారు. కాని, ఎక్కడ వున్నారో మాత్రం మా కోయవాళ్ళకు తెలియదు. వున్నట్టు మాత్రం విన్నాం. వాళ్ళు మహా క్రూరులు, అన్నాడు కోయగోమాంగ్.\n“పక్షుల్లాగా ఎగిరే మనుషులు వుండటం అసంభవం. నేను నమ్మను, \" అన్నాడు జయ మల్లు.\n“అయితే, ఆ అడవి మనుషులు వేసిన కేక అర్థం ఏమిటి?\" అన్నాడు కేశవుడు.\n\"ఏమో! నా కర్థం కావటంలేదు,” అంటూ జయమల్లు లేవబోయేంతలో, “అయ్యో, రెక్కలమనిషి, చచ్చాం!” అన్న పెద్ద ఆర్తనాదం వినబడింది.\nఆ ఆర్తనాదం వింటూనే ముగ్గురూ అటు కేసి పరిగెత్తారు. ఒక అడవిమనిషి ప్రాణ భయంతో వణికిపోతూ అరుస్తున్నాడు. అత డికి కొంచెం ముందుగా నడుస్తున్న మరొకణ్ణి, చెట్టుకొమ్మ మీది నుంచి దూకిన పక్షిలాంటి పెద్ద ఆకారం ఒకటి, అంత ఎత్తుకు లేపి, దూరంగా విసిరివేసింది.\n“రాకాసిపక్షి!” అంటూ కోయగోమాంగ్ కేకపెట్టాడు. అంతలో ముగ్గురూ కేకలు పెడుతున్న అడవిమనిషిని సమీపించి, “నీ స్నేహితుణ్ణి రక్షించే ప్రయత్నం ఏమీ చెయ్యక, అలా గగ్గోలుపడి పోతావేం!\" అన్నారు.\nమాటలు వింటూనే అడవిమనిషి చప్పున వెనుదిరిగి చూసి, ప్రాణం తేరుకున్నవాడిలా ముఖం పెట్టి, “రెక్కలమనిషికి చిక్కినవాణ్ణి రక్షించటం ఎవరితరం అవుతుంది? పైగా, వాళ్ళు మా గుహావాసులమీద పగబట్టివు న్నారు. వాళ్ళ దేవత కోసం బలికి పంపవలసిన ఇద్దర్ని మేం పంపలేదు,” అన్నాడు.\nజయమల్లు అందరికన్న ముందుగా పరిగెత్తి, రెక్కలమనిషి విసిరివేసినవాణ్ణి సమీ పించి, వాడిలో ఏమైనా ప్రాణం వుందో లేదో అని పరీక్షించి చూశాడు. కాని, వాడప్పటికే మరణించాడు. “వీడు సగం భయంతో గుండె లాగి చచ్చాడని నా అనుమానం. అంత ఎత్తు నుంచి మనిషిపడితే, ఏ కాళ్ళు చేతులో విరి గొచ్చు గాని, చావు ఇంత తొందరగా రాదు,\" అన్నాడు జయమల్లు.\n\"ఇంతకూ ఆ రెక్కలమనిషెక్కడ?\" అంటూ కేశవుడు తల పైకెత్తి చెట్టుకొమ్మల్లోకి చూశాడు.\n“వాడింకెక్కడుంటాడు? ఆకాశంలోకి ఎగిరిపోయాడు,” అన్నాడు అడవిమనిషి.\nజయమల్లు ఆలోచనలో పడ్డాడు. అడవి మనిషిని చంపినవాడు రెక్కలమనిషి అనేం దుకు సందేహం లేదు. పొడవైన పెద్దరెక్కలూ, మామూలు మనిషికి వున్నట్టు కాళ్ళూ చేతులూ వాడికి వున్నవి. వాడు నిజంగానే ఆకాశంలోకి ఎగిరిపోగలడా? మని'షైనవాడికి అదెలా సాధ్యం? వాడు గొప్ప మంత్రవేత్తా?\n“ఆ ఎగిరేమనుషులు ఎందరుంటారు? ఎక్కడుంటారు?\" అని ప్రశ్నించాడు జయ మల్లు, అడవిమనిషిని. వాళ్ళు చాలామంది వున్నారనీ, కాని, సంఖ్య తెలియదనీ చెప్పి, వాడు జయమల్లుకు పడమటి దిక్కు చూపిస్తూ, \"అదుగో, ఆ కొండల వెనక ఎక్కడో వాళ్ళుండే ప్రదేశం వున్నది. అక్కడకు వెళ్ళి ప్రాణాలతో తిరిగివచ్చిన వాళ్ళెవరూ లేరు,” అన్నాడు.\nఈ మాటలు వింటూనే జయమల్లు, కేశవుడి కేసి తిరిగి, “కేశవా! ఇందులో ఏదో మోసం వున్నది. ఎగిరేమనిషంటూ ఎవడో ఒకడు... ఏ మంత్రశక్తివల్లనో, మరే అద్భుత సాధనవల్లనో వుండవచ్చు గాని-వందలా వేల సంఖ్యలో అలాంటి వాళ్ళు వుండేందుకు అవకాశంలేదు. ఈ రహస్యం ఏమిటో తెలుసు కోవాలి,\" అన్నాడు.\n“అలాగే చేద్దాం. ఆ ఎగిరేశక్తి ఎలా వస్తుందో గ్రహిస్తే, మనం దారి పొడుగునా ఈ ప్రమాదాలకు గురి కాకుండా, సూటిగా ఎగిరి పోయి రాకాసిలోయలో వాలవచ్చు,” అన్నాడు కేశవుడు.\nహఠాత్తుగా వాళ్ళు నిలబడి వున్న చోటుకు అన్నివైపుల నుంచీ పెద్ద కలకలం బయలు దేరింది. కనుమూసి తెరిచేంతలో, నలభై యాభై మంది అడవిమనుషులు పెద్ద పెద్ద ఈటెలు ఊపుతూ వాళ్ళను చుట్టుముట్టి, అంత దూరాన్నుంచే, “లొంగిపొండి, పారి పోయేందుకు ప్రయత్నించారో, చంపుతాం!” అంటూ కేకలు పెట్టారు.\nకేశవుడు చప్పున తమ పక్కన నిలబడివున్న అడవి మనిషిని ముందుకు లాగి, అతడి వెనక బాణం ఎక్కు పెట్టి నిలబడ్డాడు. జయ మల్లూ, కోయగోమాంగ్ కూడా చెరొకవైపుకూ తిరిగి అడవిమనుషుల కేసి బాణాలు గురి పెట్టారు. జయమల్లు కంచు కంఠంతో, “మేం ప్రాణాలతో మీకు దొరకటం కల్ల. మేం చచ్చే ముందు మీలో సగం మందిని చంపుతాం. మీతో మాకు శత్రుత్వం లేదు. మా దారిన మమ్మల్ని పోనివ్వండి,\" అని కేకపెట్టాడు.\nకేశవుడి ముందు నిలబడి వున్న అడవిమనిషి, తన జాతివాళ్ళ కేసి చేయి ఊపుతూ, “వీళ్ళ కేమీ హాని చెయ్యకండి. రెక్కలమనిషి నుంచి నన్ను కాపాడారు,\" అని అరిచాడు.\n“కావాలంటే మీ గుహావాసులందర్నీ, రెక్కల మనుషుల నుంచి కాపాడగలం. మా బాణాలకు ఈ లోకంలో తిరుగు లేదు,” అన్నాడు కేశవుడు.\nఅడవిమనుషులంతా ఒకళ్ళను చూసి మరొకళ్ళు ఈటెలు దించారు. వాళ్ళ నాయకు డైన వృద్ధుడు ఈటెను తల్లకిందులుగా పట్టు కుని ముందుకు వస్తూ, “నిజంగా మీరు మాకు రెక్కలమనుషుల నుంచి రక్షణ కల్పిం చగలరా? ఎంతో కాలంగా వాళ్ళ దేవతకు రోజుకు ఇద్దరు చొప్పున మా జాతివాళ్ళను బలికి ఒప్ప చెపుతున్నాం,” అన్నాడు.\n“మీకు రక్షణ ఇవ్వటమే కాదు, మొత్తం ఆ రెక్కలమానవజాతిని సర్వనాశనం చేస్తాం. మా మాట నమ్మండి,\" అన్నాడు జయమల్లు.\nఅడవి మనుషుల నాయకుడు, తన ఈటెను దూరంగా విసిరివేశాడు. అతడి అనుచరులంతా తమ ఈటెలను కూడా అదే ప్రదేశంలో ఒక గుట్టగా పడవేశారు. కేశవుడూ, అతడి స్నేహితులూ విల్లంబులు దించారు.\nఅడవిమనుషుల నాయకుడు కేశవుణ్ణి సమీ పించి, అతడి విల్లును పరీక్షించి చూస్తూ, “ఇలాంటి ఆయుధాలు వాడటం మా చేత కాదు. రెక్కలమనుషుల్లో కొందరు వీటిని ఉపయోగించటం చూసిన వాళ్ళున్నారు. మీరు నిజంగా వాళ్ళకు సమఉజ్జీలు. మాకు వాళ్ళ బెడద వదిలించండి. రోజుకు మా జాతి వాళ్ళిద్దర్ని పొట్టనపెట్టుకుంటున్నారు. మీకు మా చేతనైన సహాయం చేస్తాం,” అన్నాడు.\n“మీకు రాకాసిలోయకు దారి తెలుసా?” అన్నాడు కోయగోమాంగ్. జయమల్లు కోపంగా అతణ్ణి వారించి, “ఆ సంగతులు మాట్టాడేం దుకు ఇది తగిన సమయం కాదు. సరే, రెక్కల మనుషులకు బలిగా రోజూ మీరు పంపే ఇద్దర్నీ ఏ ప్రదేశంలో ఆ దుర్మార్గులకు ఒప్ప చెపుతారు?” అని అడిగాడు.\nఅడవిమనుషుల నాయకుడు తల ఎత్తి చెట్లచాటు నుంచి కొంచెంగా కనబడుతున్న ఒక కొండ శిఖరాన్ని చూపుతూ, “ఆ ప్రదేశం ఇక్కడికి అరకోసు దూరంలో వుంటుంది. చీకటి పడగానే, మేము నిర్ణయించిన మా జాతి వాళ్ళిద్దరు అక్కడికి వెళతారు. వాళ్ళను ఆ రెక్కల మనుషులు ఎత్తుకు పోతారు,\" అని చెప్పాడు.\n“వాళ్ళెంతమంది అక్కడికి వస్తారు? మీరు బలికి పంపిన వాళ్ళిద్దర్నీ ఏ విధంగా ఎత్తుకు పోతారు?” అని జయమల్లు అడిగాడు.\n“వాళ్ళెంతమంది వస్తారో, ఏవిధంగా ఎత్తుకు పోతారో చూసినవాళ్ళెవరూ లేరు. కాని, మా వాళ్ళను కాళ్ళతో పట్టుకుని, వాళ్ళు ఆకాశంలోకి లేచి పోతారని చెప్పుకుంటారు. అందులో వున్న నిజం ఎంతో నాకు తెలియదు,” అన్నాడు అడవి మనుషుల నాయకుడు.\n“అయితే, ఇక మీరు వెళ్ళి ఆ బలికి పంపేవాళ్ళను పంపండి. మా ప్రయత్నంలో మేముంటాం. రేపు ఉదయానికల్లా, మీరు పంపిన వాళ్ళిద్దర్నీ వెంటపెట్టుకుని రావటమే గాక, మిమ్మల్ని పీడిస్తూన్న ఆ దుర్మార్గుల అసలు రహస్యమేమిటో కూడా తెలుసుకు వస్తాం. ఇంతకూ, మీరుండే గ్రామం ఎక్కడ?” అని అడిగాడు జయమల్లు.\n“మేము కొండ గుహల్లో నివసిస్తాం. మేము అనాదిగా గుహావాసులం. మిమ్మల్ని కలుసు కునేందుకు రేపు సూర్యోదయానికల్లా ఇక్క డికి వస్తాం,” అన్నాడు గుహావాసుల నాయ కుడు. తరవాత అతడు తన అనుచరులతో వెళ్ళిపోయాడు. కేశవుడూ వాళ్ళు, కొండ శిఖరం కేసి నడిచారు. దారిలో కోయగోమాంగ్ రెండు కుందేళ్ళను కొట్టి, వాటి కాల్చిన మాంసంలో స్నేహితులిద్దరికీ భాగం పెట్టాడు.\nముగ్గురూ కొండ ప్రాంతానికి చేరేసరికి బాగా చీకటి పడిపోయింది. అంతలో చంద్రో దయ మయింది. ఆ వెలుగులో చెట్ల నీడల కింద నడుస్తున్న వాళ్ళకు, కొంచెం ఎడంలో ఏదో అలికిడి అయిన ధ్వని వినబడింది. ముగ్గురూ పొదలచాటుకు వెళ్ళి నక్కి కూచు న్నారు. అల్లంత దూరంలో, ఒక పెద్ద వృక్షం కింద ఇద్దరు నిలబడివున్నారు. వాళ్ళల్లో ఒకడు రెండవ వాడికి ఏదో హెచ్చరిక చేశాడు. ఆ వెంటనే ఇద్దరూ చెట్టుబోదె పట్టుకుని పైకి పాకసాగారు.\n“చూశావా, వాళ్ళ రెక్కలు!\" అన్నాడు కేశ వుడు, మెల్లగా జయమల్లుతో. జయమల్లు తల వూపాడు. అంతలో ఆ చెట్టు కేసి మరో ఇద్దరు వస్తున్నారు.\nకోయగోమాంగ్ వాళ్ళ కేసి పరీక్షగా చూసి, “వాళ్ళిద్దరూ గుహా వాసులు. రెక్కల మను షుల దేవతకు బలి పశువులుగా పంపబడ్డ వాళ్ళు,\" అన్నాడు.\n\"వాళ్ళను రక్షిస్తామని మనం మాట ఇచ్చాం!\" అన్నాడు కేశవుడు. జయమల్లు అవునంటూ తల వూపి బాణం ఎక్కుపెట్టి ముందుకు కదిలాడు. కేశవుడూ, గోమాంగ్ కూడా బాణాలు ఎక్కుపెట్టి ముందుకు నడిచారు. \"నాకు ఆ దుర్మార్గుల తంత్ర మేమిటో చాలావరకు తెలిసిపోయింది. వాళ్ళిద్దర్లో ఏ ఒకడూ ప్రాణాలతో పారిపోకూ డదు. తెలిసిందా?\" అన్నాడు జయమల్లు.\n\"వాళ్ళు గుహావాసుల్ని తన్నుకుని ఆకాశం లోకి ఎగరక ముందే, మనం కొట్టాలి. అలా కాకపోతే మన బాణం దెబ్బకు అందరు,” అన్నాడు కోయగోమాంగ్.\nఅంతలో, “రాకాసిపక్షి మాతకూ, జై,” అన్న అరుపు మాను చిఠారు కొమ్మల్లో మారు మోగింది. ఆ వెంటనే రెండు నల్లని ఆకా రాలు, రెక్కలు టపటప లాడిస్తూ, చెట్టు కింద నిలబడిన గుహావాసుల మీదికి రాసా గినై. కేశవుడూ, జయమల్లూ, కోయగోమాంగ్ వింటి తాళ్ళను చెవివరకూ లాగి, జుయ్ మంటూ మూడు బాణాలను వాటి మీదికి వదిలారు.",
            "book_page_end": 18,
            "story_id": "2007_07_05",
            "raw_genre_backup": "సాహస కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "సంజీవనీ మంత్రం",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "స్వార్థం, లోకకల్యాణం మధ్య తేడాను విశ్లేషించాలి. నిజమైన జ్ఞాని (దర్శనుడు) సేవ లోకకల్యాణానికి దారితీస్తుంది.",
            "keywords": [
                "విక్రమార్కుడు",
                "బేతాళుడు",
                "సంజీవనీ మంత్రం",
                "పితృభక్తి",
                "లోకకల్యాణం"
            ],
            "characters": [
                "విక్రమార్కుడు",
                "బేతాళుడు",
                "మాధవుడు",
                "మహాభిషుడు",
                "దర్శనుడు",
                "రాఘవయ్య"
            ],
            "locations": [
                "శ్మశానం",
                "కొండ గుహ",
                "దయ్యాలమర్రి చెట్టు"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, నువ్వు ఎలాంటి లోకకల్యాణం కాంక్షించి అర్ధరాత్రి సమయంలో ఇలా ఇక్కట్లు పడుతున్నావో నాకు తెలియదు. అయితే, చాలా మంది అవకాశం లభిం చేంతవరకు ప్రజాక్షేమం, లోకకల్యాణం . అంటూ సిద్ధాంతాలు వల్లించి, తీరా అవ కాశం రాగానే స్వార్థానికి పాల్పడుతూ ఉంటారు. తండ్రి ఆరోగ్యం కోసమని అద్భుతశక్తిని కష్టపడి సంపాదించి, స్వప్రయోజనం కోసం వేరొక కపట వర్తనుడైన సాధువుకు సమర్పించిన మాధవుడనే యువకుడి కథ మహాభిషుడనే ముని ఆశ్రమంలో మాధవుడనే యువకుడు తన తండ్రి రాఘవయ్య అనారోగ్యంతో బాధపడుతూంటే చూసి, తండ్రిని మళ్ళీ ఆరోగ్యవంతుడిని చేయాలని నిశ్చయించుకున్నాడు. తండ్రికి ఆరోగ్యం పునరుద్ధరించడానికి, ముని నుంచి సంజీవనీ మంత్రాన్ని సంపా దించడానికి నిశ్చయించుకుని, ముని ఆశ్రమానికి వెళ్ళి, తాను అనుసరించాల్సిన దీక్షను అడగ్గా, ముని చెప్పిన కఠోర దీక్షను నెరవేర్చడానికి సిద్ధపడ్డాడు.\nఆ మాట విన్న ముని, “నీ పితృభక్తిని మెచ్చాను. కానీ సంజీవనీమంత్రాన్ని వశం చేసుకునేం దుకు అవసరమైన కఠోరదీక్ష, ధైర్య సాహసాలు పసివాడివైన నీకు సాధ్యమా అని ఆలోచిస్తు న్నాను,” అన్నాడు.\n“నిస్సంకోచంగా పరీక్షించి చూడండి మహాత్మా,” అన్నాడు మాధవుడు.\n“ఐతే, నెలరోజుల పాటు ఈ దీక్ష పాటించు,\" అంటూ ఏం చేయాలో చెప్పాడాయన.\nఆ ప్రకారమే మాధవుడు రోజూ తెల్లవారక ముందే ఎముకలు కొరికే చలిలో చన్నీటి స్నానం చేశాడు. గొడ్డలితో రోజుకు సరిపడా కట్టెలు కొట్టాడు. ఆరు గంటల పాటు విద్యా భ్యాసం చేశాడు. అపక్వాహారం మాత్రమే భుజించాడు. నిద్రపోయే ముందు తండ్రి ఆరోగ్యం కోసం దైవప్రార్ధన చేశాడు. అలా నెల్లాళ్ళు గడిచాక మహాభిషుడు వాణ్ణి పిలిచి, “నీ దీక్షకు మెచ్చాను. ఇక ధైర్యసాహసాలు ప్రదర్శించాలి. ఇక్కడికి తూరుపున ఉన్న కొండ గుహలో, కొండ చిలువ ఉన్నది. ఆ గుహగోడ గూట్లో ఒక వనమూలిక ఉంది. దాన్ని తేవాలి,” అన్నాడు.\nమాధవుడు సరేనని వెళ్ళి, కొండ చిలువ మీదికి దూసుకు వచ్చినా భయపడకుండా గుహ గోడ గూటిలోని మూలికను తెచ్చాడు. ముని వాణ్ణి మెచ్చుకుని మూలికను కమండ లంలో వేశాడు.\nనెల్లాళ్ళు గడిచాక, “అడవి మధ్యలో దయ్యాలమర్రి ఉంది. ఆ చెట్టు తొర్రలో వన మూలిక. అర్ధరాత్రి వెళ్ళి తేవాలి. భయపడ్డావో దయ్యాలకు ఆహారమవుతావు,” అన్నాడు ముని.\nఆ రాత్రి మాధవుడు దయ్యాలమర్రి వద్దకు వెళ్ళాడు. పన్నెండు దయ్యాలు వికృత రూపాలతో అరుస్తూ వాణ్ణి చుట్టు ముట్టి నాట్యం చేయసాగాయి. వాడు ఏమాత్రం చలించ కుండా వెళ్ళి, చెట్టుతొర్రలోని మూలికను తెచ్చి మునికి అప్పగించాడు. ముని వాణ్ణి మెచ్చుకుని మూలికను కమండలంలో వేశాడు.\nమరుసటి నెలలో మాధవుడు మహాభిషుడి మాట మీద వందలాది మొసళ్ళున్న కొలను లోకి దూకి, ధైర్యంగా ఈదుకుంటూ వెళ్ళి కొలను మధ్య తామరాకు మీది మూలికను తెచ్చి ఆయనకు ఇచ్చాడు. ఆయన వాడి ధైర్యాన్నీ, కర్తవ్యదీక్షనూ మెచ్చుకుని మూలి కను కమండలంలో వేశాడు.\nమరునాడాయనవాడికిసంజీవనీ మంత్రాన్ని ఉపదేశించి, మూలికలున్న కమండలాన్ని చేతికందించి, “నువ్వు మంత్రాన్ని ఉచ్ఛరిస్తూ, ఈ కమండలంలోని జలాన్ని ఎవరిచేత తాగిస్తే, వాళ్ళ సర్వరోగాలూ మాయమై, జీవితాంతం పరిపూర్ణ ఆరోగ్యంతో ఉంటారు,” అన్నాడు.\nమాధవుడాయనకు పాదాభివందనం చేసి బయలుదేర బోతూండగా, “నాయనా ఈ సంజీవనీ మంత్రాన్ని ఒక్కసారి మాత్రమే ప్రయోగించగలవు. స్వయంకృతాపరాధం వల్ల రోగాలపాలైన నీ తండ్రి వంటి వాడికి దీనిని వాడడం కన్నా, నీవంటి వాడు సేవించ డంలోనే లోకకల్యాణం జరుగుతుంది. ఆపైన నీ ఇష్టం,” అని హెచ్చరించాడు ముని.\n\"స్వామీ, దీనిని నా కోసం ఉపయోగిం చడం స్వార్థం. నా తండ్రికి దీని అవసరము న్నది. ఆయన అవసరం తీర్చడం కన్నకొడు కుగా నా బాధ్యత,” అన్నాడు మాధవుడు.\nమహాభిషుడు మందహాసంతో, “మనోభీష్ట సిద్ధిరస్తు,” అని దీవించి సాగనంపాడు.\nమార్గమధ్యంలో వాడికి దర్శనుడు ఎదురై, జరిగినదంతా విని, “నువ్వు కారణజన్ముడివి. కాబట్టే అనన్య సాధ్యమైన సంజీవనీ మంత్రం నీ వశమయింది. ఐతే, రేపటి సూర్యోదయమే నా అంత్య కాలం. ఈ లోగా వీలైనంత జ్ఞానాన్ని నా నుంచి స్వీకరించి వెళ్ళు,” అన్నాడు.\nమాధవుడు సరే నన్నాడు. ఇద్దరూ సమీ పంలో ఉన్న కొలను ఒడ్డున కూర్చున్నారు. దర్శనుడు జ్ఞానోపదేశం చేస్తున్నాడు. మాధ వుడు వింటున్నాడు. చీకటి పడింది. అర్ధరాత్రి అయింది. మాధవుడు ఉన్నట్టుండి, “గురు వర్యా, మీ నుంచి పూర్తి జ్ఞానాన్ని పొందాలి. మీ ఆయువు పొడిగించడానికి ఏమైనా మార్గ ముంటే చెప్పండి,\" అన్నాడు.\nదర్శనుడు భారంగా నిట్టూర్చి, “నువ్వు నేర్చిన సంజీవనీ మంత్రంతో నా ఆయువును మరో పది సంవత్సరాలు పొడిగించవచ్చు. కానీ ఏం లాభం? దాన్ని నువ్వు నీ తండ్రి కోసం ఉద్దేశించావు కదా!” అన్నాడు.\nమాధవుడు తక్షణమే దర్శనుడిపై సంజీ వని ప్రయోగించాడు. ఆయన సంతోషించి మాధవుడికి వారం రోజుల పాటు జ్ఞానోపదేశం చేసి దీవించి తన దారిన వెళ్ళాడు. మాధవుడు ఇంటికి వెళ్ళేసరికి రాఘవయ్య సంపూర్ణా ఆరోగ్యంతో ఎదురు వచ్చి కొడుకును ఆప్యా యంగా కౌగిలించుకున్నాడు. మాధవుడు మొదట ఆశ్చర్యపోయినా, ఆ తరవాత మనసు లోనే మునికి కృతజ్ఞతలు చెప్పుకున్నాడు.\nబేతాళుడు ఈ కథ చెప్పి, “రాజా, మాధ వుడు సంజీవనిని నువ్వే సేవించడం శ్రేయ స్కరమని మహాభిషుడన్నప్పుడు స్వార్ధమని నిరసించాడు. అయితే, ఆ తరువాత దానిని తన జ్ఞాన సముపార్జన కోసం దర్శనుడిపై ప్రయో గించాడు. అది స్వార్థం కాదా? లోకకల్యాణం కోసమే పాటు పడుతున్నానని చెప్పుకున్న దర్శనుడు, తన ఆయువును పెంచుకోవడానికి మాధవుణ్ణి తెలివిగా ఉపయోగించుకోవడం స్వార్థానికి పరాకాష్ఠకాక మరేమిటి? సంజీవనీ ప్రయోగం జరగక పోయినా, రాఘవయ్య ఆరోగ్యవంతుడు కావడానికి కారణం ఏమిటి? ఈ సందేహాలకు సమాధానం తెలిసీ చెప్పక పోయావో నీ తల పగిలిపోతుంది,” అన్నాడు.\nదానికి విక్రమార్కుడు, \"సంజీవనిని స్వప్రయోజనం కోసం ఉయోగించనని మాధ వుడు చెప్పిన మాట వాస్తవమే. ఆ మాటను అతడు చివరిదాకా పాటించాడు. దర్శనుడి జ్ఞానోపదేశం ఫలితంగా-సంజీవని లోక కల్యాణం కోసం ఉద్దేశింప బడిన గొప్ప మంత్రం అనీ, దాన్ని కేవలం తన తండ్రి కోసం మాత్రమే ఉపయోగించడం స్వార్థం కాగల దనీ అతడు గ్రహించాడు. తన తండ్రికి జబ్బు నయం కావడంకన్నా దర్శనుడివంటి సాధువు మరో పదిసంవత్సరాలు జీవించడంలోనే లోక కల్యాణం ఉందని అతడు తెలుసుకుని, దానిని దర్శనుడిపై ప్రయోగించాడు. అందు వల్ల అది స్వార్థంకాదు. ఇక లోకకల్యాణం కోసమే జీవిస్తూ, తన మరణానంతరం కూడా తన జ్ఞానం లోకానికి ఉపయోగపడాలను కున్న దర్శనుడి వంటి ఉన్నతమైన సాధువుకు స్వార్థం ఆపాదించడం భావ్యం కాదు. రాఘ వయ్య ఆరోగ్యవంతుడు కావడానికి ప్రధాన కారణం ఆయన భార్య పాతివ్రత్య మహిమ. ఆమె భక్తితో చేసిన వ్రతాల ఫలం. దానికి తోడు తపోసంపన్నుడైన మహాభిషుడు మాధవుణ్ణి, 'మనోభీష్టసిద్ధిరస్తు' అని ఆశీర్వదించడం కూడా ఒక కారణం!\" అన్నాడు.\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.\n(కల్పితం)",
            "book_page_end": 24,
            "story_id": "2007_07_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "విజ్ఞానం",
            "moral": "",
            "keywords": [
                "వేపచెట్టు",
                "ఔషధం",
                "క్రిమిసంహారకాలు",
                "జాతీయ నిధి",
                "గిల్గిట్ లిపి"
            ],
            "characters": [],
            "locations": [
                "భారతదేశం",
                "జమ్మూ-కాశ్మీరు",
                "ఆస్ట్రేలియా",
                "వియత్నాం"
            ],
            "content": "**వేప-చల్లదనం**\nమనదేశానికి చెందిన వేపచెట్టు చాలా ప్రత్యేకమైనది. వేళ్ళ నుంచి ఆకుల వరకు ఈ చెట్టు ప్రతిభాగమూ ఉపయోగపడుతున్నది. వేపాకులకు ఔషధ గుణాలే కాకుండా వాతావరణంలోని వేడిని పది డిగ్రీల వరకు చల్లబరచే శక్తి ఉన్నదని చెబుతారు. ఇవి క్రిమిసంహార కాలుగానూ పని చేస్తాయి. వేపచెట్టు భాగాలను ఔషధాలు, అలంకరణ వస్తువులు తయారు చేయడానికీ, ఇంటికి ఉపయోగ కరమైన ఇతర వస్తువులను తయారుచేయడానికి వేప కొయ్యను ఉపయోగిస్తారు. ఆస్ట్రేలియా, వియత్నాం వంటి దేశాలు వేప మొక్కలను నాటి పెంచుతున్నాయి. వేపచెట్లను రక్షించి కాపాడుకోకపోతే, ప్రపంచం వేప అవసరాలకు ఇతర దేశాల మీదే ఆధారపడవలసి రావచ్చునని ఇటీవల జరిగిన ఒక సదస్సులో పాల్గొన్న విజ్ఞాన వేతలు మనదేశాన్ని హెచ్చరించారు.\n\n**జాతీయ నిధి!**\nజమ్మూ-కాశ్మీరు రాష్ట్రంలో వివిధ భాష లలో సాహిత్యం, చరిత్ర, భూగోళం, మతం, తంత్రం, జ్యోతిషం, వైద్యం మొదలైన విషయాలకు సంబంధించిన దాదాపు 16,000 వ్రాతప్రతులు ఉన్నాయి. కొండరావి చెట్టు బెరడు మీద చెక్కిన గిల్గిట్ లిపిలోని వ్రాతప్రతులను చాలా అమూల్యమైనవిగా భావిస్తున్నారు. క్రీ.శ. 5వ లేదా 6వ శతాబ్దానికి చెందినవిగా వీటిని భావిస్తున్నారు. ప్రపంచంలోనే అత్యంత ప్రాచీనమైనవిగా భావించబడే ఈ గిల్గిట్ వ్రాతప్రతులను జమ్మూకాశ్మీరులోని పురావస్తు శాఖ, వస్తుప్రదర్శనశాల జాగ్రత్త పరిచి కాపాడుతున్నాయి. వీటిని ఇప్పుడు ‘జాతీయనిధి'గా ప్రకటించారు.",
            "book_page_end": 25,
            "story_id": "2007_07_07",
            "raw_genre_backup": "విజ్ఞానం",
            "normalized_genre_te": "విజ్ఞాన వ్యాసం",
            "normalized_genre_code": "SCIENCE_ARTICLE",
            "content_type": "STORY",
            "language": "TELUGU"
        },
        {
            "title": "పర్వతరాజు-పర్వతరాణి",
            "book_page_start": 26,
            "pdf_page_start": 26,
            "pdf_page_end": 29,
            "author": "ఎన్. శివనాగేశ్వరరావు",
            "genre": "కల్పిత కథ",
            "moral": "ఇతరుల పట్ల దయ, మంచి మనసు కలిగి ఉండడం ద్వారానే నిజమైన ఆనందం, అభివృద్ధి సాధ్యమవుతాయి.",
            "keywords": [
                "పర్వతరాజు",
                "పర్వతరాణి",
                "సుగంధగిరి",
                "సుగంభీరగిరి",
                "ప్రకృతి"
            ],
            "characters": [
                "ఇంద్రసేనుడు",
                "పర్వతరాజు",
                "పర్వతరాణి",
                "దివ్యపురుషుడు",
                "యాత్రికుడు"
            ],
            "locations": [
                "మహేంద్రగిరి",
                "సుగంధగిరి",
                "సుగంభీరగిరి"
            ],
            "content": "మహేంద్రగిరి రాజ్యంలో ఎక్కడ విన్నా ఒకే మాట. ఎటు తిరిగినా అదేమాట. నిన్నటి వరకు విడివిడిగా ఉన్న రెండు కొండలు, తెల్ల వారే సరికి ఎలా ఒకటయ్యాయని ప్రజలు గుంపులు గుంపులుగా చేరి అబ్బురంగా మాట్లాడుకోసాగారు.\nఈ సంచలన వార్త చెవినపడగానే మహా రాజు ఇంద్రసేనుడు ఆ వింతను చూడడానికి స్వయంగా అక్కడికి బయలుదేరాడు.\nరాజ్యానికి దక్షిణ దిశలో ఎడమవైపున సుగంధగిరి, కుడివైపున సుగంభీరగిరి అనే రెండు కొండలు ఉండేవి. రెండు కొండల నుంచీ, వెండి తీగల్లా జారేరెండు జలపాతాలు నేల మీద ఒకటిగా కలిసి చిన్న నదిలా కొండ లను వేరు చేస్తూ ఉత్తరాభిముఖంగా ప్రవహిం చేవి. ఇప్పుడు హఠాత్తుగా ఆరెండు కొండలూ ఒకటి కావడంతో రెండు జలపాతాలూ ఒక టిగా కలిసిపోయి మరింత పెద్ద పాయగా మారి ఉరుకుతున్నాయి. నదీ ప్రవాహం మరింత ఉధృతంగా తూర్పుదిశకేసి గలగలా సాగుతున్నది.\nజలపాతం పక్కన ఒక దివ్యపురుషుడు విహరిస్తూండడం చూసిన రాజు ఆయనకు భక్తితో నమస్కరించాడు.\n“ఇంద్రసేన మహారాజు ఒంటరిగా ఇలా రావడం ఆశ్చర్యంగా ఉంది,” అన్నాడు దివ్య పురుషుడు.\n“నిన్నటి వరకు విడి విడిగా ఉన్న గిరి శిఖరాలు హఠాత్తుగా ఒకటి కావడం అంత కన్నా ఆశ్చర్యం కదా! ఈ గిరిశిఖరాలు రెండూ ఒకటిగా కలిసిపోవడానికి గల కారణం దివ్య పురుషులైన తమకు తప్పక తెలిసివుంటుంది. ఆ సంగతి వివరిస్తారా,” అని వేడుకున్నాడు రాజు వినయంగా.\n“తప్పకచెబుతాను,” అంటూ దివ్యపురు షుడు ఇలా చెప్పసాగాడు:\nసుగంధపుష్పాలతో, ఫల వృక్షాలతో సుంద రంగా ఉండే సుగంధగిరి మీద పర్వతరాణి నివాస ముండేది. ఆమె దేవతలకు తప్ప మనుషులకు కనిపించేది కాదు.\nఆ పర్వతంపైన చాలా చల్లగా ఉండేది. అందువల్ల వేసవి కాలంలో ఆ పర్వతం యాత్రికులతో చాలా సందడిగా ఉండేది. ఆ సమయంలో పర్వత రాణి అదృశ్యంగా అటూ ఇటూ తిరుగుతూ, యాత్రికులందరికీ ఎలాంటి కొరతా లేకుండా చూసుకునేది. అంతే కాదు. తన వద్దకు వచ్చిన వారందరూ క్షేమంగా, సుఖసంతోషాలతో తిరిగి వెళ్ళాలని భగవంతుణ్ణి ప్రార్థించేది.\nసుగంధగిరి పక్కనే సుగంభీరగిరి ఉండేది. అక్కడక్కడ పెద్ద పెద్ద బండలు కనిపించి నప్పటికీ అది కూడా పుష్ప ఫల వృక్షాలతో, జలపాతాలతో చూడడానికి అందంగానే ఉండేది. అయినా ఎప్పుడుగాని, ఏఒక్కరూ అక్కడికి వెళ్ళేవారు కారు. ఆ పర్వత శిఖరాన నివసిస్తూన్న పర్వత రాజుకు ఇదెంతో అసంతృ ప్తిని కలిగించేది. పక్కనే ఉన్న సుగంధగిరికి ప్రజలెందుకు తరచూ తండోప తండాలుగా వెళతారో, తన కొండ మీదికి ఒక్కరు కూడా ఎందుకు రారో పర్వతరాజుకు అర్థమయ్యేది కాదు. సుగంధగిరి మీదికి సంతోషంగా వచ్చే పోయేవారిని పర్వతరాజు అప్పుడప్పుడు తన కొండపై కూర్చుని చాలా దిగులుగా చూస్తూం డేవాడు.\nఅలా ఒక వైశాఖపూర్ణిమనాడు సుగంధగిరి యాత్రికులతో కళకళలాడుతోంది. ఎప్పటి లాగే పర్వతరాణి ఉత్సాహంగా అటూ ఇటూ తిరుగుతూ యాత్రికులకు ఎలాంటి కొరతా రాకుండా అపురూపంగా చూసుకోసాగింది.\nపిల్లలు, పెద్దలు; స్త్రీలు, పురుషులు అందరూ తన పర్వతం అందచందాలను పొగుడుతూ ఉంటే విని మురిసిపోయింది. ఆమె ఆనంద పరవశంతో చేతులు మోడ్చి ఆకాశం వంక చూస్తూ, “నా వద్దకు వచ్చే ప్రజలందరూ ఇప్పటిలాగే ఎప్పుడూ సుఖసంతోషాలతో వర్థిల్లాలి!” అని భగవంతుణ్ణి మనసారా ప్రార్థించింది.\nఅదే సమయంలో ప్రకృతి అందాలను చూసి మైమరచిన ఒక యాత్రికుడు కాలు జారి కిందవున్న ఒక అగాథంలోకిపడిపోయాడు. అతడి భార్యాబిడ్డలు ఆక్రందనలు చేశారు. పర్వతరాణి అతణ్ణి రక్షించడానికి చేయి సాచిందిగానీ, అంతలోనే అతడు ఆమె రక్షణరేఖను దాటిపోయాడు. తన వద్దకు వచ్చిన యాత్రికుడికి ప్రమాదం వాటిల్లినం దుకు పర్వతరాణి నేత్రాలు బాష్పపూరితా లయ్యాయి..\nసుగంభీరగిరిపై కూర్చుని ఇదంతా చూస్తూన్న పర్వతరాజు, తన మహిమతో రెండు చేతులను మెత్తటి పరుపుగా మార్చి, యాత్రి కుణ్ణి పట్టుకుని సురక్షితంగా సుగంధగిరి మీదికి చేర్చాడు.\nతాను ఎలా బతికిందీ యాత్రికుడికి తెలియలేదు. అందరూ భక్తితో పర్వతానికి సాగిలపడి మొక్కారు.\nయాత్రికుణ్ణి ప్రాణాపాయం నుంచి కాపా డిన పర్వతరాజుకు, పర్వతరాణి కృతజ్ఞతలు చెప్పింది. అప్పుడు పర్వతరాజు, “నేనే నీకు కృతజ్ఞతలు చెప్పాలి. ఇన్నాళ్ళు, యాత్రికులు నీ వద్దకు మాత్రం ఎందుకు వస్తారు? నా వద్దకు ఎందుకు రారు? అని అసూయపడే వాణ్ణి. అయితే, అసలు సంగతి ఇప్పుడు గ్రహించాను. నువ్వు నీ దగ్గరికి వచ్చే వాళ్ళం దరూ బాగుండాలని కోరుకుంటావు. భగవం తుణ్ణి ప్రార్థిస్తావు. నీ మంచి మనసు కార ణంగా నీ వద్దకు వచ్చే వారందరూ సంతోషం అనుభవించగలుగుతున్నారు. నేను నా వద్దకు వచ్చే వారిని గురించి ఆలోచించను, పట్టించుకోను. అందువల్ల నా పర్వతం మీది ప్రకృతి శోభ ఇన్నాళ్ళు లోభివాడి సంపదలా నిరుపయోగంగా ఉండిపోయింది,” అన్నాడు.\nఆ మాట విన్న పర్వతరాణి, “మంచి మనసున్న వారే మంచిని గ్రహించగలుగు తారు. ఈ రోజు ఒక నిండు ప్రాణాలను కాపాడిన నీ సాయం మరువరానిది. ఏదైనా కోరుకో. నీ కోరిక మన్నిస్తాను,” అన్నది.\nఅప్పుడు పర్వతరాజు మండహాసం చేస్తూ, “నీకు అభ్యంతరం లేకుంటే బంగారం లాంటి మనసున్న నిన్ను వివాహమాడాలని ఉన్నది,” అన్నాడు.\nపర్వతరాణి సిగ్గుతో తలవంచుకుని, “నీవంటి మనోహరుడు వివాహమాడతానంటే ఎవరు కాదనగలరు?” అన్నది.\nఒక శుభముహూర్తాన దేవతల సమక్షంలో పర్వతరాజు, పర్వతరాణిని వివాహమాడాడు. వివాహం జరిగిన మరుక్షణమే సుగంధగిరి, సుగంభీరగిరి రెండూ ఒకటిగా కలిసి ఒకే మహాపర్వతంగా ఏర్పడ్డాయి. ఆ రెండు పర్వ తాల కలయికతో అంతకు ముందులేని అంద మైన పుష్పాలు, కొత్తకొత్త ఫలవృక్షాలు, మహా జలపాతాలు ఏర్పడ్డాయి.\nరెండు చిన్న పర్వతాలు ఒకటై మహా పర్వతం ఏర్పడిన ఉదంతాన్ని వివరించిన దివ్యపురుషుడు, “పర్వత రాజునూ, రాణినీ ఆశీర్వదించాలని వారి వివాహానికి విచ్చేసిన నేను, ప్రకృతి అందాలను తిలకిస్తూ ఇక్కడే ఉండిపోయాను. నాతో వచ్చిన వారందరూ ఎప్పుడో వారివారి లోకాలకు తిరిగి వెళ్ళి పోయారు. నేనూ బయలుదేరుతున్నాను. ఈ సందర్భంగా నీకు ఒక ముఖ్యమైన ప్రకృతి రహస్యం చెప్పాలి. మానవులకులాగే చెట్టూ చేమలకు, కొండా కోనలకు సైతం ప్రాణంతో పాటు భావోద్వేగాలు ఉంటాయి. వాటిని గౌరవిస్తూ, ప్రకృతికి అనుగుణంగా తమ జీవనవిధానాలను ఏర్పరచుకునే మానవులు ఈ భూమిమీద సుఖసంతోషాలతో చిరకాలం వర్థిల్లగలరు. శుభవస్తు,\" అంటూ అదృశ్య మయ్యాడు.\nఇంద్రసేన మహారాజు ఆ మహాపర్వత గాంభీర్యాన్నీ, అక్కడి మనోహర సుందర ప్రకృతి దృశ్యాలనూ చూస్తూ కొంతసేపు గడిపి, పరమానందంతో రాజధానికి తిరుగు ప్రయాణ మయ్యాడు. శ్రీ సుగంధ మహాపర్వత పాద తలంలో యేటా వైశాఖ పూర్ణిమనాడు ఘనంగా వేడుకలు ఏర్పాటు చేయాలని నిర్ణయించాడు.",
            "book_page_end": 29,
            "story_id": "2007_07_08",
            "raw_genre_backup": "కల్పిత కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "విజ్ఞానం",
            "moral": "",
            "keywords": [
                "ముస్లిం పూజారి",
                "కాళీ ఆలయం",
                "బోస్టన్ మారథాన్",
                "సునీతా విలియమ్స్",
                "అంతరిక్షం"
            ],
            "characters": [
                "షేక్ మీరాన్ సాహెబ్",
                "దీనా పాండ్య",
                "సునీతా విలియమ్స్",
                "సుబ్రహ్మణ్య శాస్త్రి"
            ],
            "locations": [
                "విశాఖపట్నం",
                "మద్రాస్",
                "ఇంటర్నేషనల్ స్పేస్ స్టేషన్",
                "హైదరాబాదు"
            ],
            "content": "**ముస్లిం పూజారి**\nవిశాఖపట్నం సమీపంలో ఉన్న ఒక గ్రామంలోని కాళీ ఆలయా నికి షేక్ మీరాన్ సాహెబ్ అనే ఒక ముస్లిం, పూజారిగా ఉంటు న్నాడు. అతడు అచ్చమైన వైదిక సంప్రదాయంలో పూజలు నిర్వహిస్తాడు. సుబ్రహ్మణ్య శాస్త్రి అనే పురోహితుడి వద్ద మంత్రాలు చెప్పడం నేర్చుకున్నాడు. జందెం కూడా వేసుకుం టాడు. అదే సమయంలో అతడు దగ్గరున్న మసీదుకు కూడా వెళ్ళి భక్తితో నమాజు చేస్తాడు. అతడు చేపట్టిన వృత్తిని స్థానిక ముస్లింలు అనుమతించారు. రోజూ గుడికి వచ్చే భక్తులు చెల్లించే కానుకలతో జీవితం సాగిస్తున్నాడు. మీరాన్ సాహెబ్ చిన్నప్పుడు పశువులు మేపేవాడు. ఒకనాడు ఒక దేవీ విగ్రహాన్ని చూశాడు. ఆ రోజు రాత్రే, తనకు గుడికట్టించమని దేవి కలలో కనిపించి అతన్ని ఆజ్ఞాపించిందట!\n\n**భూమి మీద, అంతరిక్షంలో మారథాన్ పరుగు పందెం!**\nగత ఏప్రిల్ నెలలో నిర్వహించిన బోస్టన్ మారథాన్ పరుగు పందెంలో దాదాపు 24,000 మంది పాల్గొన్నారు. వారిలో ఒక సోదరి దీనా పాండ్య భూమి మీద పాల్గొంటే, మరొక సోదరి సునీతా విలియమ్స్ అంతరిక్షం నుంచి పాల్గొన్నది. అయితే, సునీత హాప్కింటన్ ప్రారంభ రేఖ దగ్గిరికి రాలేక పోయింది. భూమికి 3 38 కి.మీ. ఎత్తున వున్న ఇంటర్నేషనల్ పవర్ స్టేషన్లో అమర్చిన ట్రెడ్మిల్ మీద 'పరిగెత్తింది’. 4 గంటలా 24 నిమిషాల్లో ఆమె 42.2 కి.మీ. దూరం 'పరిగెత్త' గలిగింది. అంతరిక్షం నుంచి 'బోస్టెన్ ఈవెంట్’లో పాల్గొన్న తొలి వ్యక్తి ఆమె. మరో విషయం ఏమంటే-సునీత అనుకున్న దానికన్నా ఎక్కువ రోజులు ఇంటర్నేషనల్ స్పేస్ స్టేషన్లో ఉండవలసి వస్తున్నది. స్పేస్ షటిల్ అట్లాంటిస్ 'ఫ్యూయల్ ట్యాంక్’ను ‘హెయిల్స్టార్మ్' దెబ్బతీయడంవల్ల అనుకున్న జూన్ 2 8 వ తేదీ లాంఛింగ్ ఆలస్యం కావచ్చు. అయినప్పటికీ, ప్రస్తుతం ఆమెను అంతకు ముందే వేరొక టీమ్ 'పిక్ అప్' చేయగలదని చెబుతు న్నారు. సెప్టెంబర్ నెలలో హైదరాబాదులో జరుగనున్న అంత ర్జాతీయ అంతరిక్ష శాస్త్రవేత్తల మహాసభలో సునీత పాల్గొననున్నది అని కూడా చెబుతున్నారు.",
            "book_page_end": 30,
            "story_id": "2007_07_09",
            "raw_genre_backup": "విజ్ఞానం",
            "normalized_genre_te": "విజ్ఞాన వ్యాసం",
            "normalized_genre_code": "SCIENCE_ARTICLE",
            "content_type": "STORY",
            "language": "TELUGU"
        },
        {
            "title": "నీలంరంగు పువ్వుల అడవి",
            "book_page_start": 31,
            "pdf_page_start": 31,
            "pdf_page_end": 35,
            "author": "చందమామ బృందం",
            "genre": "జానపద కథ",
            "moral": "మంచి మనసు, ధైర్యం, కర్తవ్యనిర్వహణ అనేవి కేవలం భౌతికమైన సంపదలు/పనితనం కంటే గొప్పవి, అవి అదృష్టాన్ని తెస్తాయి.",
            "keywords": [
                "నీలం పువ్వు",
                "మాంత్రికుడు",
                "బంగారు మేకు",
                "ప్రేమ",
                "రాజకుమారి"
            ],
            "characters": [
                "పరమానందుడు",
                "మోతీరాణి",
                "మాంత్రికుడు",
                "యువకుడు",
                "మంత్రి కుమారుడు"
            ],
            "locations": [
                "అడవి",
                "కొండ గుహ",
                "శ్యామ పుష్ప రాజ్యం"
            ],
            "content": "చిన్నప్పుడే తల్లిదండ్రులు చనిపోవడంతో పరమా నందుడు ఒంటరి జీవితం గడుపుతున్నాడు. అతనికి పూలచెట్లన్నా, పక్షులన్నా ఎంతో ఇష్టం. అందువల్ల ఒక అడవి సమీపంలో తన నివాసం ఏర్పరచుకున్నాడు. అతడు అక్కడ లభించే ఫలా లనూ, కందమూలాలనూ తిని కడుపు నింపు కునేవాడు. అరుదుగా ఎప్పుడో ఒకప్పుడు పక్షు లను పట్టుకునేవాడు.\nఅలా ఒకనాడు అతడు పక్షులకు వల విసి రాడు. వలలో ఒక అందమైన అడవిచిలుక పట్టు బడింది. అతడు దానిని బయటకు తీసి ఈకలు పీకడానికి ప్రయత్నిస్తూ, “నువ్వు నన్ను చంపొద్దు. మరెవ్వరికీ అమ్మవద్దు. నీకు అదృష్టం కలుగు తుంది,” అన్న చిలుక మాటలువిని విస్తుపోయాడు.\n“అలాగే. నిన్ను ప్రాణాలతో వదిలితే నాకు ఎలాంటి అదృష్టం కలిగేలా చేస్తావు? చెప్పు మరి,” అని అడిగాడు పరమానందుడు.\n“నన్ను రాజు వద్దకు తీసుకువెళ్ళు. నీకే తెలుస్తుంది,” అన్నది చిలుక.\nపరమానందుడు అప్పటికప్పుడే రాజభవనం కేసి బయలుదేరాడు. ఆ పక్షిని చూడగానే రాజు, “ఆహా, ఎంత అందమైన పక్షి!” అని ఆశ్చర్య పోయాడు. తన కుమార్తెమోతీరాణిని పిలుచుకు రమ్మని భటుణ్ణిపంపాడు. ఆమెరాగానే, “చూశావా ఈ చిలుక ఎంత అందంగా ఉందో!\" అన్నాడు.\n“అవును, చాలా అందంగా ఉంది. దాన్ని నాకు ఇప్పిస్తే చాలా జాగ్రత్తగా పెంచుకుం టాను,” అన్నది రాకుమారి.\nరాజు పరమానందుడికేసి తిరిగి, “ఆ పక్షి మాకు కావాలి. నువ్వు దానికి ఎంత పుచ్చుకుం టావు?\" అని అడిగాడు.\nయువరాణి అందచందాలను దిగ్భ్రాంతితో చూస్తూన్న పరమానందుడు రాజు ప్రశ్నకు వెంటనే సమాధానం చెప్పలేకపోయాడు. చిలుక దాన్ని అవకాశంగా తీసుకుని, “వెయ్యి నాణాలు!\" అన్నది.\nచిలుక మాటవిని సభలోని వారందరూ సంభ్రమాశ్చర్యాలకు లోనయ్యారు.\nరాజు వెంటనే వెయ్యి బంగారు నాణాలు తెప్పించి, పర మానందుడికి అందించాడు. పరమానందుడు సంతోషంగా అక్కడి నుంచి వెళ్ళిపోయాడు. రాజు, ఆయన కుమార్తె కొంతసేపు చిలుక పలుకులు వింటూ ఆనందించారు. ఆ పిమ్మట, రాజకుమారి చిలుకను అంతఃపురంలోకి తీసుకు వెళ్ళింది. మరునాడే చిలుక కోసం ఒక బంగారు పంజరం తయారు చేయించింది.\nకొన్ని రోజులు గడిచాయి. ఒకనాడు, “నాకు మా ఇంటి మీద ధ్యాస మళ్ళింది. ఒక్కసారి వెళ్ళి చూసి రావాలని ఉంది. తమరు అనుమతించ రంటేవెళ్ళి తప్పకుండా తిరిగి వస్తాను. వచ్చేప్పుడు మీకొక మంచి కానుక కూడా తీసుకువస్తాను,\" అని చిలుక రాకుమారిని వేడుకున్నది.\nరాకుమారి అందుకు అయిష్టంగానే అంగీ కరించింది.\nచిలుక వెంటనే ఎగిరివెళ్ళి, కొన్ని వారాల తర వాత తిరిగివచ్చింది. వస్తూ వస్తూ ఒక అందమైన నీలంపువ్వును ముక్కున కరుచుకుని వచ్చి యువరాణికిచ్చి, ఇచ్చిన మాటను నిలబెట్టు కున్నది. ఆ పువ్వును చూసి రాజకుమారి పర మానందం చెందింది. అంతటితో ఊరుకోకుండా అందమైన ఆ పువ్వుల గుత్తును తెచ్చిన వారినే వివాహ మాడాలనుకున్నది.\nకుమార్తె నిర్ణయం విని రాజు దిగ్భ్రాంతి చెందాడు. వెంటనే ఆయన ఆమె వద్దకు వెళ్ళి, “నిన్ను వివాహ మాడడానికి ఇప్ప టికే ఎందరో రాజకుమారులు వచ్చారు. అందరూ కూడా ధైర్యసాహసాలుగల అందమైన యువకులే. ఎవరో ఒక వేట గాడు అడవిలో ఈ పువ్వులను చూసి, ఒక గుత్తును తీసుకు వచ్చాడే అనుకుందాం. అలాంటి వాణ్ణి నువ్వు వివాహ మాడగలవా? నిన్ను వివాహమాడే వాడే మునుముందు మన రాజ్యానికి రాజు కూడా అవుతాడు. ఆలోచించి చూడు,” అన్నాడు.\nఅయితే, రాకుమారి అంత సులభంగా తన మనసు మార్చుకునేలా కనిపించలేదు. దాంతో రాజు, ఏ రాజకుమారుడైనా, అడవిలో అలాంటి పువ్వును కనుగొని తీసుకురాగలడన్న నమ్మకంతో యువరాణి నిర్ణయాన్ని చాటింపు వేయించాడు.\nఆ చాటింపు విని పలువురు రాకుమారులు నీలంరంగు పువ్వును వెతుక్కుంటూ వెళ్ళి అడవు లన్నీ గాలించారు. కాని ప్రయోజనం లేకపోయింది.\nపరమానందుడు కూడా యువరాణి నిర్ణయం గురించి విన్నాడు. అద్భుత సౌందర్యరాశి అయిన యువరాణిని చూసిన క్షణం నుంచి అతడి మనసంతా ఆమె మీదే ఉన్నది. ఎలాగైనా ఆమెను వివాహమాడగలనని కలలుగనసాగాడు. ఇప్పుడు రాకుమారి చాటింపు గురించి తెలియగానే అతడి కోరిక మరింత బలపడసాగింది. ఇంతకూ ఆ విచిత్ర పుష్పాన్ని తీసుకుపోయి రాజకుమారికి ఇచ్చింది తన చిలుకే అని తెలియడంతో మరింత ఉత్సాహం కలిగింది. అతడికి అడవులన్నిటి గురించీ క్షుణ్ణంగా తెలుసు. అందువల్ల ఒకనాడు నీలం పువ్వు చెట్టును వెతుక్కుంటూ బయలుదేరాడు.\nపొలాలూ, మైదానాలూ, నదులూ, కొండలూ, కోనలూ దాటుకుంటూ అనేక రోజులు ప్రయాణం చేసి, ఒకనాడు ఒకానొక కొండశిఖరాన్ని చేరుకు న్నాడు. అక్కడి నుంచి అవతలి వైపుకు చూస్తే నీలిపువ్వుల సుందర వనం కనిపించింది. అతడు వేగవేగంగా కొండదిగి ఆ అడవిని సమీపించాడు.\nఅడవి చాలా అందంగా కనిపించింది. అక్కడి నుంచి పూలగుత్తును కోసుకుపోవడమా? లేక ఒక చెట్టునే పెకలించుకుని వెళితే బావుం టుందా? అందుకు ఎవరి అనుమతినైనా తీసుకో వాలా? అని ఆలోచిస్తూండగా పరమానందుడికి గుర్రాల డెక్కల చప్పుడు వినిపించింది. అతడు వెంటనే ఒక చెట్టు చాటుకు వెళ్ళి దాక్కున్నాడు.\nగుర్రం మీద వచ్చిన ఒక యువకుడు, గుర్రం పైనుంచి దిగి మెల్లగా వెళ్ళి ఒక చెట్టు నీడలో విచారంగా కూర్చున్నాడు. పరమానందుడు ఆ యువకుణ్ణి సమీపించి, “ఈ అడవి ఏరాజ్యం సరిహద్దులోపల ఉందో తెలుసా?” అని అడిగాడు. ఆ మాట విని తలెత్తి చూసిన యువకుడు, “ఇది శ్యామ పుష్ప రాజ్యం. నువ్వెవరు? ఇక్కడికి ఎందుకు వచ్చావు?” అని అడిగాడు.\n“నా పేరు పరమానందుడు. నీలం రంగు విచిత్ర పుష్పాన్ని వెతుక్కుంటూ వచ్చి, ఈ వనం చేరాను. అది సరే, నువ్వు అంత విచారంగా ఉన్నావెందుకు మిత్రమా?” అని అడిగాడు పరమానందుడు ఆ యువకుడి పక్కనే కూర్చుంటూ.\n“అదొక పెద్ద కథ!” అంటూ గాఢంగా నిట్టూర్చాడు యువకుడు.\n“చెప్పు, వింటాను,” అన్నాడు పరమానందుడు.\n“ఈ రాజ్యాన్నేలే రాజుకు అద్భుత సౌందర్య వతి అయిన ఒక కుమార్తె ఉండేది. ఆమె పేరు నీలమణి. సుకుమారి అయిన ఆమె ఇక్కడికి రాగానే పక్షులు పాడేవి. ఆమె తాకగానే మొగ్గలు పూచేవి. మా తండ్రి రాజుగారి ప్రధాన మంత్రిగా ఉండేవారు. చిన్నప్పుడు నేనూ, నీలమణీ కలిసి ఆడుకునే వాళ్ళం. పెరిగి పెద్దయ్యాక పెళ్ళి చేసుకోవాలని ఆశించాం. అయితే, రాజుగారు తన కుమార్తెను ఒక ధనిక వర్తకుడికిచ్చి వివాహం చేయాలని అనుకున్నాడు. అయితే, బాల్య మిత్రుడైన నన్ను తప్ప మరెవ్వరినీ వివాహమాడ నని నీలమణి తండ్రికి చెప్పింది.\nరాజుగారికి ఆగ్రహం కలిగింది. అదే సమ యంలో ఒక మాంత్రికుడు రాజ దర్శనానికి వచ్చాడు. యువరాణి శరీరానికి బంగారపు రంగు తెప్పిస్తానని చెప్పి, అతడు ఆమెను మంటల మధ్య కూర్చోబెట్టాడు. మంటలు ఎగిసి పడు తూండగా ఆమెను ఒక బంగారపు మేకుగా మార్చి, “ఈ మేకును అగ్నిలో కాల్చినట్టయితే నీ కుమార్తె మళ్ళీ యధారూపంలో వస్తుంది,” అని చెప్పి మాంత్రికుడు వెళ్ళిపోయాడు.\n\"బంగారం మేకు ఏమయింది?\" అని అడి గాడు పరమానందుడు ఆతృతగా.\n“రాజు ఆగ్రహావేశంతో ఆ మేకును తెచ్చి, ఇక్కడున్న చెట్లలో ఒక దానికి కొట్టి మరీ వెళ్ళాడు. రాజభవనంలోని నీలవేణి చెలికత్తె ద్వారా నాకీ సంగతి తెలియవచ్చింది. ఆనాటి నుంచి నేను రోజూ ఇక్కడికి వస్తున్నాను. మేకు దించిన చెట్టు కోసం వెతుకుతూనే ఉన్నాను. ఇంత వరకు కనుగొనలేక పోతున్నాను. రాజుగారు కూడా ప్రస్తుతం చేసిన పనికి పశ్చాత్తాప పడుతున్నట్టు చెబుతున్నారు. ఆ మేకును కనుగొన్నట్టయితే, నేను దానిని ఆయన వద్దకు తీసుకువెళ్ళి, ఆమెకు పూర్వరూపం తెప్పించగలను. అప్పుడా యన తన కుమార్తెను నాతో వివాహం జరిపించ డానికి తప్పక అంగీకరించగలడు,” అన్నాడు యువకుడు.\n“ఆ చెట్టునూ, మేకునూ కనుగొనడానికి నేను నీకు సాయపడగలను,\" అన్నాడు పరమా నందుడు.\n“ఎలా సాయపడగలవు? ఒక్క చెట్టును వదలకుండా అన్ని చెట్లనూ నేను వెతికాను. ఇంతవరకు కనుగొనలేక పోయాను,” అన్నాడు యువకుడు నిస్పృహతో.\n“రాత్రి సమయంలో ఇక్కడికి వద్దాం,” అన్నాడు పరమానందుడు.\n'అద్భుతమైన ఆలోచన! నాకు ఇంతవరకు తోచనే లేదు. ఇప్పటికి వెళదాం, రా,” అంటూ ఉత్సాహంగా లేచి నిలబడ్డాడు యువకుడు.\nఇద్దరూ గుర్రంమీద ఆ యువకుడి ఇల్లు చేరారు. సాయంకాలం కాగానే మళ్ళీ ఇద్దరూ అడవికి బయలుదేరారు. బయలుదేరే ముందు యువకుడు ఒక కత్తిని తీసుకున్నాడు. చీకటి అలముకుంటూండగా ఇద్దరూ ఒక్కొక్క చెట్టు బోదెనూ పరిశీలనగా చూస్తూ వెతక సాగారు. ఉన్నట్టుండి, “మిత్రమా, అదిగో అటు చూడు! వెన్నెలకు ఏదో మెరుస్తున్నది. బహుశా అదేమేకు కావచ్చు,\" అంటూ పరమానందుడు ఒక చెట్టు కేసి చూపాడు.\nమంత్రికొడుకు కత్తిని తీసుకుని ఆ చెట్టు వద్దకు వెళ్ళి, మెరుస్తూన్న వస్తువు చుట్టూ చెక్కాడు. మేకు స్పష్టంగా కనపడసాగింది. అతడు దానిని జాగ్రత్తగా బయటకు లాగాడు. బంగారు మేకు మునుపటిలాగే నిగనిగలాడుతూ కనిపించింది. “రా, రేపు ఉదయం రాజును దర్శించి ఈ మేకును అప్పగిద్దాం,\" అంటూ మంత్రికుమారుడు దానిని దుస్తులలో భద్ర పరుచుకుని అక్కడి నుంచి బయలుదేరాడు.\nమరునాడు ఇద్దరు మిత్రులూ కలిసి రాజ దర్శనానికి వెళ్ళారు. మంత్రి కుమారుడు తెచ్చి ఇచ్చిన బంగారు మేకును చూడగానే రాజుగారి ఆనందానికి యెల్లలు లేకుండా పోయాయి. ఆ మేకును కనుగొనడంలో తనకు సాయపడిన పరమానందుణ్ణి గురించి మంత్రి కొడుకు రాజుకు తెలియజేశాడు. రాజు యజ్ఞ గుండాన్ని రగిలించ మని చెప్పి, మంటలు రాగానే రాజు స్వయంగా బంగారు మేకును ఆతృతతో అగ్నిలోకి వేశాడు. మంటలు ఆరే వరకు ఎలాంటి చలనమూ, మార్పూ కనిపించలేదు. మంటలు చల్లారి బొగ్గులు, బూడిద మాత్రమే మిగిలాయి. అందరూ ఉత్కం ఠతతో చూస్తూండగా ఉన్నట్టుండి, బూడిదరాసి నుంచి మునుపటిలాగే రాకుమారి నీలమణి లేచి నిలబడింది. చిరునవ్వుతో ముందుకు సాచిన తండ్రి చేయిని పట్టుకుని బంగారు బొమ్మలా వెలుపలికి వచ్చింది.\nమరుక్షణమే రాజు, మంత్రి కుమారు డితో తన కుమార్తె వివాహం జరుగు తుందని ప్రకటించాడు. ఆ తరవాత ఆయన పరమానందుడి కేసి తిరిగి, “నీకు ఎలాంటి బహుమతి కావాలి మిత్రమా?\" అని అడిగాడు.\nఅప్పుడు పరమానందుడు తను నీలం రంగు పుష్పం కోసం వచ్చిన విషయం చెప్పాడు. అంతా విన్న రాజు, \"ఒక గుత్తు పుష్పాలెందుకు? ఒక చెట్టునే పెకలించుకుని వెళ్ళి, మీ రాజుగారి ఉద్యానవనంలో నాటించు. యువరాణి ఆనందించి నిన్ను భర్తగా స్వీకరిస్తుంది,” అన్నాడు చిన్నగా నవ్వుతూ.\nఅదే విధంగా ఆ రాజ్యపు భటులు వెంట రాగా, పరమానందుడు నీలంరంగు పువ్వుల వృక్షంతో తిరుగు ప్రయాణమయ్యాడు. రాజ ధానికి చేరి రాజునూ, రాజకుమారి మోతీరాణినీ సందర్శించి ఆ వృక్షాన్ని వారికి అప్పగించాడు. రాజు దాన్ని తన ఉద్యానవనంలో నాటించడం చూసి రాకుమారి పరమానందం చెందింది. రాజు తన కుమార్తెను పరమానందుడికిచ్చి వివాహం జరిపించడానికి అంగీకరించాడు.",
            "book_page_end": 35,
            "story_id": "2007_07_10",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "స్వర్గానికి అడ్డుదారి లేదు!",
            "book_page_start": 36,
            "pdf_page_start": 36,
            "pdf_page_end": 37,
            "author": "చందమామ బృందం",
            "genre": "జీవిత చరిత్ర",
            "moral": "నిజమైన భక్తి అనేది బాహ్యాడంబరాలలో, మరణ స్థలంలో కాదు; నీతి, నిజాయితీ, అంతరంగిక శుద్ధి కలిగి జీవించడంలో ఉంటుంది.",
            "keywords": [
                "సంత్ కబీర్",
                "రామానందుడు",
                "వైష్ణవ గురువు",
                "మూఢనమ్మకాలు",
                "హిందూ-ముస్లిం"
            ],
            "characters": [
                "సంత్ కబీర్",
                "రామానందుడు",
                "ముస్లిం పండితుడు",
                "వృద్ధుడు"
            ],
            "locations": [
                "గంగానది",
                "మఘర్",
                "కాశీ"
            ],
            "content": "తెల్లవారడానికి ఇంకా ఒక గంటసేపు ఉంది. సుప్రసిద్ధ వైష్ణవగురువు రామానందుడు అప్ప టికే గంగానదిలో స్నానం చేసి తన ఆశ్రమానికి తిరిగివస్తున్నాడు. నదినుంచి మెట్లదారి స్పష్టంగా కనిపించకపోయినప్పటికీ, అలవాటయిన ప్రాంతం గనక గురువు మెల్లగా అడుగులు వేసుకుంటూ ముందుకు నడవసాగాడు.\nఉన్నట్టుండి ఆయన, “రామా! రామా!\" అంటూ బిగ్గరగా విలపించాడు. మెట్ల మీద పడుకున్న వ్యక్తి మీద చీకట్లో గమనించకుండా కాలువేయడమే ఆ అరుపుకు కారణం.\n“నేను ధన్యుణ్ణయ్యాను. మంత్రోపదేశం పొందాను,” అంటూ అక్కడ పడుకున్న యువ కుడు సంతోషంగా లేచి నిలబడ్డాడు. గురువు యువకుణ్ణి గుర్తుపట్టాడు. తనను శిష్యుడిగా స్వీకరించి మంత్రోపదేశం చేయమని అంతకు ముందు ఆ యువకుడు గురువు రామానం దుణ్ణివేడుకున్నాడు. అయినప్పటికీ, గురువు అతన్ని దూరంగా ఉంచసాగాడు. బహుశా ఆ యువకుడి పుట్టు పూర్వోత్తరాలు స్పష్టంగా తెలియకపోవడమే అందుకు కారణం కావచ్చు. నేతపని చేసే ముస్లిం దంపతులు అతణ్ణి పెంచారు. అయితే, పుట్టుకతో బ్రాహ్మణుడని చెబుతారు. అతడు అటు ముస్లింలతోనూ, ఇటు హిందువులతోనూ సఖ్యంగా కలిసి మెలిసి తిరిగేవాడు.\nఆ యువకుడే ఉత్తరోత్తరా సంత్ కబీర్ ప్రసిద్ధిగాంచాడు. తన శిష్యుడు తనను మించి పోవడం చూసి గురువు రామానందుడు పరమా నందం చెందాడు. ఆయన సైతం శిష్యుడి బోధన లతో ప్రభావితుడయ్యాడు.\nకబీర్ జనన మరణాల గురించి ఇదమిత్థంగా తెలియదు. ఆయన 1440వ సం.లో జన్మించి, 1518లో కాలధర్మం చెంది వుండ వచ్చని భావిస్తున్నారు.\nఆ కాలఘట్టంలో వివిధ మతానుయాయు లలో నెలకొన్న రకరకాల మూఢనమ్మకాలను, అర్థరహిత ఆచార సంప్రదాయాలను రూపు మాపడానికి ఆయన జీవితాంతం పోరాడాడు.\nఅందరికీ దేవుడు ఒక్కడే గనక హిందూ, ముస్లిం మతస్థులు సమైక్యంగా ఉండాలని బోధించాడు. దేవుడు ఆశించేది బాహ్యాడం బరాలు కావనీ, ఆంతరంగిక భక్తి, హృదయ నైర్మల్యం మాత్రమే అనీ బోధించాడు.\nఒకసారి ఆయనతో చర్చించడానికి ఒక ముస్లిం పండితుడు వచ్చాడు. కబీర్ ఇంటి ముందున్న గుంజకు ఒకపందిని కట్టి ఉండడం చూసి, “ఇంటి ముందు ఎందుకీ అపరిశుభ్రం గావున్న మురికి ప్రాణిని కట్టి ఉంచావు?” అని అడిగాడు అతడు కోపంగా.\n“మిత్రమా, శుభ్రతలేని ఈ మురికి ప్రాణినా ఇంటివెలుపల వాకిట్లో మాత్రమే ఉంది. అయితే, ఒకసారి నీ మనసు లోకితొంగి చూడు. అక్కడకామ క్రోధాలు, ఈర్ష్యాద్వేషాలు, అహంకారమమకారాలు అంటూ ఎన్నెన్ని శుభ్రత ఎరుగని మురికి ప్రాణులను లోలోపల పెంచి పోషిస్తున్నావో నీకే తెలుస్తుంది!” అన్నాడు కబీర్.\nఒకనాడు కబీర్ మఘర్ అనే గ్రామం గుండా వెళుతూ, కాళ్ళుచేతులు కదపలేని ఒక వృద్ధుడు ప్రాకుతూ వెళ్ళడం చూశాడు.\n“ఎందుకిలా కష్టపడి ప్రాకుతున్నావు?” అని అడిగాడు కబీర్. “ఎలాగైనా కాశీకి చేరుకుని అక్కడ ప్రాణాలు వదిలితే, తిన్నగా స్వర్గానికి వెళతాను కదా. ఇక్కడ మరణిస్తే నా ఆత్మ నరకం పాలవుతుంది,\" అన్నాడు వృద్ధుడు.\n\"అలాగా! అంటే కాశీలో ఒక గాడిద చచ్చినా అది అడ్డుదారిలో స్వర్గానికి వెళుతుం దన్న మాట! అదే కదా నీ అభిప్రాయం? అలాంటప్పుడు నేను ఇక్కడ మఘర్లోనే మరణిస్తాను,” అన్నాడు కబీర్. చెప్పిన మాట ప్రకారం ఆయన మఘర్లోనే స్థిరపడ్డాడు. అంటే-ఒకవ్యక్తి స్వర్గానికి వెళ్ళడం, నరకం పాలుకావడం అన్నది మరణించే స్థలం మీద ఆధారపడి వుండదనీ; అది అతడు నీతీ నిజాయితీతో జీవించాడన్న విషయం మీద ఆధార పడివుంటుందనీ ఆచరణ ద్వారా ప్రజ లకు తెలియజేయడానికే కబీరు అలాచేశాడు.\nకబీర్ మఘర్ లోనే కాలధర్మం చెందాడు. అప్పటికే ఆయనకు హిందువుల్లోనూ, ముస్లిం లలోనూ చాలా మంది శిష్యులు ఉన్నారు. ఆయన భౌతిక కాయాన్ని దహనం చేయాలని హిందువులూ, సమాధిచేయాలని ముస్లింలూ ఆశించారు. తీరా ఆయన కాయానికి కప్పిన శాలువాను తొలగించి చూస్తే అక్కడ పువ్వులు మాత్రమే కనిపించాయి. మరేదీ లేదు. ఆ పూలను ఇరు వర్గాల శిష్యులూ పంచుకు న్నారు. హిందువులు పూలను అగ్నికి ఆహుతి చ్చారు. ముస్లింలు వాటిని పాతిపెట్టి దాని మీద సమాధి నిర్మించారు.",
            "book_page_end": 37,
            "story_id": "2007_07_11",
            "raw_genre_backup": "జీవిత చరిత్ర",
            "normalized_genre_te": "జీవిత చరిత్ర",
            "normalized_genre_code": "BIOGRAPHY",
            "content_type": "STORY",
            "language": "TELUGU"
        },
        {
            "title": "ప్రాణాన్ని కాపాడిన నిజం",
            "book_page_start": 38,
            "pdf_page_start": 38,
            "pdf_page_end": 39,
            "author": "డా॥ ఎ.పి.జె. అబ్దుల్ కలాం",
            "genre": "నీతి కథ",
            "moral": "ప్రాణాలు పోయినా సరే సత్యాన్నే మాట్లాడాలి. సత్యం మాట్లాడటం జీవితంలో గొప్ప మార్పులకు, పశ్చాత్తాపానికి దారితీస్తుంది.",
            "keywords": [
                "షేక్ అబ్దుల్ ఖాదిర్ అల్-గిలానీ",
                "సత్యం",
                "నీతి",
                "దొంగలు",
                "బాగ్దాదు"
            ],
            "characters": [
                "షేక్ అబ్దుల్ ఖాదిర్ అల్-గిలానీ",
                "తల్లి",
                "దొంగల నాయకుడు",
                "దొంగలు"
            ],
            "locations": [
                "మెక్కా",
                "ఆరాఫత్ పర్వతం",
                "బాగ్దాదు"
            ],
            "content": "దాదాపు వెయ్యి సంవత్సరాలకు పూర్వం షేక్ అబ్దుల్ ఖాదిర్ అల్-గిలానీ అనే గొప్ప సాధువు నివసించాడు. ఆయన ఎనిమిదేళ్ళ ప్రాయంలో ఒక అద్భుత సంఘటన జరిగింది. ఒకనాడు ఒక ఆవు, “పశువులు మేసే ఈ పొలాల మధ్య ఏం చేస్తున్నావు? నువ్వు సృష్టించబడింది ఇందుకు కాదు,” అనడం ఆయన విని ఉలిక్కిపడ్డాడు. హడలిపోయి ఇంటికేసి పరిగెత్తి పోయి ఇంటి పైకప్పు మీదికి ఎక్కి నిలబడ్డాడు. దూరంలో గుంపులు గుంపులుగా ప్రజలు రావడం చూశాడు. వాళ్ళు మెక్కా సమీపంలోని ఆరాఫత్ పర్వతం మీద హజ్ ప్రార్థనలు జరిపి తిరిగివస్తున్నారు.\nఅబ్దుల్ ఖాదిర్లో చెప్పరాని ఉత్సాహం పెల్లుబికింది. అతడు బాగ్దాదు వెళ్ళి జ్ఞాన మార్గంలో నడవడానికి తనను అనుమతించమని తల్లిని వేడుకున్నాడు. దైవనిర్ణయాన్ని గ్రహించిన అతని తల్లి అందుకు వెంటనే సమ్మతించింది. సంతోషంగా అనుమతి ఇవ్వడంతో పాటు, అబ్దుల్ ఖాదిర్కు తండ్రి నుంచి సంక్రమించిన అతని వాటా నలభై బంగారు నాణాలను అతనికి ఇచ్చింది. ఆ నాణాలను ఆమె ఖాదిర్ ధరించిన కోటు లోపలివైపు బట్టలో దాచి కుట్టింది. కొడుకు బయలుదేరుతూండగా, “నాయనా, నువ్వు నన్ను వదిలి వెళుతున్నావు. అల్లా నిమిత్తం నిన్ను నేను నా నుంచి దూరం చేసుకుంటున్నాను. 'తుదితీర్పు' రోజు వరకు నిన్ను చూసే అవకాశం లేదనుకుంటాను. ఇప్పుడు నీ తల్లి ఇస్తూన్న సలహా ఒక్కటే. నువ్వు ఎల్లప్పుడూ సత్యంగా జీవించాలి. ప్రాణాల మీదికి వచ్చినా సరే సత్యమే మాట్లాడాలి. సత్యాన్నే ప్రచారం చేయాలి,” అన్నది.\nఅలాగే అనిచెప్పి అబ్దుల్ ఖాదిర్ బాగ్దాదుకు మరికొందరు ప్రయాణీకులతో కలిసి బయలుదే రాడు. అలా ప్రయాణం చేస్తూ వాళ్ళొక కష్టమైన మార్గంలో వెళుతూండగా, గుర్రాలపై వచ్చిన దొంగలు వాళ్ళను చుట్టుముట్టి దోచుకోసాగారు. ఒక దొంగ ఖాదిర్ కేసి తిరిగి, “చూడ్డానికి బిక్షగాడిలా ఉన్నావు. నీ దగ్గర ఏమైనా ఉన్నదా?” అని అడిగాడు.\n“నా దగ్గర నలభై బంగారు నాణాలు ఉన్నాయి. వాటిని మా అమ్మనా కోటులోపల బట్టలో భద్రపరచి కుట్టింది,\" అని సమాధానమిచ్చాడు ఖాదిర్.\nకుర్రవాడు హాస్యమాడుతున్నాడని భావించి, ఆ దొంగ నవ్వుకుని అవతలికి వెళ్ళిపోయాడు. కొంతసేపటికి రెండో దొంగ వచ్చి ఖాదిర్ను అదే ప్రశ్న అడిగాడు. మళ్ళీ ఖాదిర్ అదే సమాధానం చెప్పాడు. ఈ దొంగ కూడా అతని మాట నమ్మకుండా వెళ్ళిపోయాడు.\nతమ నాయకుడు రాగానే ఆ ఇద్దరు దొంగలు ఖాదిర్ను లాక్కుపోయి అతడి ముందు నిలబెట్టి, “ఈ కుర్రాడు చూడ్డానికేమో బిక్షగాడిలా ఉన్నాడు. అయితే, తన వద్ద నలభై బంగారు నాణాలు ఉన్నాయంటున్నాడు. మిగిలిన అందరినీ మేము దోచుకున్నాం గాని, వీడి జోలికి పోలేదు. వీడు చెప్పిన బంగారు నాణాల మీద నమ్మకం కుదరక వీణ్ణి అసలు ముట్టుకోలేదు. వీడు మనల్ని ఆటపట్టించాలని చూస్తున్నాడులాగున్నది,” అన్నారు.\nదొంగల నాయకుడు కూడా అబ్దుల్ ఖాదిర్ను మళ్ళీ అదే ప్రశ్న అడిగాడు. ఖాదిర్ అదే సమాధానం ఇచ్చాడు. దొంగల నాయకుడు వాడి కోటును విప్పి చూస్తే వాడు చెప్పినట్టే నలభై బంగారు నాణాలు కనిపించాయి. అమితాశ్చర్యం చెందిన దొంగల నాయకుడు, సులభంగా తప్పించు కునే మార్గం ఉండి కూడా నిజం చెప్పడానికిగల కారణం ఏమిటని ఖాదిరన్ను నిలదీశాడు.\n“ప్రాణాలు పోయినా సరే సత్యమే చెప్పాలని మా తల్లి నా దగ్గర మాట తీసుకున్నది. ఇప్పుడు నలభై బంగారు నాణాల కోసం, నా తల్లి నా మీద ఉంచిన నమ్మకాన్ని వమ్ము చేయకూడదు కదా. అందుకే నిజం చెప్పాను,\" అన్నాడు అబ్దుల్ ఖాదిర్.\nదొంగల నాయకుడు కళ్ళ నుంచి పెల్లుబుకుతూన్న కన్నీటి బాష్పాలను తుడుచుకుంటూ, “పిన్నవాడివైనా నువ్వు మహనీయురాలైన నీ తల్లి సలహాను పాటించావు. మేమేమో మా తల్లి దండ్రులు మా మీద ఉంచిన నమ్మకాన్ని కాలరాచి, సృష్టికర్త ఒడంబడికను కూడా అనేక సంవత్స రాలుగా మోసగిస్తున్నాము. ఈ క్షణం నుంచి నువ్వే మాకు మంచి మార్గం చూపాలి. మా పాపాలకు పశ్చాత్తాప పడుతున్నాం. ఇకపై నువ్వే మా నాయకుడివి,” అన్నాడు.\nఆ క్షణమే దొంగలందరూ దొంగతనాలు చేయడం మానేయాలని నిర్ణయించారు. ఆ రోజు నుంచి సత్ప్రవర్తనతో మంచి వాళ్ళుగా మారారు.\nఉత్తమురాలైన ఒక తల్లి, తన బిడ్డకు ఇచ్చిన సలహా కారణం గా ఆ రోజే షేక్ అబ్దుల్ ఖాదిర్ అల్-గిలానీ అనే గొప్ప సాధువు ఆవిర్భవించాడు.",
            "book_page_end": 39,
            "story_id": "2007_07_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఆ రోజు జ్ఞాపకాలు",
            "book_page_start": 40,
            "pdf_page_start": 40,
            "pdf_page_end": 42,
            "author": "కాంచీ కోహ్లి",
            "genre": "వ్యాసం",
            "moral": "పర్యావరణ పరిరక్షణ, ముఖ్యంగా చెట్లను పెంచడం, భూగర్భ జలాల సంరక్షణకు అత్యవసరం.",
            "keywords": [
                "రూయఘర్",
                "భూగర్భ జలాలు",
                "నది",
                "పర్యావరణం",
                "కవిత"
            ],
            "characters": [
                "కాంచీ కోహ్లి",
                "సైకిల్ భావే",
                "జయతాయ్"
            ],
            "locations": [
                "రూయఘర్ గ్రామం",
                "మహారాష్ట్ర",
                "ఢిల్లీ"
            ],
            "content": "మహారాష్ట్ర రూయఘర్ గ్రామం సైకిల్ భావే ఇంటి పక్కన ఉన్న అందమైన పెద్ద చెట్టుకింద కూర్చుని కవిత రాసుకుంటున్నాను. చెట్టు కింద కూర్చున్నానని చెప్పానుకదా అని ఆ చెట్టు పేరేమిటని నన్ను అడక్కండి. చెప్పలేను. ఎందు కంటే దానిపేరు నాకూ తెలియదు.\nరెండు రోజులుగా నేను సైకిల్ భావే ఇంట్లోనే ఉంటున్నాను. మధురమైన కవిత నా కలం నుంచి గలగలా కాగితం మీదికి జాలువారడానికి ఇంధనం ఏమిటో తెలుసా? సైకిల్ భావే భార్య తయారు చేసి ఇచ్చిన వేడి వేడి 'నగ్లీచీ భక్రి’ రొట్టెలు.\nకవితరాయడం పూర్తయింది. ఒకటి రెండు సార్లు చదివి చూసుకుని నోటు పుస్తకం మూసి సంచీలో పెట్టుకుని లేచి నిలబడ్డాను. అప్పుడే జయతాయ్, ఆమె కూతురు కాలిబాటగుండా సమీపంలోని నది కేసి వెళ్ళడం నా కంటబడింది. వాళ్ళిద్దరూ తీసుకెళుతున్న నాలుగు ఖాళీ బిందె లను చూడగానే, నీళ్ళు తెచ్చుకోవడం కోసం నదికి వెళుతున్నారని తెలిసిపోయింది. తాగ డానికి, వంట చేయడానికి, బట్టలుతకడానికి వాళ్ళా నీళ్ళనే ఉపయోగిస్తారు. నేనూ వాళ్ళ వెనకే వెళ్ళడానికి అడుగులు ముందుకువేశాను. కడుపునిండా తిన్న ‘నగ్లీలు' అరగాలి కదా మరి.\nవాళ్ళ వెనక నడుస్తూంటే, అనుకోకుండా ఢిల్లీలోని మా ఇల్లూ, అక్కడి మా జీవితం నాకు జ్ఞాపకం వచ్చాయి. కుళాయి తిప్పితే చాలు. కావలసినన్ని నీళ్ళు వస్తాయి. ఈ గ్రామ ప్రజలు బతకడానికి ప్రాథమిక అవసరమైన మంచి నీళ్ళ కోసం ఇంత దూరం నడిచి వెళ్ళి. పాపం అనిపించింది. అవునూ, వీళ్ళు కలుషితమైన ఈ నది నీళ్ళను తాగడానికి, వంట చేయడానికి ఎలా శుభ్రపరచి ఉపయోగిస్తారు? అన్న అను మానం కూడా నాలో తలెత్తింది. నదీ జలాన్ని అన్నింటికీ ఉపయోగించుకోవడం ఎంతవరకు క్షేమకరం? ఇలా రకరకాల ప్రశ్నలు నా మన సులో కదలాడసాగాయి.\nఇలాంటి ఆలోచనలతో సతమతమవుతూనే వాళ్ళతోపాటు నదిని సమీపించాను. జయతాయ్ కూతురు నదినుంచి బిందెలతో నీళ్ళు ముంచు కోసాగింది. అయితే, జయతాయ్ తన కూతురు దగ్గరలేదు. కాస్త దూరంగా ఆమె మరేదో చేస్తోంది... పరిశీలనగా చూశాక తెలిసింది. ఆమె గొయ్యి తవ్వుతోంది!\nనా కళ్ళు ఆ స్థలాన్ని పరిశీలించి చూడ సాగాయి. జయతాయ్ తవ్వుతూన్న గోతుల్లాం టివి అక్కడ ఇంకా చాలా కనిపించాయి. అవన్నీ కూడా నదికి 20-30 అడుగుల దూరం లోపులోనే ఉన్నాయి. నా మనసులోని ఆదుర్దా మాటల రూపంలో బయటపడింది. జయ తామ్ని గోతి ఎందుకు తవ్వుతున్నావని అడి గాను. తాగు నీటి కోసం గొయ్యి తీస్తున్నట్టు ఆమె చెప్పింది. ఆమె చేస్తూన్న పనిని కొంత సేపు నెమ్మదిగా చూశాక అసలు సంగతి అర్థ మయింది. ఏటికి సమీపంలో ఇసుకలో నీళ్ళు కనిపించేంతవరకు గొయ్యి తీస్తారు. గోతి నుంచి నీళ్ళు ముంచుకుంటారు. జయతాయ్ కూతురు నది నుంచి తెచ్చిన నీళ్ళకన్నా ఇవి ఎంతో తేటగా కనిపించాయి. బహుశా అందు కేనేమో గ్రామస్థులు ఈ నీళ్ళను తాగడానికీ, వంట చేయడానికీ బావుంటాయని భావించి ఉపయోగిస్తున్నారు.\nఇలా చేయడం నేను ఇంతకు ముందెన్నడూ చూడలేదు. అయినా గ్రామ ప్రజలందరూ ఎందుకిలా అవస్థపడుతున్నారు? అందరూ కలిసి ఒక బావి తవ్వుకుంటే సరిపోతుంది కదా? వాళ్ళు అలా బావి తవ్వక పోవడానికి మరేదో బలమైన కారణం ఉండితీరాలి.\nగ్రామం నదికి దూరంలో ఉంది. సైకిల్ భావే ఇంటికి సమీపంలో బావి అంటే మరీ లోతుగా తవ్వవలసి ఉంటుంది. అప్పుడుగాని నీళ్ళు పడవు. ఇంతకు పూర్వం ఊళ్ళో కొన్ని బావులు ఉండేవనీ, ఇప్పుడవన్నీ ఎండిపోయా యనీ నాకు తరవాత తెలియవచ్చింది. ఊరు చుట్టూ వున్న చెట్లను నరికివేయడమే అందుకు కారణం.\nభూగర్భజలాలు సమృద్ధిగా ఉండాలంటే అందుకు దట్టంగా చెట్లు ఉండితీరాలి. చెట్లు యేటేటా వర్షాకాలంలో వర్షపునీళ్ళు వృధాగా వెళ్ళిపోకుండా అడ్డుకుంటాయి. నీళ్ళు భూమి లోపలికి ఇంకేలా చేస్తాయి.\nఅవును. చెట్లు లేకపోవడమే భూగర్భ జలాలు అడుగంటి పోవడానికి కారణం కావచ్చు. చుట్టు పక్కల కనుచూపు మేరలో అడవి అంటూ లేదు. ఆ కాలంలో ఉన్న చెట్ల గురించి సైకిల్ భావే తల్లి నాకు చెప్పింది కూడా. ఆ రోజుల్లో ఆమె దూరంలో ఉన్న అడవికి నడిచే వెళ్ళి, 'కార్వంద్’ పళ్ళు తెచ్చుకునేదట. ఇప్పుడు అవన్నీ కను మరుగై పోయాయి.\nబరువైన మనసుతో నేను నెమ్మదిగా తిరిగి వచ్చి, మొదట కూర్చున్న చెట్టు నీడలో కూర్చుని కళ్ళు మూసుకున్నాను.... మనసులో అంద మైన కోరిక... నేను ఇప్పుడు ఉంటూన్న సైకిల్ భావే ఇంటి చుట్టూ, రూయ ఘర్ గ్రామ పరి సరాలకూ ఒకప్పుడున్న చెట్లన్నీ మళ్ళీ రావాలి... త్వరలో రావాలి!",
            "book_page_end": 42,
            "story_id": "2007_07_13",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "డా॥ వై.యస్. రాజశేఖర రెడ్డి": 1,
            "విశ్వం": 1,
            "పి.వి.బి. శ్రీరామమూర్తి": 1,
            "టి. రాజేంద్ర": 1,
            "చందమామ బృందం": 6,
            "ఎన్. శివనాగేశ్వరరావు": 1,
            "డా॥ ఎ.పి.జె. అబ్దుల్ కలాం": 1,
            "కాంచీ కోహ్లి": 1
        },
        "genre_counts": {
            "సంపాదకీయం": 2,
            "సామాజిక కథ": 1,
            "జానపద కథ": 2,
            "సాహస కథ": 1,
            "బేతాళ కథ": 1,
            "విజ్ఞానం": 2,
            "కల్పిత కథ": 1,
            "జీవిత చరిత్ర": 1,
            "నీతి కథ": 1,
            "వ్యాసం": 1
        }
    }
}