{
    "book_id": "చందమామ_2007_09",
    "stories": [
        {
            "title": "ప్రతి ఉపాధ్యాయుడిలో ఒక కలాం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "ఆత్మవిశ్వాసం, జాతీయ స్ఫూర్తి.",
            "keywords": [
                "అబ్దుల్ కలాం",
                "ఉపాధ్యాయ దినోత్సవం",
                "విద్య",
                "ఆత్మవిశ్వాసం",
                "2020 విజన్"
            ],
            "characters": [
                "డా. ఎ.పి.జె. అబ్దుల్ కలాం",
                "డా. సర్వేపల్లి రాధాకృష్ణన్"
            ],
            "locations": [
                "చెన్నయ్ అణ్ణావిశ్వవిద్యాలయం",
                "తక్షశిల",
                "నలంద"
            ],
            "content": "విజ్ఞానశాస్త్రవేత్తగా ప్రభుత్వంలో వివిధ పదవులను సమర్థతో నిర్వహించిన డా. ఎ.పి.జె. అబ్దుల్\nకలాం చివరగా తనకు ఎంతో ప్రీతిపాత్రమైన ఉపాధ్యాయ వృత్తిని చేపట్టారు. చెన్నయ్\nఅణ్ణావిశ్వవిద్యాలయంలో ఉపన్యాసకులుగా ఉన్నప్పుడే 2002లో దేశం కలాంను\nరాష్ట్రపతిగా ఎన్నుకున్నది. రాష్ట్రపతి పదవీ కాలం పూర్తికానున్న సమయంలో-మళ్ళీ\nవిశ్వవిద్యాలయానికి వెళ్ళి విద్యార్థులకు పాఠాలు బోధించడమే తనకు చాలా ఇష్టమని ఆయన\nతన అభిమతాన్ని వెలిబుచ్చారు.\n\nభారత దేశం గురుకుల వ్యవస్థకు పేరుగాంచింది. రాజకుమారులైనా, పేద విద్యార్థులైనా\nగురువు పాదాల వద్ద కూర్చుని విద్య సభ్యసించేవారు. ప్రపంచంలోనే అతి ప్రాచీనమైన తక్షశిల,\nనలంద విశ్వవిద్యాలయాలు మనదేశంలోనే వెలిశాయి. అక్కడ విద్యనభ్యసించడానికి దేశ\nవిదేశాల నుంచి విద్యార్థులు వచ్చేవారు.\n\n2020 నాటికి అన్నిరంగాలలో అభివృద్ధి చెందిన అగ్రరాజ్యంగా భారత దేశం రూపొం\nదాలని అబ్దుల్ కలాం ఆకాంక్షిస్తున్నారు. “మన దేశం అభివృద్ధి చెందడానికి ప్రధానమైన\nచోదక శక్తి ఏది?” అని ఒక విద్యార్థి అడిగిన ప్రశ్నకు, “మనం సాధించగలమన్న ‘ఆత్మ\nవిశ్వాసం.' అలాంటి అచంచల విశ్వాసంగల యాభైనాలుగు కోట్ల మంది పాతికేళ్ళకు\nలోబడిన యువతీయువకులు గల మన దేశం 2020 వాటికి అభివృద్ధి చెందిన దేశంగా\nరూపొందడాన్ని ఏ శక్తీ అడ్డుకోజాలదు,” అని ఆయన సమాధానం ఇచ్చారు.\n\n‘ప్రజల రాష్ట్రపతి’గా మన్ననలందుకున్న డా. అబ్దుల్ కలాంకు మన దేశంలోని ఉపా\nధ్యాయ సోదరులు, విద్యార్థులు మళ్ళీ విద్యాబోధనకు సాదర స్వాగతం పలుకుతున్నారు.\nమాజీ రాష్ట్రపతి డా. సర్వేపల్లి రాధాకృష్ణన్ జన్మదినం సెప్టెంబర్ 5న ఉపాధ్యాయ దినోత్సవం\nజరుపుకుంటూన్న శుభసందర్భంలో-ప్రతి ఉపాధ్యాయుడూ, ఉపాధ్యాయినీ, తమలో ఉన్న\nకలాంను వెలికి తీసుకురావాలి. ప్రతి విద్యార్థిలో జాతీయ స్ఫూర్తిని ఉద్దీపింప జేయాలి!",
            "book_page_end": 5,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "వ్యాసం",
            "moral": "చందమామ అంటేనే చిన్నాపెద్దా తేడా లేకుండా గుర్తుకు వచ్చేవి చక్కటి కథలు, చాలా ముద్దుగా అందంగా ఉండే బొమ్మలు.",
            "keywords": [
                "పాఠకుల అభిప్రాయాలు",
                "చందమామ",
                "వార్షికోత్సవం",
                "పుస్తక నాణ్యత",
                "బొమ్మలు"
            ],
            "characters": [
                "ఎ.ఎస్. లీలావతి",
                "తరుణ్ కుమార్",
                "పి. సాముల్",
                "జి. మురళీధర్"
            ],
            "locations": [
                "విజయవాడ",
                "హైదరాబాదు",
                "నెల్లూరు జిల్లా",
                "మచిలీపట్నం"
            ],
            "content": "చందమామ వత్రోత్సవం పూర్తిచేసుకుని ముందుకు\nసాగుతున్నందుకు అభినందనలు. నేను మొదటి\nనుంచీ విడువకుండా చదివే ‘పెద్ద' పాఠకురాలిని.\nజూలై సంచికలోని బేతాళ కథ ‘సంజీవనీ మంత్రం’తో\nసహా అన్ని కథలూ, శీర్షికలూ బావున్నాయి. సంపాద\nకీయం 'విజయపథంలో ఆశయదీపం' ఎంతో బావుంది.\nనాలాంటి పెద్దవాళ్ళకు ఇంట్లో కూర్చుని చదువుకోవడానికి ఎన్నో\nవిశేషాలు మీరు ప్రచురిస్తున్నందుకు ధన్యవాదాలు. చందమామ\nఅందరి హృదయాలలో అద్భుత జ్యోతిలా వెలుగుతుంది.\nముఖ్యంగా చిన్నారి బాలల మనస్సులలో చిరునవ్వులు వెదజల్లు\nతుంది. చందమామ ఇంకా కొత్త పాతల మేలు కలయికగా ప్రజ్వ\nరిల్లాలని ఆకాంక్షిస్తున్నాను. -ఎ.ఎస్. లీలావతి, విజయవాడ\n\nచందమామ అంటేనే చిన్నాపెద్దా తేడా లేకుండా గుర్తుకు వచ్చేవి\nచక్కటి కథలు, చాలా ముద్దుగా అందంగా ఉండే బొమ్మలు.\nదయచేసి బొమ్మలను కథలకు అనుగుణంగా సీనియర్ల చేత\nవేయించండి. పేజీ క్వాలిటీ పెంచండి. ధర ఎంతయినా భరిస్తాం.\n-తరుణ్ కుమార్, హిమబిందు, శ్రీదేవి, రవి, సుష్మ-హైదరాబాదు\n\nగత ఐదు సంవత్సరాల నుంచి చందమామ కథలు చదువుతు\nన్నాను. అప్పటి నుంచి చందమామ అభిమానినయ్యాను. చందమామ\nకథల పుస్తకం తీసుకురావాలన్న ఆలోచన వచ్చిన పెద్దల నుంచి\nకథలు, బొమ్మలు అందించే ప్రతి ఒక్కరికీ నా కృతజ్ఞతలు\nతెలియజేస్తున్నాను. మీ అందరికీ దేవుడు ఆయురారోగ్యాలు\nఇవ్వాలని మనస్ఫూర్తిగా కోరుకుంటున్నాను.\n-పి. సాముల్, కె. వడ్డిపాలెం, నెల్లూరు జిల్లా - 524 322\n\nఅరవై సంవత్సరాలు పూర్తి చేసుకున్న చందమామకు అభినంద\nనలు. ఎక్కువ పేజీలతో బహుసుందరంగా తయారై మా ముందుకు\nవచ్చిన జన్మదిన సంచికను చూసి ఎంతో సంతోషాము.\n-జి. మురళీధర్, మచిలీపట్నం - 521 001",
            "book_page_end": 6,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_02",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "దివాణం నౌకరీ",
            "book_page_start": 7,
            "pdf_page_start": 7,
            "pdf_page_end": 10,
            "author": "కె.కె. రఘునందన",
            "genre": "నీతి కథ",
            "moral": "ఎదుటివారి క్షేమంలోనే మన క్షేమం కూడా ఇమిడి ఉంటుంది. భగవద్భక్తితో మసలుకోవడమే అందరికీ మంచిది.",
            "keywords": [
                "శాల్మలుడు",
                "నౌకరీ",
                "జమీందారు",
                "నేతి అభిషేకం",
                "స్వార్థం"
            ],
            "characters": [
                "శాల్మలుడు",
                "గ్రామాధికారి",
                "సిద్ధాంతి",
                "భైరవశెట్టి (నేతి వ్యాపారి)",
                "జమీందారు",
                "పూజారి"
            ],
            "locations": [
                "రామతీర్థం",
                "రాఘవపురం",
                "కోనవరం"
            ],
            "content": "రామతీర్థంలోని శాల్మలుడికి చిన్నప్పుడే తల్లి\nదండ్రులు పోయారు. ఊళ్ళోవాళ్ళు చెప్పిన\nపనులు చేసుకుని పొట్టపోసుకుంటూ, పూజారి\nఇంట పనులు చేసి నాలుగు అక్షరాలు నేర్చు\nకుని, యుక్తవయస్కుడయ్యే సరికి అందరి\nచేతా తెలివైనవాడని పేరు తెచ్చుకున్నాడు. జమీం\nదారు దివాణంలో ఏదైనా ఉద్యోగం సంపా\nయించాలని అతడు రాఘవపురం వచ్చాడు.\nఆ ఊరి గ్రామాధికారిని కలుసుకుని తన పరి\nస్థితిని వివరించి సాయం అర్థించాడు.\n\n“ఈ క్షణం వరకు ముక్కూమొహం తెలి\nయనివాడివి. నిన్ను గురించి జమీందారుకు\nనేనేమని చెప్పేది? తీరా నేను చెబితే జమీందారు\nగారు నామీదే విరుచుకు పడగలరు. వెళ్ళు,\nవెళ్ళు,” అని కసిరి పంపాడు గ్రామాధికారి.\n\nఆశాభంగంతో వెనుదిరిగిన శాల్మలుడికి\nఅదే దారిలో ఒక అరుగుపై కూర్చుని,\nజంద్యాలు వడుకుతూన్న సిద్ధాంతి కంట బడ\nడంతో ఆగి, ఆయనకు తన ఉద్యోగం విషయం\nచెప్పాడు. “జమీందారు వద్దపని చేయడానికి\nఎంతో అనుభవం ఉండాలి. అసలు ఈ ఊళ్ళో\nనీకు పని ఇచ్చేదెవరని?” అంటూ హేళన\nచేశాడు సిద్ధాంతి.\n\nఅక్కడి నుంచి బయలుదేరుతూన్న శాల్మ\nలుణ్ణి, భైరవశెట్టి అనే నేతి వ్యాపారి చూశాడు.\n\"బాబూ, ఈ రోజు కార్తీక సోమవారం. శివా\nలయం దగ్గరికి ఈ నేతి కుండను మోసుకు\nవెళ్ళాలి. చెయ్యగలవా?\" అని అతడు చెప్ప\nడమే తడవుగా శాల్మలుడు నేతికుండను\nభుజంపైకి ఎత్తుకున్నాడు.\n\nశాల్మలుడలా నేతికుండను దింపిన మరు\nక్షణం నేతిని కొనడానికి భక్తులు మూగారు.\nఈ రద్దీలో తను ఒంటరిగా చూసుకోలేనని\nసాయంత్రందాకా తన వెంట ఉండి వ్యాపారం\nచూడమని భైరవశెట్టి చెప్పగానే సరే నన్నాడు\nశాల్మలుడు. కుండలోని నెయ్యి మధ్యాహ్నానికే\nఅమ్ముడైపోయింది. భైరవశెట్టి చాలా సంతో\nషించి, శాల్మలుడికి కూలీ డబ్బులిచ్చి, \"ఎంతో\nఅనుభవం ఉన్నవాడిలా సాయపడ్డావు. మా\nపనివాడు రేపు వచ్చేస్తాడు. లేకపోతే నిన్నే\nఏకంగా పెట్టుకునేవాణ్ణి,” అంటూ పంపేశాడు.\n\nమరునాడు శాల్మలుడు జమీందారు\nదివాణానికి వెళ్ళాడు. ఇద్దరు పనివాళ్ళు అడ్డ\nగించి వివరాలు అడిగి అతడి కోరిక వినగానే,\n“ఇప్పుడే పనివాడొకడు పీంగాణిపాత్ర పగల\nగొట్టాడని' నానా తిట్లు తిన్నాడు. ఈ సమ\nయంలో వెళితే, నీ పని అంతే! వెళ్ళు, వెళ్ళు,\"\nఅని తిప్పి పంపేశారు.\n\nదిగులుగా వెనుదిరిగిన శాల్మలుడికి మళ్ళీ\nభైరవశెట్టి తారసపడి, అతని దిగులుకు\nకారణం అడిగాడు. శాల్మలుడు ఆ ఊరు\nవచ్చినప్పటి నుంచి ఎదురైన అనుభవాలను\nఏకరువు పెట్టాడు. అంతా విన్న భైరవశెట్టి,\n“నౌకర్లు ఆయన గురించి ఎందుకలా చెప్పారో\nగాని, జమీందారుకు స్వతహాగా చాలా\nమంచి మనసు.దేనికీ మరోసారి ప్రయత్నించి\nచూడు,",
            "book_page_end": 10,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": "ని అడిగాడు.\n\nశాల్మలుడు మారు మాట్లాడకుండా నేతి\nకుండను మోసుకుని వెళ్ళాడు. అమ్మకం\nఅయ్యాక తిరిగి వచ్చి, లెక్కంతా అప్పగించి,",
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": "న్నాడు.\n\n“పిచ్చివాడా, నిన్నే ఉన్న ఇద్దరు నౌకర్ల\nఉద్యోగాలు ఊడాయి. నిష్కారణంగా ఇంటికి\nపంపేశారు. అలావుంది జమీందారు వ్యవ\nహారం,” అని వెనక్కు పంపేశారు నౌకర్లు.\n\nఅప్పటికీ శాల్మలుడికి నౌకరీ మీద ఆశ\nపోలేదు. ఎప్పటిలాగే తన కోర్కెను తీర్చమని\nశివుణ్ణి ప్రార్థిస్తూ నేతితో అభిషేకం చేయిస్తూనే\nఉన్నాడు. ఒకసారి నెయ్యి కొనడానికి తన\nకొట్టుకువచ్చిన శాల్మలుడితో, భైరవశెట్టి,\n“నాకు పోటీగా నేతి వ్యాపారంగాని చేయటం\nలేదుకదా?” అని హాస్యమాడాడు.\n\nశాల్మలుడు బదులుగా నవ్వి విషయం\nవివరించాడు.\n\n“త్వరలోనే నీ కోరిక నెరవేరగలదని\nఆశిస్తున్నాను. అన్నట్టు, జమీందారుకు ఈ\nమధ్య ఏదో తీరని జబ్బు చేసిందని విన్నాను,”\nఅని చెప్పాడు భైరవశెట్టి.\n\nఅది విన్న శాల్మలుడికి మనసు నిలువ\nలేదు. ఆ రాత్రంతా జమీందారు అనారోగ్యం\nగురించి తీవ్రంగా విచారించాడు. మరునాడు\nఉదయం శివాలయానికి వెళ్ళి, జమీందారు\nత్వరగా కోలుకోవాలని మనసారా ప్రార్థించి\nనేతి అభిషేకం చేయించాడు.\n\n“ఇన్నాళ్ళు దివాణంలో నౌకరీ దొరకాలని\nదేవుడికి అభిషేకం చేయించినవాడివి, ఇప్పు\nడేమో జమీందారు ఆరోగ్యం కోసం చేయిస్తు\nన్నావేమిటి?” అని అడిగాడు పూజారి.\n\n“నాకు ఉద్యోగం ఇచ్చే యజమానే అనా\nరోగ్యం పాలయితే ఇక నేనెవరిని నౌకరీ అడగ\nగలను? అందుకే ఆయన ఆరోగ్యంగా ఉండా\nలని దేవుణ్ణి ప్రార్థిస్తున్నాను,\" అన్నాడు\nశాల్మలుడు.\n\nఇది జరిగిన కొన్నాళ్ళకే జమీందారు పూర్తిగా\nకోలుకున్నాడు. శివాలయంలో మృత్యుం\nజయ హోమం, అభిషేకం చేయించాలను\nకుని వాటి ఏర్పాట్ల కోసం పూజారిని పిలి\nపించాడు. అప్పుడు పూజారి, “అయ్యా,\nస్వస్తత సమకూరాక తమరు ఇప్పుడు శివుడికి\nఅభిషేకం చేయించాలనుకుంటున్నారు.\nఅయితే, తమరు మంచం పట్టారని తెలిసిన\nమరుక్షణం నుంచే, మీకు ఆరోగ్యం చేకూరా\nలని ప్రార్థిస్తూ, నేతి అభిషేకం చేయిస్తున్నాడు\nఒక యువకుడు,\" అంటూ శాల్మలుడి\nగురించి వివరించాడు.\n\nఆ మాట వినగానే జమీందారు కళ్ళు\nచెమ్మగిల్లాయి. అజ్ఞాతంగా తన మంచిని\nకోరుకుంటూన్న శాల్మలుణ్ణి చూడాలనుకుని\nపూజారి ద్వారా కబురు చేశాడు.\n\nఅతడు రాగానే, స్వార్థం కొద్దీ మరెవ్వరినీ\nతన దరిదాపులకు రానివ్వకుండా అడ్డుకుం\nటూన్న దివాణంలోని కొందరు నౌకర్ల దుర్మార్గం\nబయటపడింది. వారి మీద కఠిన చర్యలు\nతీసుకున్నాడు.\n\nతన వద్ద పనిచేయాలన్న పట్టుదలతో,\nతనను ఎంతగానో అభిమానించి, తన క్షేమం\nకాంక్షించిన శాల్మలుడికి దివాణంలో తగిన\nఉద్యోగం ఇచ్చి ఆదరించాడు.\n\nఆ రోజు సాయంత్రం శాల్మలుడు శివాల\nయానికి వెళ్ళాడు. అతన్ని చూసిన పూజారి,\n“చూశావా నాయనా! నువ్వు నీ కోసం అభి\nషేకం చేయించినన్నాళ్ళు శివుడు ఊరుకు\nన్నాడు. జమీందారు ఆరోగ్యం కోసం ప్రార్థిం\nచిన వెంటనే నీ మొర ఆలకించాడు. అటు\nజమీందారు ఆరోగ్యం కుదుట పడడంతో\nపాటు, ఇటు నీకు నౌకరీ కూడా దొరికింది.\nఎదుటివారి క్షేమంలోనే మన క్షేమంకూడా\nఇమిడి ఉందని గ్రహించి, భగవద్భక్తితో\nమసలుకోవడమే అందరికీ మంచిది,” అని\nచెప్పి ఆశీర్వదించాడు.",
            "story_id": "2007_09_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "వ్యాపార బాధ్యత!",
            "book_page_start": 11,
            "pdf_page_start": 11,
            "pdf_page_end": 12,
            "author": "కోలపల్లి ఈశ్వర్",
            "genre": "నీతి కథ",
            "moral": "వ్యాపారానికి మంచి మనసుతో పాటు తెలివితేటలు, లాభం సంపాదించే దక్షత కూడా ముఖ్యం.",
            "keywords": [
                "వ్యాపారం",
                "బాధ్యత",
                "తెలివితేటలు",
                "పొదుపు",
                "దానగుణం"
            ],
            "characters": [
                "నాంచారయ్య",
                "తాయారమ్మ",
                "సోమశేఖరం",
                "రామబ్రహ్మం",
                "నారాయణ"
            ],
            "locations": [
                "సింగవరం"
            ],
            "content": "సింగవరంలో ధాన్యం వ్యాపారం చేస్తున్న\nనాంచారయ్య బాగా సంపాదిస్తున్నాడు. దాన\nగుణం, దైవభక్తి గల ఆయన ఒక ధర్మసత్రం,\nరామాలయం నిర్మించి; సత్రంలో పేదలకు\nఅన్నదానం చేయడం, రామాలయంలో తరచూ\nహరికథలు చెప్పడం ఏర్పాటు చేశాడు.\n\nఒకనాటి రాత్రి ఆయన భోజనం చేస్తూం\nడగా, భార్య తాయారమ్మ, “చేతికి అంది\nవచ్చిన ముగ్గురు కొడుకులు ఉన్నారు. ఇంకా\nమీరే వ్యాపారమంతా తలకెత్తుకుని అవస్థ\nపడడం దేనికి? ముగ్గురిలో ఒకరికి వ్యాపారం\nఅప్పగించవచ్చుకదా?” అని అడిగింది.\n\n“నేనూ అదే ఆలోచనలో ఉన్నాను. ముగ్గు\nరిలో ఎవరికి అప్పగిస్తే మన ఆస్తిపాస్తులకు,\nగౌరవమర్యాదలకు భద్రత ఉంటుందా అని\nఆలోచిస్తున్నాను,” అన్నాడు నాంచారయ్య.\n\n“దానికెందుకు అంత పెద్ద ఆలోచన?\nఅబ్బాయిలు ముగ్గురూ మంచివాళ్ళే కదా.\nఎవరికి అప్పగించినా నిక్షేపంగా నిర్వహించ\nగలరు,” అన్నది తాయారమ్మ.\n\n\"కన్న బిడ్డల మీది మమకారం కొద్దీ అలా\nఅంటున్నావేగాని, వ్యాపారానికి ఒక్క మంచి\nతనం మాత్రమే చాలదు. తెలివితేటలతో పాటు\nచేసే వ్యాపారం పట్ల ఆసక్తి ఉండాలి. అది మన\nముగ్గురు కొడుకులలో ఎవరికి ఉన్నదో తెలుసు\nకోవడానికి చిన్న పరీక్షపెడతాను. వారి సమర్థ\nతను నువ్వే చూద్దువుగాని,” అన్నాడు.\n\nమరునాడు నాంచారయ్య ముగ్గురు కొడు\nకులనూ చేరబిలిచి, ముగ్గురికీ తలా ఒక\nరూపాయి నాణెం ఇచ్చి, “ఈ రూపాయితో\nసాయంకాలంలోగా ఏదైనా ఒక మంచి పని\nచేసిరండి. దాంతో మీ దక్షత ఏపాటిదో బయట\nపడుతుంది,” అని చెప్పి అంగడికి వెళ్ళాడు.\n\nసాయంకాలం ఇంటికి వచ్చిన నాంచా\nరయ్య ముగ్గురు కొడుకులూ తన కోసం\nఎదురు చూస్తూండడం గమనించాడు.\n\nఆయన మొదట పెద్దవాడైన సోమశేఖరాన్ని\nపిలిచి, “నువ్వు నేనిచ్చిన రూపాయి నాణెంతో\nఏ మంచి పని చేశావు?” అని అడిగాడు.\n\n“రామాలయం దగ్గర ఆకలితో అలమటి\nస్తూన్న వృద్ధురాలికి దానిని ఇచ్చాను,\"\nఅన్నాడు సోమశేఖరం. నాంచారయ్య చిన్నగా\nనవ్వుతూ, నువ్వేం చేశావు అన్నట్టు రెండవ\nకొడుకు రామబ్రహ్మం కేసి చూశాడు.\n\n“మన వ్యాపారం అభివృద్ధి చెందాలని\nగుడిలో పూజ చేయించి, రూపాయిని పూజారి\nపళ్ళెంలో వేశాను,” అన్నాడు రామబ్రహ్మం.\n\nనాంచారయ్య అదే చిరునవ్వుతో చిన్న\nకొడుకు నారాయణ కేసి చూస్తూ, “నువ్వేం\nచేశావు?” అని అడిగాడు.\n\nనారాయణ మౌనంగా తన జేబులో నుంచి\nరూపాయి నాణెం తీసి తండ్రిముందుంచాడు.\n\n“రూపాయిని ఖర్చు చేయకుండా అలాగే\nపొదుపు చేశావా?” అని అడిగాడు నాంచారయ్య.\n\n“లేదు నాన్నా! మీరిచ్చిన రూపాయితో\nతోట దగ్గరికి వెళ్ళి నాలుగు నిమ్మకాయలు\nకొన్నాను. అంగడి వీధిలో ఒక అరుగు పక్కన\nకూర్చుని, ఇవి చాలా ప్రశస్తమైన నిమ్మకాయ\nలని చెప్పి వాటిని రెండు రూపాయలకు\nఅమ్మాను. లాభంగా వచ్చిన రూపాయితో అర్ధ\nరూపాయికి అటుకులు కొని, ఆకలితో ఉన్న\nపిల్లవాడికిచ్చాను. అర్ధ రూపాయిని అందరినీ\nచల్లగా చూడమని దేవుడి హుండీలో వేశాను.\nమిగిలిన అసలు రూపాయిని మీకిచ్చాను,”\nఅన్నాడు నారాయణ నెమ్మదిగా.\n\nఅతడి తెలివితేటలకూ, దయాగుణానికీ\nముగ్ధుడైన నాంచారయ్య అతనికే తన వ్యాపా\nరాన్ని అప్పగించాలని నిర్ణయించాడు. ఇద్దరి\nకొడుకుల కేసి తిరిగి, “ఏమంచి పని చెయ్యా\nలన్నా డబ్బు అవసరం. వ్యాపారానికి అది మరీ\nముఖ్యం. అందువల్ల వ్యాపారం చేయదల\nచినవాడు ముందు చేయవలసింది లాభం\nసంపాదించడం. నారాయణ ఆ పని చేశాడు.\nడబ్బు సంపాదించాక దానధర్మాలు. మీలో\nఒకరు మన ధర్మసత్రాన్నీ, మరొకరు రామా\nలయం బాధ్యతలూ చూసుకుంటూ, తమ్ము\nడికి వ్యాపారంలో సహకరించండి,” అన్నాడు.\n\nఅన్నలిద్దరూ అందుకు సంతోషంగా సమ్మ\nతించారు. భర్త నిర్ణయానికి భార్య తాయారమ్మ\nఎంతోగానో సంతోషించింది.",
            "book_page_end": 12,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_04",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ - 25",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సాహస కథ",
            "moral": "N/A",
            "keywords": [
                "రాకాసిలోయ",
                "జయమల్లు",
                "కేశవుడు",
                "బిడాలి",
                "నిప్పులు కక్కే సింహం"
            ],
            "characters": [
                "కేశవుడు",
                "జయమల్లు",
                "బిడాలి",
                "శ్వానకర్ణి",
                "కోయ గోమాంగ్",
                "భాగ్మారా"
            ],
            "locations": [
                "రాకాసిలోయ",
                "నీటి మడుగు",
                "కొండ గుహ"
            ],
            "content": "[కేశవుడూ అతడి స్నేహితుల నుంచి, రెక్కల మనుషులు తప్పించుకుని పారిపోయారు. అదే సమ\nయంలో శ్వానకర్ణి అనే మరొక భయంకరమైన అడవిజాతి వాడి ముఠా, వాళ్ళను చుట్టుముట్టారు.\nజయమల్లు శ్వానకర్ణికీ—-తను సహాయం చేస్తానన్న బిడాలికీ తప్పక రాజీ కుదిర్చేందుకు ఒప్పుకుని;\nబిడాలి అనుచరుణ్ణాకణ్ణి, వాళ్ళ నాయకుణ్ణి పిలుచుకు వచ్చేందుకు పంపాడు.\n-తరవాత]\n\nతమ నాయకుణ్ణి పిలుచుకు వచ్చేందుకు\nబయలుదేరిన బిడాలి అనుచరుడికి, కొంత\nదూరం వెళ్ళేసరికి దారిలో బిడాలి మరి పది\nమంది తన ముఠావాళ్ళతో ఎదురయ్యాడు.\nవాళ్ళందరి దగ్గరా రకరకాల ఆయుధాలు\nన్నాయి. అందరూ చెట్లచాటునపొంచి నడుస్తూ\nమెల్లమెల్లగా ముందుకు వస్తున్నారు. బిడాలి\nతన అనుచరుణ్ణి చూసి, \"ఎందుకలా పరిగెత్తు\nతున్నావు? ఏం జరిగింది?\" అని ఆదుర్దాగా\nప్రశ్నించాడు.\n\nబిడాలి అనుచరుడు తను కేశవుడూ వాళ్ళ\nచేత ఎలా రక్షించబడ్డాడో, రెక్కల మనుషులు\nఏ విధంగా వాళ్ళ బాణాల దెబ్బకు అంద\nకుండా పారిపోయారో, చెప్పబోయే సరికి,\nబిడాలి చేయెత్తి అతణ్ణి వారిస్తూ, “ఆ సంగ\nతంతా, నీ వెంట వున్నవాడు వచ్చి ముందే\nచెప్పాడు. ఇప్పుడు నే నడిగేది; మిమ్మల్ని ఆ\nశ్వానకర్ణి దుర్మార్గుడి ముఠావాళ్ళు చుట్టు\nముట్టిన తరవాత జరిగిందేమిటని,” అన్నాడు\nకోపంగా.\n\nబిడాలి అనుచరుడు శ్వానకర్ణి ముఠా\nనివసించే కొండ గుహదగ్గిర జరిగిన సంభా\nషణా, జయమల్లు చేసిన వాగ్దానం సంగతీ\nక్లుప్తంగా చెప్పి, “వాళ్ళ మూలపురుషుడి\nరాతి గద తెచ్చి ఇస్తే, తను మనతో శత్రుత్వం\nమానుకుంటానని శ్వానకర్ణి చెప్పాడు. జయ\nమల్లు ఆ రాతి గద తెమ్మని నీకు చెప్పవలసిం\nదిగా నన్ను పంపాడు,” అన్నాడు.\n\nరాతి గద పేరు వింటూనే బిడాలి గతుక్కు\nమని, తన అనుచురులకేసి కళ్ళెర్ర చేస్తూ\nచూశాడు. వాళ్ళంతా తలలు వంచుకున్నారు.\nబిడాలి వచ్చే కోపాన్ని ఆపుకుంటూ, \"నేను\nముందే చెప్పాను. మీలో ఏ ఒక్కరికీ బుద్ధి\nజ్ఞానం వున్నట్టు లేదు. మీరంతా కలిసి, ఆ\nభాగ్మారాను ప్రోత్సహించి, చేయించిన వెధవ\nపనితో ఎన్ని చిక్కులు వచ్చినయ్యో చూశారా?\nబుద్ధిలేని మీ మూర్ఖపు పనివల్ల నాకు తల\nనొప్పి. ఇప్పుడా రాతి గద ఎక్కడ వున్నదని\nవాళ్ళకు చెప్పేట్టు?” అన్నాడు.\n\n“చాతనైతే, వాళ్ళ పూర్వీకుడి గదను ఆ\nశ్వానకర్ణినే తెచ్చుకోమనండి. ఆ రాతి ముక్క\nకోసం ఎంతో ధైర్యశాలీ, బలశాలీ అయిన\nమనవాడొకడు చచ్చాడు,” అన్నాడు బిడాలి\nఅనుచరుల్లో ఒకడు.\n\nబిడాలి కోపావేశంతో, ఈటెను బలంగా\nఒకసారి నేలకు తాటించి, “వాడికెంత ధైర్యం\nబలంవుంటే మాత్రం, నిప్పులు కక్కే సింహాన్ని\nచంపగలడా? ఆ ప్రయత్నంలో వాడూ చచ్చాడు,\nగదా పోయింది,\" అంటూ ఒక్క క్షణకాలం\nఆలోచించి, “ఇక నడవండి. జరిగిందేదో ఆ\nశ్వానకర్ణికే చెబుదాం,\" అన్నాడు.\n\n“మనం పదిమంది కంటె ఎక్కువలేం.\nశత్రువు గుహకు ఎలా వెళ్ళటం? వాళ్ళు మన\nమీది కొస్తే, మనం ఏమయ్యేట్టు?” అన్నాడొ\nకడు బిడాలి కేసి చూస్తూ.\n\n“ఇదీ మీ ధైర్యం! ఇంత ప్రాణ భయం\nవున్నవాళ్ళు, ఆ రాతి గద జోలికెందుకు\nపోయారు? సరే. అదంతా ఇప్పుడు తవ్వి\nలాభంలేదు. శ్వానకర్ణి నుంచి మన కెలాంటి\nప్రమాదం రాకుండా, ఆ కేశవుడూ, జయ\nమల్లూ, గోమాంగ్ రక్షించగలరు. వాళ్ళ చేతుల్లో\nవున్న కొత్తరకం ఆయుధాలు చూశారుగదా.\nవాటిదెబ్బకు తిరుగులేదు,” అన్నాడు బిడాలి.\n\nబిడాలి తన ముఠావాళ్ళతో కేశవుణ్ణి అతడి\nస్నేహితుల్నీ సమీపించేసరికి, అక్కడ వాళ్ళు\nశ్వానకర్ణితో మాట్టాడుతున్నారు. బిడాలి రావటం\nచూస్తూనే, శ్వానకర్ణి కోపంతో ముక్కుపుటాలు\nఎగరవేస్తూ, “చూశారా! వాళ్ళు ఆ రాతి గద\nతేవటం లేదు. వాళ్ళతో ఇంక రాజీమాట\nలేమిటి?” అన్నాడు కోపంగా.\n\nజయమల్లు, బిడాలి కేసి తిరిగి, “ఏం\nబిడాలీ! ఆ రాతి గద వెంట తెమ్మని నీ అను\nచరుడితో కబురు చేశానే. ఎందుకని తేలేదు?\nశ్వానకర్ణితో శత్రుత్వం ఇంకా పొడిగించాలని\nవున్నదా?” అని అడిగాడు.\n\n'నా కెవరితోనూ శత్రుత్వం నెరపాలని\nలేదు. ఈ అరణ్యంలో ఏ ముఠావాళ్ళతోనూ\nనాకు విరోధం లేదు. కావాలని శ్వానకర్ణే నాతో\nవిరోధం పెట్టుకున్నాడు. మా వాళ్ళు దొంగి\nలించారనే రాతి గద లాంటివి ఇరవై రాతి\nగదలు అతడి కివ్వగలను. సరా,” అన్నాడు\nబిడాలి.\n\n“మూలపురుషుడి గదలో అంత మహత్తు వున్నదనుకుంటే, దానిని మేము తెచ్చి పెట్టగలం. మీరూ మీరూ సఖ్యంగా వుండండి,” అన్నాడు.\n\n“బిడాలి మాటలు నమ్మటం అంటే, ఆ\nగద నిప్పులుకక్కే సింహం గుహలో వున్నదను\nకోవాలి. సింహం మనిషిని తిన్నదేమోకాని,\nరాతి గదను కూడా తిన్నదనుకోవటం కుదరదు\nగదా? ఆ సింహం గుహలో ప్రవేశించి, ఆ\nగదను మీ రెలా తేగలరు?\" అన్నాడు శ్వానకర్ణి\nఆశ్చర్యంగా.\n\n“మా శక్తి ఇంకా మీకు తెలియలేదన్న\nమాట. పదండి, ఆ సింహంవుండే మడుగూ,\nగుహా చూపండి,” అంటూ జయమల్లు\nముందుకు రెండడుగులు వేశాడు.\n\nకేశవుడూ, కోయగోమాంగ్ అతడి వెనక\nబయలుదేరారు.\n\nబిడాలి శ్వానకర్ణి తమ తమ అనుచరులతో\nఅరణ్యంలో కొంత దూరం నడిచి ఒక పెద్ద\nనీటి మడుగు దగ్గిరకు వచ్చారు. ఆ నీటి\nమడుగుకు అవతలి ఒడ్డున ఒక ఎత్తయిన\nకొండ వున్నది. అందులో అనేక గుహలు\nవున్నవి. మడుగునీరు, కొండఅంచువరకూ\nఅనుకుని పొర్లిపొర్లి ప్రవహిస్తున్నది. ఒక పెద్ద\nనీటిపాయ ఏదో ఆ మడుగులోంచి, దూరంగా\nవున్న కొండల కేసి ప్రవహించటం జయమల్లు\nగమనించాడు.\n\n“అదుగో, ఆ కనిపించే పెద్దగుహ సింహా\nనికి నివాసస్థానం. అక్కడికి వెళ్ళి ప్రాణాలతో\nతిరిగి వచ్చినవాడెవడూ లేడు,” అన్నాడు\nబిడాలి. శ్వానకర్ణి అవునన్నట్టు పైకీ కిందికీ\nతలాడించాడు.\n\nజయమల్లు, కేశవుణ్ణి, కోయగోమాంగ్నూ\nకొంచెం దూరంగా తీసుకువెళ్ళి, సాహసించి\nసింహం వున్న గుహలోకి ప్రవేశించి, దానిని\nచంపటమా, మానటమా అన్న సమస్య\nగురించి చర్చించాడు. ఇంత దూరం వచ్చిం\nతరవాత, ఇప్పుడు వెనక్కు తిరగటం తెలివైన\nపని కాదని కేశవుడూ, గోమాంగ్ కూడా సలహా\nఇచ్చారు. కాని, నిప్పులు కక్కే సింహం\nఅంటున్నారే, దాన్ని తమ బాణం దెబ్బలతో\nచంపగలగటం సాధ్యమా అన్న అనుమానం\nవాళ్ళకు కలిగింది.\n\n“ఎంత బలమైన మృగాన్నయినా సరే,\nఒక్క అంబు దెబ్బతో కదలా మెదలక పడేలా\nచేయగలిగిన విషం నా దగ్గిర వున్నది. ఆ విషం\nపూసిన బాణం తగిలితే, ఆ సింహం చాప\nచుట్టలా కింద పడి వూరుకుంటుంది. కాని,\nబాణం గురి తప్పితే మాత్రం మనకు చావు\nతప్పదు,\" అన్నాడు గోమాంగ్.\n\n“మూడు బాణాలు గురి తప్పటం\nసాధ్యమా?” అన్నాడు కేశవుడు.\n\n\"కాని, అది హఠాత్తుగా మన మీద ఏ\nరాళ్ళచాటునుంచో దూకితే, ఏంగాను?\"\nఅని ప్రశ్నించాడు గోమాంగ్.\n\n“ఆ ప్రమాదం రాకుండా, మనం తగు\nజాగ్రత్తలో వుందాం. అసలు ఆ సింహం ఆ\nగుహలో వున్నదో, మరెటయినా పోయిందో\nముందు తెలుసుకోగలిగితే బావుణ్ణు. అది\nనిశ్చయంగా గుహలో వున్నదని తెలిస్తే, అది\nమన మీద దొంగ చాటుదెబ్బ తీయకుండా\nజాగ్రత్తపడవచ్చు,” అన్నాడు జయమల్లు.\n\n“సింహం గుహలో వున్నదీ లేనిదీ తెలుసు\nకోవటం, ఏమంత కష్టం కాదు. కొన్ని జంతువు\nలను-ఏ మేకల్నో, దున్నపోతుల్నో, ఆ గుహ\nకేసి తోలితే, వాటినిచూసి సింహం గుహనుంచి\nబయటికి రావచ్చు. లేదా, జంతువులు అది\nవున్నట్టు వాసనపట్టి దూరంగా పారిపోవచ్చు,\"\nఅన్నాడు కోయ గోమాంగ్.\n\nఈ ఉపాయం జయమల్లుకూ, కేశవుడికీ\nకూడా నచ్చింది. వాళ్ళు ఈ సంగతి చెప్ప\nగానే, శ్వానకర్ణి తన ముఠావాళ్ళను పంపి, పది\nమేకలనూ, కొన్ని ఎనుబోతులనూ అక్కడికి\nతెప్పించాడు. తరవాత వాటి నన్నిటినీ ఒక\nదానికొకటి తాళ్ళతో కట్టి, మడుగు కవతల\nవున్న కొండ గూహకేసి తోలించాడు.\n\nజంతువులు నీటిలో ఈదుతూ సింహం\nవుండే గుహకేసి మామూలుగానే వెళ్ళి, గుహ\nమరి కొంచెం దూరంలో వుందనగా, పెద్దగా\nబెదిరిపోయి, తాళ్ళు తెంచుకుని, అరుస్తూ\nచెల్లా చెదురుగా నీటివాలున పడి పారిపో\nసాగినై.\n\n\"సింహం గుహలోనే వున్నది, సందేహం\nలేదు. కాని, అది జంతువులను పట్టేందుకు\nగుహనుంచి బయటికి ఎందుకు రాలేదో,\nతెలియకుండా వున్నది,” అన్నాడు బిడాలి.\n\nశ్వానకర్ణి వికటంగా నవ్వుతూ, “నీముఠా\nవాళ్ళు దానికి మనిషి మాంసం రుచి ఎలా\nవుంటుందో చూపించారు. ఇక అది మను\nషుల్ని తప్ప తినదు. చాతనైతే మీ వాడి నొకణ్ణి\nపంపు, గుహలో నుంచి బయటికి దూకు\nతుంది,” అన్నాడు.\n\nశ్వానకర్ణి మాటలకు ఉగ్రుడైపోయి బిడాలి\nఏదో అనబోయేంతలో, జయమల్లు అతణ్ణి\nసమాధానపరుస్తూ, “ఇప్పుడు మళ్ళీ మీరు\nతగూలాడుకోకండి. సింహాన్ని చంపి, రాతిగద\nతెచ్చేపని మాది. మీరు చేయవలసిందల్లా,\nమాకు ఒక తెప్ప కట్టివ్వటం,\" అన్నాడు.\n\nశ్వానకర్ణి ఆజ్ఞ ఇవ్వగానే అతడి అను\nచరులు కొన్ని ఎండు కర్రలు తెచ్చి, వాటిని\nచెట్ల ఊడలతో గుదికట్టి మడుగులోకి తోశారు.\nఈ లోపల కోయ గోమాంగ్, తను దాచి వుంచు\nకున్న విషాన్ని అన్ని బాణాల మొనలకూ\nరాసి, వాటిని బాగా ఎండ పెట్టాడు. ముగ్గురూ\nతెప్ప ఎక్కి, దాన్ని తోసేందుకు అమర్చిన గడ\nకర్రలను చేతికి తీసుకున్నారు.\n\nజయమల్లు, మడుగు ఒడ్డున నిలబడి\nవున్న బిడాలినీ, శ్వాసకర్ణినీ ఉద్దేశించి, \"మీరు,\nఇక్కడ వున్నా సరే, లేక శాంతంగా ఎవరి దారిన\nవాళ్ళు వెళ్ళిపోయినా సరే, మాకు అభ్యం\nతరం లేదు. మేము ఒక గంటలో ఆ రాతి గద\nతీసుకుని వస్తాం,” అన్నాడు.\n\nబిడాలిగాని, శ్వానకర్ణిగాని మాట్టాడలేదు.\nవాళ్ళిద్దరికీ జయమల్లూ అతడి అనుచరులు\nఇక తిరిగి రావటం అంటూ వుండదన్న\nభయం పట్టుకున్నది. అది గ్రహించిన జయ\nమల్లు, \"గంట ఎందుకు, పావుగంటలోనే\nతిరిగి వస్తాం. రాతి గదను శ్వానకర్ణికీ, నిప్పులు\nకక్కే సింహం చర్మాన్ని బిడాలికీ బహూక\nరిస్తాం,” అన్నాడు పెద్దగా.\n\nతెప్ప క్రమంగా మడుగు దాటి సింహం\nవుండే గుహను సమీపించింది. “గుహలో\nఏదో అలికిడైనట్టు నాకు అనుమానంగా\nవున్నది,” అన్నాడు కోయ గోమాంగ్.\n\n“అనుమానాలతో ఏం పని, మనం గుహ\nలోకి వెళ్ళబోతున్నాం గదా,” అంటూ కేశ\nవుడు, తెప్ప ఒడ్డు తాకగానే ఎగిరి గంతేసి\nకిందికి దూకాడు. ముగ్గురూ నిశ్శబ్దంగా\nనడుస్తూ గుహను సమీపించి, లోపలికి తొంగి\nచూశారు.",
            "book_page_end": 18,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_05",
            "raw_genre_backup": "సాహస కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "సహనశీలం",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "సహనశీలత మరియు జాతి ఐకమత్యం వ్యక్తిగత కోరికల కంటే ముఖ్యం.",
            "keywords": [
                "విక్రమార్కుడు",
                "బేతాళుడు",
                "నెలవంక",
                "వీరమల్లు",
                "ఐకమత్యం"
            ],
            "characters": [
                "విక్రమార్కుడు",
                "బేతాళుడు",
                "నెలవంక",
                "వీరమల్లు",
                "ప్రతాపుడు",
                "జంబీరుడు",
                "కులపెద్ద"
            ],
            "locations": [
                "దండకారణ్యం",
                "మార్తాండం",
                "శ్మశానం"
            ],
            "content": "పట్టువదలని విక్రమార్కుడు\nచెట్టువద్దకు తిరిగివెళ్ళి,\nచెట్టుపై నుంచి శవాన్ని\nదించి భుజాన వేసుకుని,\nఎప్పటి లాగే మౌనంగా\nశ్మశానం కేసి నడవసాగాడు.\nఅప్పుడు శవంలోని బేతాళుడు,\n“రాజా, అకుంఠిత దీక్షతో శ్రమ\nపడుతూన్న నీ పట్టుదల మెచ్చతగి\nనదే. కాని, తీరా ఫలితం అందుకునే\nసమయంలో చంచల చిత్తుడివై ఎలా\nప్రవర్తిస్తావో ఏమోనన్న అనుమానం\nకలుగుతున్నది. ఎందుకంటే కొందరు\nఎప్పుడు ఎలాంటి నిర్ణయాలు తీసుకుం\nటారో తెలియదు. నీకు తగుహెచ్చరికగా\nఉండగలందులకు చపల చిత్తులైన\nకోయ యువతీయువకుల కథ చెబు\nతాను, శ్రమ తెలియకుండా, విను,\"\nఅంటూ ఇలా చెప్పసాగాడు:\n\nదండకారణ్యం తూర్పుదిశలో\nమార్తాండమనే కోయగూడెం\nఉండేది. సాహస ప్రియులైన ఆ కోయగూడెం\nయువతీ యువకులు ఒకనాటి సాయం\nకాలం ఆట పాటలలో తేలియాడి, ఒక\nతటాకం ఒడ్డున కబుర్లు చెప్పుకుంటూ\nకూర్చున్నారు. అందమైన ఆ తటాకంలోని\nచేపలు ఎగిరెగిరి పడుతూండడం చూడడా\nనికి ఆహ్లాదకరంగా ఉన్నది.\n\n“గాలిలోకి ఎగిరి పడుతూన్న చేపపిల్లను\nగురిచూసి బాణంతో ఎవరైనా కొట్టగలరా?\"\nఅంటూ సవాలు విసిరాడు ఆ బృందంలోని\nఒక యువకుడు.\n\n“నీటి నుంచి ఎగిరే చేపపిల్ల గాలిలో\nఉండేది లిప్తకాలమే. గురి చూడ్డానికి కూడా\nఆసమయం చాలదు. దానిపై బాణ ప్రయోగం\nఅసాధ్యం!” అన్నాడు ఇంకొక యువకుడు\nతల అడ్డంగా ఊపుతూ.\n\n“అవును, నిజం. అది సాధ్యం కానిపని,”\nఅన్నాడు మరొక యువకుడు.\n\n“పట్టుదలతో ప్రయత్నిస్తే, అసాధ్యమే\nసుసాధ్యమవుతుంది,” అన్నాడు మొదటి\nయువకుడు.\n\nఆ మాట విన్న తరవాత ఊరుకోలేక\nముగ్గురు యువకులు ప్రయత్నించారు\nకాని, కొట్టడం వారికి సాధ్యంకాలేదు.\n\nఆ బృందంలో నెలవంక అనే అందాల\nయువతి ఉన్నది. ఆమె అందచందాలకు\nముగ్ధులుకాని యువకులు ఆ గూడెంలో\nలేరు. ఆమెకు ప్రతాపుడంటే చాలా ఇష్టం.\nప్రతాపుడు చక్కని దేహదారుఢ్యంతో చిరుత\nపులిలా చురుకైన వాడు. నెలవంక అతడి\nవిలువిద్యాపాటవాన్ని పరీక్షించాలనుకుని,\n\"ఎగిరి పడే చేపపిల్లను కొడితే, నేను నిన్ను\nపెళ్ళి చేసుకుంటాను,\" అన్నది చిన్నగా\nనవ్వుతూ.\n\nప్రతాపుడు ఉప్పొంగిన హృదయంతో\nలేచి చాలా ఏకాగ్రతతో గురిచూసి బాణం\nవదిలాడు. ఎక్కడో చిన్న తప్పిదం జరగడంతో\nచేపపిల్లకు వెంట్రుకవాసిలో బాణం దూసుకు\nపోయింది. ప్రతాపుడు ఆశాభంగానికి లోన\nయ్యాడు.\n\nదానిని చూడగానే అతనికి కొద్ది దూరంలో\nమిత్రుడితో కలిసి కూర్చున్న వీరమల్లు అనే\nయువకుడిలో ఉత్సాహం పెల్లుబికింది. వాడికి\nనెలవంక అంటే మహా ఇష్టం. ఆమెను పెళ్ళాడ\nడానికి ఇదొక గొప్ప అవకాశంగా భావించాడు.\nపట్టుదలతో బాణం ఎక్కుపెట్టి, శక్తినంతా\nబాణంపై కేంద్రీకరించి, చేపపిల్ల వాలే దిశగా\nవదిలాడు. అంతే, బాణం మెరుపు వేగంతో\nవెళ్ళి చేపపిల్లను తాకింది! అక్కడ ఉన్న\nవారందరూ చప్పట్లు కొట్టి అతణ్ణి మెచ్చుకు\nన్నారు. వీరమల్లు గర్వంతో పొంగిపోతూ,\n“అందాలరాణీ, నువ్వు విసిరిన సవాలులో\nగెలుపొందాను కదా? నీ మాట ప్రకారం మనం\nపెళ్ళి ఎప్పుడు చేసుకుందాం?” అని అడి\nగాడు నెలవంకను చూస్తూ.\n\nఆ మాటకు ఉలిక్కిపడిన నెలవంక కోపా\nవేశంతో, “నేను నిన్ను వివాహం చేసుకోవ\nడమా? కలలో కూడా అది జరగదు. సవా\nలులో గెలుపొందితే, ప్రతాపుణ్ణి పెళ్ళాడు\nతానని చెప్పానే తప్ప, సవాలులో ఎవడు గెలిస్తే\nవాణ్ణి పెళ్ళాడతాననలేదు,” అన్నది.\n\n“ఏమిటీ ప్రతాపుణ్ణి మాత్రమే పెళ్ళాడ\nతానన్నావా? మరి వాడి పేరు చెప్పలేదే. గెలిస్తే\nనిన్ను పెళ్ళాడతానన్నావు. ఇప్పుడు నేను\nగెలిచాను. నన్ను పెళ్ళాడడానికి అభ్యంతరం\nదేనికి? గూడెంలో ప్రతాపుడికి ఒక న్యాయం,\nనాకొక న్యాయమా?” అంటూ అడ్డదిడ్డంగా\nవితండవాదానికి దిగాడు వీరమల్లు.\n\n“అవును. గూడెంలో అందరికీ ఒకేన్యాయం\nఉండాలి. నెలవంక వీరమల్లును మనువాడ\nవలసిందే,” అంటూ జంబీరుడనే యువ\nకుడు వీరమల్లుకు మద్దతుగా నిలిచాడు.\n\n“వివాహ విషయంలో అందరికీ ఒకే\nన్యాయం వర్తించదు. నచ్చిన వాణ్ణి కోరుకో\nమంటే తెలివిగలపిల్ల దుర్మార్గుణ్ణి కోరుకుం\nటుందా? ఇది నా పెళ్ళి; నా ఇష్ట ప్రకారమే\nజరుగుతుంది. అడగడానికి నువ్వెవడివి?”\nఅన్నది నెలవంక ఆవేశంతో.\n\nకొన్ని రోజులు గడిచాయి. ఒకనాడు వేట\nముగించి, భోజనం చేసి తీరిగ్గా కూర్చుని ఏవో\nమాట్లాడుతూన్న యువతీయువకుల మీదికి హఠాత్తుగా నాలుగు పులులు వచ్చి పడ్డాయి. ఊహించని ఈ పరిణామంతో యువతీయువకులు చెల్లాచెదరయ్యారు. పరుగెత్తుతూ, నెలవంకను పులి పంజాదెబ్బ నుంచి వీరమల్లు ఒడుపుగా కాపాడాడు. యాదృచ్ఛికంగా ఇద్దరూ ఇరుకైన లోయలోకి జారిపోయారు. నెలవంకకు మోచేయి గీసుకుపోయి నెత్తురు కారసాగింది. ఎత్తు నుంచి కిందికి పడడంతో ఆమెస్పృహకోల్పో యింది. ఆమె ముఖం మీద నీళ్ళు చల్లి స్పృహ తెప్పించడానికి వీరమల్లు దాపులనున్న కొలను కేసి పరిగెత్తాడు.\n\nపైనుంచి ఆ దృశ్యాన్ని చూసిన అతడి మిత్రుడు జంబీరుడు, \"మిత్రమా, అదృష్టం అంటే నీదే. వెంటనే నీకుడి చేతికి గాయం చేసుకుని, నీ రక్తాన్ని నెలవంక మోచేతి నుంచి కారే రక్తంతో కలిపెయ్. ఆ తంతుతో మీ ఇద్దరికీ పెళ్ళయినట్టే లెక్క. త్వరగా కానియ్. నేను వెళ్ళి మీకు పెళ్ళయిపోయిం దని మన గూడెంలో అందరికీ చెబుతాను,” అంటూ అక్కడి నుంచి వెళ్ళిపోయాడు.\n\nజంబీరుడి ప్రచారం విని ప్రతాపుడూ,\nఅతడి మిత్రులూ ఆశ్చర్యపోయారు. వీర\nమల్లు నెలవంకను బలవంతంగా పెళ్ళాడివుం\nటాడని కులపెద్దకు ఫిర్యాదు చేశారు. చండ\nశాసనుడైన కులపెద్ద రచ్చబండవద్దసమావేశం\nఏర్పాటు చేసి, “బిడ్డా, నెలవంకా! మనసంప్ర\nదాయం ప్రకారం వధువు మొదట వరుడి\nకుడిచేతిని చురకత్తితో గాయపరచి నెత్తురు\nచిందిస్తే, వరుడు ఆమె ఎడమ చేతిపై నెత్తురు\nగాయంచేసి, ఇరువురి నెత్తురూ కలిసే\nవిధంగా చేతులు పెనవేసుకోవాలి. మీ చేతు\nలకు గాయాలయితే కనిపిస్తున్నాయి. పెళ్ళి\nనీ సమ్మతంతో జరిగిందా? వీరమల్లు నిన్ను\nబలవంతంగా పెళ్ళాడివుంటే చెప్పు. వాడి\nకనుగుడ్లు పెకలించి గద్దలకు ఆహారంగా\nవేస్తాను. శుద్ధి కార్యక్రమం జరిపించి నీకు ఇష్ట\nమైన వాడితో వివాహం జరిపిస్తాను\" అన్నాడు.\n\nనెలవంక నిదానంగా ఆలోచించి, “వీర\nమల్లుతో నాకు జరిగిన వివాహాన్ని నేను మన\nస్ఫూర్తిగానే అంగీకరిస్తున్నాను. నా వివాహం\nకారణంగా, గూడెంలో ఐకమత్యం చెక్కు\nచెదరకూడదు,” అన్నది.\n\nవీరమల్లు ఆ మాట విని ఒక అడుగు\nముందుకువేసి, “లేదు దొరా, లేదు. అసలు\nమా వివాహమే జరగలేదు. నా మిత్రుడి\nమాటవిని అవకాశం దొరికింది కదా అని నా\nచేతిని గాయపరుచుకుని పెళ్ళితంతు జరిపించా\nలని ఉబలాటపడ్డ మాట వాస్తవం. అయితే,\nస్పృహతప్పి పడివున్న నెలవంకను సమీపించి,\nనిర్మలమైన నిండు చందమామ\nలాంటి ఆమె ముఖం చూసి ఆ పని చేయ\nలేకపోయాను. నేను ఇప్పుడే గూడెంవదిలి నా\nమిత్రుడితో సహా వెళ్ళిపోతున్నాను,” అంటూ\nఅక్కడినుంచి బయలుదేరాడు.\n\nగూడెంపెద్ద ఇరువురినీ మెచ్చుకోలుగా\nచూశాడు.\n\nబేతాళుడు ఈ కథ చెప్పి, “రాజా, అటు\nనెలవంకా, ఇటు వీరమల్లూ అంత అసం\nబద్ధంగా ఎందుకు ప్రవర్తించారు? చండ\nశాసనుడైన కులపెద్ద సమక్షంలో తనకు ఇష్టం\nలేని పెళ్ళి జరిగిపోయిందని ఒక్క మాట\nచెప్పివుంటే నెలవంకకు కోరిన యువకుడు\nభర్త అయ్యేవాడు కదా? ఆ అవకాశాన్ని జార\nవిడిచి, తొలినుంచీ నిరసిస్తూ, అసహ్యించు\nకుంటూన్న వీరమల్లును మనస్ఫూర్తిగా పెళ్ళా\nడానని ఎందుకు అబద్ధం చెప్పింది? మొదట\nనెలవంకను ఎలాగైనా పెళ్ళాడి తీరుతానని\nప్రతిజ్ఞ చేసిన వీరమల్లు, ఆఖరికి ఆమె తాను\nస్వయంగా అంగీకరించినప్పటికీ, అసలు\nపెళ్ళేకాలేదని చెప్పి గూడెం వదిలి ఎందుకు\nవెళ్ళిపోయాడు? ఈ సందేహాలకు సమా\nధానం తెలిసికూడా చెప్పకపోయావో నీ తల\nపగిలి పోతుంది,” అన్నాడు.\n\nదానికి విక్రమార్కుడు, \"తమకు పెళ్ళి\nజరిగిపోయిందని అందరూ అనుకుంటు\nన్నారే తప్ప, తను స్పృహకోల్పోయిన స్థితిలో\nఉన్నప్పుడు జరిగిన దేమిటో నెలవంకకు\nతెలియదు. ఆమె వీరమల్లును మనస్ఫూర్తిగా\nవివాహమాడానని చెప్పడానికి కారణం-తోటి\nవారికి ప్రాణాపాయం అంటే తమ ప్రాణం\nఅడ్డు వేసి కాపాడాలనే వారి జాతి దొడ్డగుణం,\nసంప్రదాయం ఆమె రక్తంలో జీర్ణించుకు\nపోవడం. తనకు ఇష్టం లేని పెళ్ళి జరిగిందన్నా,\nఅసలు జరిగిందేమిటో తనకు తెలియదని\nచెప్పినా వీరమల్లుకు కఠిన శిక్ష తప్పదు.\nపులిబారి నుంచి తనను కాపాడిన వీరమల్లు\nశిక్షకు గురికావడం ఆమెకు ఇష్టంలేదు.\nఅందువల్లే, తాను ఇష్టపడి పెళ్ళిచేసుకున్నా\nనని అబద్ధం చెప్పింది. ఇక వీరమల్లు జరిగిన\nనిజాన్ని మాత్రమే చెప్పాడు. అతడికి నెలవంక\nమీద అమిత అభిమానం ఉన్న మాట నిజమే.\nకాని జాతి సంప్రదాయానికి విరుద్ధంగా,\nబలవంతగా ఆమెను పెళ్ళాడడం అతడి అభి\nమతం కాదు. ఇంత జరిగిన తరవాత తాను\nఅక్కడే ఉంటే తన ప్రమేయం లేకున్నా, తన\nఅనుచరుల కారణంగా గూడెం ప్రజల ఐక\nమత్యానికి భంగం వాటిల్లగలదన్న అనుమానం\nతోనే అతడు అక్కడి నుంచి వెళ్ళిపోయాడు.\nఇద్దరూ కూడా సహనశీలంతో గూడెం ప్రజల\nఐకమత్యాన్ని ప్రాణప్రదంగా భావించి అలా\nప్రవర్తించారే తప్ప, అందులో ఎలాంటి\nఅసంబద్ధతా లేదు. దానిని గ్రహించడం వల్లే\nగూడెం పెద్ద కూడా వాళ్ళను మెచ్చుకోలుగా\nచూశాడు,” అన్నాడు.\n\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.",
            "book_page_end": 24,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "మన మొట్టమొదటి మహిళా రాష్ట్రపతి",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "జీవిత చరిత్ర",
            "moral": "N/A",
            "keywords": [
                "ప్రతిభా పాటిల్",
                "రాష్ట్రపతి",
                "మహిళా నాయకురాలు",
                "రాజస్థాన్ గవర్నర్",
                "జీవిత చరిత్ర"
            ],
            "characters": [
                "శ్రీమతి ప్రతిభా పాటిల్",
                "నారాయణరావు పాటిల్",
                "గంగాబాయి"
            ],
            "locations": [
                "భారతదేశం",
                "మహారాష్ట్ర (జల్గాంవ్)",
                "బొంబాయి లాకాలేజీ",
                "రాజస్థాన్"
            ],
            "content": "2007 జూలై 25వ తేదీ శ్రీమతి ప్రతిభా పాటిల్ భారత\nదేశ 13వ రాష్ట్రపతిగా పదవీ ప్రమాణస్వీకారం చేశారు.\nమనదేశ చరిత్రలో ప్రాముఖ్యతను సంతరించుకున్న రోజు\nఅది. మనదేశం ఒక మహిళను అత్యున్నతమైన దేశాధ్యక్ష\nపదవికి ఎన్నుకోవడం అదే ప్రథమం!\n\nమహారాష్ట్ర జల్గాంవ్లో నారాయణరావు పాటిల్, గంగా\nబాయి దంపతులకు 1934 డిసెంబర్ 19 వ తేదీ ప్రతిభ\nజన్మించారు. ఆమెకు ఆరుగురు అన్నదమ్ములు. మెట్రిక్యు\nలేషన్ చదువుతూన్న సమయంలో ఆమె తల్లి మరణించారు. తండ్రినీ, అన్నదమ్ములనూ\nచూసుకోవడానికి చదువు మానేస్తుందేమోనని అందరూ అనుమానించారు.\n\nఅయితే, అప్పటికే కళాశాలలో చదువుకుంటూన్న అన్నయ్య ప్రోత్సాహంతో కళాశాలలో\nచేరారు. రాజకీయ-ఆర్థికశాస్త్రాలలో ఎం.ఎ. పట్టాపుచ్చుకుని, తండ్రి వృత్తిపట్ల ఆకర్షించబడి\nబొంబాయి లాకాలేజీలో చేరి, పట్టభద్రురాలై న్యాయవాద వృత్తిని చేపట్టారు.\n\nకళాశాలలో చదివే రోజుల్లో ఆమె టేబుల్ టెన్నిస్లో కాలేజ్ ఛాంపియన్గా ఉండేవారు.\nఅంతర్ కళాశాల పోటీల్లో పాల్గొని పలు కప్పులూ, షీల్డులూ సాధించారు.\n\n1962 ఎన్నికల్లో పోటీ చేసి మహారాష్ట్ర శాసనసభకు ఎన్నికయ్యారు. ఐదు సార్లు\nమంత్రిగా విభిన్న శాఖలను సమర్థవంతంగా నిర్వహించారు. 1985లో రాజ్యసభకు\nఎన్నుకోబడి 198 6 - 8 8 మధ్య కాలంలో రాజ్యసభ డిప్యూటీ చైర్ పర్సన్ పదవీ బాధ్యతలు\nనిర్వహించారు. 1991లో లోక్ సభకు ఎన్నుకోబడ్డారు.\n\n2004లో శ్రీమతి ప్రతిభా పాటిల్ రాజస్థాన్ గవర్నర్గా నియమించబడ్డారు. గత జూలైలో\nజరిగిన రాష్ట్రపతి ఎన్నికలలో ఐక్య ప్రగతిశీల కూటమి (యుపిఎ) తరఫున పోటీ చేసి\nఘనవిజయం సాధించారు.\n\nసమాజసేవ పట్ల ప్రతిభా పాటిల్కు ఆసక్తి మెండు. కంటిచూపు కొరవడిన వారికోసం\nఆమె ఒక పారిశ్రామిక శిక్షణా పాఠశాలను నెలకొల్పారు. ముంబైలోనూ, ఢిల్లీలోనూ వర్కింగ్\nవుమన్స్ హాస్టల్స్, జల్గాంవ్లో ఒక ఇంజినీరింగ్ కళాశాలనూ స్థాపించారు.\n\nలక్షలాది మంది చందమామ పాఠకుల తరఫున భారత తొలి మహిళా రాష్ట్రపతి శ్రీమతి\nప్రతిభా పాటిల్ గారికి శుభాకాంక్షలు తెలియజేస్తూ, దేశ ప్రథమ పౌరులుగా ఆమె మరిన్ని\nవిజయాలను సాధించాలని ఆకాంక్షిస్తున్నాం.",
            "book_page_end": 25,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_07",
            "raw_genre_backup": "జీవిత చరిత్ర",
            "normalized_genre_te": "జీవిత చరిత్ర",
            "normalized_genre_code": "BIOGRAPHY",
            "content_type": "STORY",
            "language": "TELUGU"
        },
        {
            "title": "బీర్బల్ కథలు : 1 - కానుకలో వాటా",
            "book_page_start": 26,
            "pdf_page_start": 26,
            "pdf_page_end": 28,
            "author": "చందమామ బృందం",
            "genre": "హాస్యం",
            "moral": "తెలివి తేటలు, సమయస్ఫూర్తి, మరియు లంచగొండితనాన్ని ఎదిరించడం.",
            "keywords": [
                "అక్బర్",
                "బీర్బల్",
                "మహేశ్",
                "కొరడా దెబ్బలు",
                "లంచగొండితనం"
            ],
            "characters": [
                "అక్బర్ చక్రవర్తి",
                "మహేశ్ (బీర్బల్)",
                "భటుడు",
                "కాపలా భటులు"
            ],
            "locations": [
                "ఆగ్రా",
                "రాజసభ"
            ],
            "content": "అక్బర్ చక్రవర్తి సభలో కొలువుదీరి వున్న\nప్పుడు ఒక యువకుడు మెల్లగా లోపలికి\nప్రవేశించాడు. అక్బర్ చూపులు తనమీద\nపడగానే అతడు వంగి సలాం చేశాడు.\n\n“ఎవరు నువ్వు? ఎందుకు వచ్చావు?”\nఅని అడిగాడు అక్బర్ చక్రవర్తి.\n\n\"ప్రభూ! నా పేరు మహేశ్స్. ఆగ్రాకు\nనాలుగామడల దూరంలో వున్న కుగ్రామం\nమాది. ఉద్యోగం కుక్కుంటూ వచ్చాను,\"\nఅన్నాడు. వకుడు.\n\n“నీకు ఇక్కడ ఉద్యోగం దొరుకుతుందని\nఎవరు చెప్పారు?” అని అడిగాడు అక్బర్.\n\n“నా తెలివితేటల్ని చూసి, ‘నువ్వు చక్రవర్తి\nదగ్గరికి వెళ్ళు, నీకు తప్పక ఉద్యోగం దొరుకు\nతుంది,' అని మా పంతులేచెప్పారు. ఆయన\nమాటవిని అంతదూరం కాలినడకనే వచ్చి,\nఅతి ప్రయత్నం మీద తమ దర్శనం చేసుకో\nగలిగాను ప్రభూ,\" అన్నాడు మహేశ్.\n\n“ప్రతి ఉపాధ్యాయుడూ, తన విద్యార్థుల\nగురించి అలాగే గొప్పగా అంచనా వేస్తాడు.\nఉత్తమ అర్హతలు గలవారికి మాత్రమే మేము\nఇక్కడ ఉద్యోగలిస్తాం,\" అన్నాడు అక్బర్.\n\n“నేను ఉత్తముల్లోకెల్లా ఉత్తముడినని\nరుజువు చేయగలను ప్రభూ,” అన్నాడు\nమహేశ్ ఎంతో ఆత్మవిశ్వాసంతో.\n\n“చేసి చూపు మరి. ఆలస్యం దేనికి?”\nఅన్నాడు అక్బర్.\n\n“అందుకు ప్రభువులు ఒక చిన్న కాను\nకను దయచేయాలి,” అన్నాడు మహేశ్.\n\n“మొదట ప్రతిభను నిరూపించుకుంటే\nతప్ప కానుకలు ఇవ్వరు,” అన్నాడు అక్బర్.\n\n“నేను అడిగే కానుకకు దమ్మిడీ ఖర్చు\nకాదు ప్రభూ!” అన్నాడు మహేశ్.\n\n“అలాగా? ఏమిటది?\" అని అడిగాడు\nఅక్బర్.\n\n“ముప్ఫై కొరడా దెబ్బలు, ప్రభూ!”\nఅన్నాడు మహేశ్.\n\nఅతడి కోరిక విని చక్రవర్తితో పాటు\nఅందరూ ఆశ్చర్యపోయారు.\n\n“నీకేమైనా పిచ్చి పట్టిందా?” అన్నాడు\nఅక్బర్ అసహనంగా.\n\n“ఆ సంగతి తరవాత తెలుస్తుంది. మొదట\nనేను అడిగింది దయచేసి ఇప్పించండి\nప్రభూ,” అన్నాడు మహేశ్ వినయంగా.\n\nఅక్బర్ వెంటనే కొరడా తెప్పించి, దాన్ని\nతెచ్చిన వాణ్ణి దగ్గరికి పిలిచి, “కొరడాతో వాణ్ణి\nనిజంగానే కొట్టొద్దు. కొడుతున్నట్టు అభిన\nయిస్తూ, మెల్లగా తాకించు,\" అని చెవిలో\nచెప్పాడు.\n\nభటుడు వెళ్ళి అలా ఝళిపిస్తూంటే,\nముందుకు వంగిన మహేశ్, ఒకటి, రెండూ...\nఅంటూ లెక్కించి, పది రాగానే, “ఆగు!”\nఅని అరిచి తలెత్తి అక్బర్ చక్రవర్తిని చూస్తూ,\n“ప్రభూ, కానుకలో నా వాటా నేను పుచ్చు\nకున్నాను. ఇక మిగిలిన దాన్ని తమ ఉద్యో\nగుల్లో ఇద్దరు సమంగా పంచుకుంటారు,”\nఅన్నాడు.\n\n“ఏమిటి నువ్వంటున్నది?” అని అడి\nగాడు అక్బర్ అతడు చెబుతున్నది అంతు\nబట్టక.\n\n“అవును ప్రభూ! భవన ద్వారం వద్ద నిల\nబడ్డ ఇద్దరు కాపలా భటులు ఏదైనా ఇస్తే తప్ప\nనన్ను లోపలికి వదలనన్నారు. ‘నా దగ్గర\nడబ్బులు లేవు. ప్రభువిచ్చే కానుకను మీతో\nసమానంగా పంచుకుంటాను, ' అని మాట\nఇచ్చి లోపలికి వచ్చాను ప్రభూ,” అన్నాడు\nమహేశ్\n\n“అలాగా!” అన్నాడు అక్బర్ కోపంతో.\n\n“వాళ్ళను పిలిపిస్తే అంతా తమకు తెలు\nస్తుంది,” అన్నాడు మహేశ్.\n\nఅక్బర్ తల పంకించాడు.\n\nకొంతసేపటికి ఆ ఇద్దరు భటులూ అక్క\nడికి రాగానే, “మిత్రులారా, మీరు నాకెంతో\nసాయపడ్డారని ప్రభువులకు విన్నవించాను.\nమీ దయ లేకుంటే నాకు ప్రభువుల దర్శన\nభాగ్యం లభించేదికాదని చెప్పాను. ఆయన\nదయచేసిన కానుకలో మీకు తలా ఒక వాటా\nఇవ్వాలి కదా. ప్రభువులు ఇప్పిస్తారు. పుచ్చు\nకోండి,” అన్నాడు మహేశ్.\n\nఇద్దరు భటులూ, సంతోషంగా తలలూ\nపారు.\n\nఒక భటుణ్ణి ముందుకు రమ్మని, కొరడా\nపట్టుకున్న వ్యక్తి పది దెబ్బలు కొట్టాడు. ఆ\nతరవాత రెండవ కాపలాభటుడు కుయ్యో\nమొర్రో అంటూ మిగిలిన పది కొరడాదెబ్బలూ\nతిన్నాడు.\n\n“ఈ క్షణమే, లంచగొండులైన మిమ్మల్ని,\nఉద్యోగాల నుంచి తొలగిస్తున్నాను,” అన్న\nఅక్బర్ చక్రవర్తి, మహేశ్ కేసి తిరిగి, “నువ్వు\nచాలా తెలివైనవాడివి. మీ బడిపంతులు\nచెప్పింది నిజం. నీ సమర్థత నిరూపించు\nకున్నావు. ఇప్పుడే నిన్ను బీర్బల్ పేరుతో నా\nఆస్థానంలో ఉన్నత పదవిలో నియమిస్తు\nన్నాను,” అన్నాడు చిన్నగా నవ్వుతూ.",
            "book_page_end": 28,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_08",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "వార్తలు",
            "moral": "N/A",
            "keywords": [
                "ఎవరెస్టు",
                "ఆపా షెర్పా",
                "ప్రపంచ రికార్డు",
                "అబ్దుల్ కలామ్",
                "కింగ్ చార్లెస్ అవార్డు"
            ],
            "characters": [
                "ఆపా షెర్పా",
                "చివాంగ్ నీమా",
                "ఘెలూ షెర్పా",
                "డా. ఎ.పి.జె. అబ్దుల్ కలామ్",
                "జపాన్ చక్రవర్తి అకిహితో"
            ],
            "locations": [
                "ఎవరెస్టు శిఖరం",
                "లండన్",
                "భారతదేశం"
            ],
            "content": "**పదిహేడవసారి పర్వతారోహణ!**\n\nసూపర్ షెర్పా ఎక్స్పిడిషన్కు చెందిన ఆపా షెర్పా మరి\nఐదుగురు షెర్పా గైడ్లు మే 16వ తేదీ ఎవరెస్టు శిఖరాన్ని\nఅధిరోహించారు. ప్రపంచంలోనే అత్యంత ఎత్తయిన\n(8,850మీ.) ఈ పర్వత శిఖరాన్ని ఆపా షెర్పా 17వ\nసారి అధిరోహించాడు. ఇది ఇప్పటికి ప్రపంచ రికార్డు.\nచివాంగ్ నీమా అనే షెర్పా గైడ్ 2006లో 14వ సారి\nఅధిరోహించాడు. ఆపాతో కలిసి ఈ సంవత్సరం వెళ్ళిన\nఘెలూ షెర్పా 13 వసారి అధిరోహించాడు. ఈ పర్వతారోహ\nకులు శిఖరం మీదపదిహేను నిమిషాలు గడిపి, కిందికి దిగడం\nప్రారంభించారు. 17 సార్లు ఎవరెస్టును అధిరోహించిన 46\nఏళ్ళ ఆపా షెర్పా ఆరోగ్యంగానే ఉన్నప్పటికీ, ఎవరెస్టు మీదికి\nవెళ్ళడం “ఇదే ఆఖరుసారి. ఎవరెస్టుకు ఇక ఎవర్ రెస్ట్,” అన్నాడు పత్రికలవాళ్ళతో నవ్వుతూ.\n\n**డా. అబ్దుల్ కలామ్కు అవార్డు**\n\nరాయల్ సొసైటీ ఆఫ్ లండన్ ఏర్పాటు చేసిన రెండవ కింగ్ చార్లెస్ అవార్డును డా. ఎ.పి.జె.\nఅబ్దుల్ కలామ్ అందుకున్నారు. తమ దేశంలో విజ్ఞాన పరిశోధనల పురోగతికి పాటుపడ్డ దేశాధి\nనేతలకే ఈ అవార్డును ప్రదానం చేస్తారు. అటువంటి అరుదైన గౌరవ పురస్కారాన్ని 1998 వ\nసం.లో జపాన్ చక్రవర్తి అకిహితోకు అందజేశారు. ఇప్పుడు రెండవ వారుగా మన అబ్దుల్ కలామ్\nఅందుకున్నారు. “ప్రపంచం మొత్తం మీద కొందరు రాజ్యాధినేతలు\nమాత్రమే జాతీయంగానూ, అంతర్జాతీయంగానూ విజ్ఞాన\nశాస్త్రాన్ని అభివృద్ధి చేయడానికి పాటుపడుతున్నారు.\nభారత రాష్ట్రపతిగా మీ అధ్యక్షతలో భారతదేశం\nశాస్త్ర, సాంకేతిక రంగాలలో విస్తృత పెట్టుబడు\nలతో ముందుకు సాగుతూ, విజ్ఞాన శాస్త్ర ప్రాచుర్య\nకార్యకలాపాలు విరివిగా జరుగుతున్నాయి. ఇండి\nయాస్ టెక్నాలజీ విజన్ 2020 రూపొందిం\nచడం ద్వారా భారతదేశం వర్థమానదేశం స్థాయి నుంచి\nఅభివృద్ధి చెందిన దేశంగా రూపాంతరం చెందడానికి\nచక్కని దిశానిర్దేశం చేశారు,” అంటూ సొసైటీ అబ్దుల్\nకలాంను ప్రశంసించింది. సిల్వర్-గిల్ట్ పతకంతో ప్రశంసాపత్రాన్ని\nఅందించారు.",
            "book_page_end": 29,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_09",
            "raw_genre_backup": "వార్తలు",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "నమ్మించలేని నిజం!",
            "book_page_start": 30,
            "pdf_page_start": 30,
            "pdf_page_end": 32,
            "author": "ఎన్.వి.ఆర్.సత్యనారాయణమూర్తి",
            "genre": "నీతి కథ",
            "moral": "అబద్ధాలు చెప్పే అలవాటు ఉంటే, నిజం చెప్పినా ఎవరూ నమ్మరు.",
            "keywords": [
                "అబద్ధాలు",
                "దొంగతనం",
                "సింహాచలం",
                "బాలానందుడు",
                "మోసం"
            ],
            "characters": [
                "మణిరత్నం",
                "బాలానందుడు (గురువు)",
                "రంగనాధం",
                "రామనాధం",
                "సింహాచలం (దొంగ)",
                "సోమనాధం"
            ],
            "locations": [
                "బాలానంద గురుకులం",
                "పెనుగొల్లు",
                "పట్నం సంత",
                "గుడి"
            ],
            "content": "బాలానంద గురుకులంలో చదివే మణి\nరత్నం ఏం చెప్పినా సహవిద్యార్థులు నమ్మే\nవారు కారు. ఎందుకంటే చిన్న చిన్న అబద్ధాలు\nచెప్పడం అంటే వాడికి మహాసరదా. ఒకనాటి\nసాయంకాలం వాడు ఏదో చెప్పడానికివస్తే,\n“వద్దు, నాయనా, మేము మీ మాట నమ్మం,”\nఅన్నారు విద్యార్థులు. “నేను ఇప్పుడు అబద్ధం\nచెప్పడం లేదు. నిజం, నా మాట నమ్మండి,\nఅంటూ మణిరత్నం ప్రాథేయపడుతున్నప్పటికీ\n“వద్దు, నిన్ను నమ్మం,” అంటున్నారు పిల్లలు.\n\nఆ సమయంలో అటుగా వచ్చిన గురువు\nబాలానందుడు, విషయం గ్రహించి మణి\nరత్నంతో, “చీటికి మాటికి అబద్ధాలు చెప్పే\nవాడి గతి ఇంతే,” అని చెప్పి పిల్లల కేసి\nతిరిగి, “అయినా, ఎవరు ఏం చెప్పినా అందు\nలోని నిజానిజాలు గ్రహించాలి. అంతేగాని,\nఅల్ప విషయాలకు కూడా అబద్ధాలు చెప్పే\nవాడు కదా అని అతడు ఏం చెప్పినా వినం\nఅనడం భావ్యం కాదు. వెనకటికి ఒక దొంగ\nజరిగింది ఇదీ అని ఎంతమొత్తుకున్నా ఎవరూ\nదాన్ని నిజమని ఒప్పుకోలేదు. ఒక్కొక్కసారి\nనమ్మించలేని సంఘటనలు కూడా జరు\nగుతూ ఉంటాయి. మీకు ఆ కథ చెబుతాను,\nవినండి,” అంటూ ఇలా చెప్పసాగాడు:\n\nపెనుగొల్లుకు చెందిన రంగనాధం, రామ\nనాధం బండి మీద పట్నం సంతకు వెళ్ళి,\nఅక్కడ తాము తెచ్చిన ధాన్యం అమ్మి, తమకు\nకావలసిన సరుకులు కొనుక్కుని, మిగిలిన\nడబ్బులను దుస్తుల్లో దాచుకుని, వచ్చిన\nబండిలోనే తిరుగు ప్రయాణమయ్యారు.\n\nసగం దూరం వచ్చేసరికి వేసవి ఎండ\nతీవ్రం కాసాగింది. బండిని లాగుతూన్న ఎడ్లు\nకూడా నురగలు కక్కుతూ ఆయాస పడ\nసాగాయి. రహదారికి పక్కన కొద్ది దూరంలో\nఒకపాడు పడిన గుడి కనిపించడంతో, బండిని\nఅటు వైపు తిప్పి ఆపమన్నారు.\n\nబండివాడు గుడి దాపులనున్న చెట్టు కింద\nబండిని ఆపాడు. కొంత గడ్డి తీసుకువెళ్ళి,\nగుడి ముందు అరుగు మీద పరిచాడు. ఆ\nఎండు గడ్డి మీద రంగనాధం, రామనాధం\nకూర్చున్నారు. బండివాడు ఎడ్ల ముందు గడ్డి\nవేసి, బండి పక్కనే కూర్చున్నాడు.\n\nఆ సమయంలో అక్కడికి పెద్ద తలపాగా\nచుట్టుకుని బుర్ర మీసాలతో, చేతిలో అద్దాల\nపెట్టెతో ఒక మనిషి వచ్చాడు. తానొక మిఠాయి\nవ్యాపారిననీ, సింహాచలం తన పేరనీ పరి\nచయం చేసుకుని వాళ్ళ పక్కనే కూర్చున్నాడు.\n\nరంగనాధం, రామనాధం పెరుగన్నం\nమూట విప్పి, బండివాడికీ, మిఠాయి వ్యాపా\nరికీ కొంచెం పెట్టి, తామూ తిని నీళ్ళు తాగారు.\n\nఎండ చల్లబడింది ఇక బయలుదేరుదా\nమనుకుంటూన్నప్పుడు వ్యాపారి, “నా మిఠా\nయిలు తిని చూడండి. చాలా రుచిగా\nఉంటాయి,” అంటూ ముగ్గురికీ మూడు\nమిఠాయి ఉండలు ఇచ్చి, తనూ ఒకటి\nతిన్నాడు. “చాలా రుచిగా ఉన్నాయి,\"\nఅంటూ తిన్న ఆ ముగ్గురూ నిమిషాల్లో స్పృహ\nతప్పి పడిపోయారు. మిఠాయిలు ఇచ్చిన\nవాడు నిజానికి మిఠాయి వ్యాపారి కాదు. ఆ\nవేషంలో వచ్చిన దొంగ. తను మంచి మిఠాయి\nతిని, వాళ్ళ ముగ్గురికీ మత్తు మందు కలిపిన\nమిఠాయిలు ఇచ్చాడు.\n\nవాళ్ళ దగ్గరున్న సొమ్మును కాజేద్దామని\nవాడు అడుగు ముందుకు వేయబోతూం\nడగా, దభీమని తల వెనక భాగంలో బలంగా\nదెబ్బ పడింది. గిర్రున కళ్ళు తిరిగి కింద పడ్డ\nదొంగకు ఎదుట పెద్ద కత్తితో దృఢకాయుడైన\nయువకుడొకడు కనిపించాడు. వాడూ దొంగ\nతనానికి వచ్చిన దొంగే!\n\nనలుగురూ సొమ్మసిల్లి పడి వుండడం\nచూసి, తన పని సులభం అయిపోయిందన్న\nఆనందంతో, వాడు పెద్ద అంగవేసి గుడి\nముందున్న అరుగు మీదికి ఎక్కబోయాడు.\nఅప్పుడు వాడి చూపులు యథాలాపంగా ఆ\nగుడిలోపలి విగ్రహం మీద పడడంతో ఉలిక్కి\nపడ్డాడు. అది తను నిత్యం మొక్కుకునే భైరవీ\nమాత విగ్రహం. ఆ మాత ఎదుట దొంగతనం\nచేయకూడదని తన తండ్రి చెప్పిన మాట\nగుర్తు రావడంతో, వాళ్ళ దగ్గరున్న సొమ్ములను\nఒక్కటికూడా ముట్టుకోకుండా వెళ్ళి పోయాడు.\n\nకొంత సేపయ్యాక ఆ రహదారిగుండా\nవెళుతూన్న సోమనాధం, గుడి దగ్గరి బండిని\nచూసి, “ఇది మన ముత్యాలు బండిలాగు\nన్నదే,” అనుకుంటూ కేక వేసి పిలిచాడు.\nసమాధానం రాకపోయేసరికి, దగ్గరికి వెళ్ళి\nచూశాడు. అక్కడ స్పృహ తప్పి పడి ఉన్న\nనలుగురిలో ముగ్గురు తమ ఊరి వారని\nతెలియడంతో, దారిన వెళ్ళే నలుగురికి\nవిషయం చెప్పి, వారి సాయంతో ఆ నలుగు\nరిని బండిలోకి ఎక్కించి పెనుగొల్లుకు తీసుకు\nపోయి వైద్యం చేయించాడు.\n\nస్పృహరాగానే రంగనాధం, సోమనాధం\nచెప్పింది విని, “ఈ సింహాచలం దొంగవెధవ!\nమాకు మత్తుమందు కలిపిన మిఠాయిలు\nఇచ్చి మోసం చేశాడు. దేవుడు వీడికి తెలివి\nతప్పించి తగిన శాస్తి చేశాడు,” అన్నాడు.\n\n“అవును. పాపం చేస్తే దేవుడు ఊరుకుం\nటాడా?” అన్నాడు రామనాధం. ఈలోగా\nచాలామంది జనం అక్కడ పోగయ్యారు.\n\nఆఖరుగా కళ్ళు తెరిచి వాళ్ళను చూసిన\nసింహాచలం, “అవును. నేను దొంగనే. ఒప్పు\nకుంటున్నాను. అయితే, మీరు అనుకుంటు\nన్నట్టు దేవుడు నాకు స్పృహతప్పించలేదు.\nనా వెనక వచ్చిన ఒక దొంగ తల వెనక బలంగా\nకొట్టి, స్పృహకోల్పోయేలా చేశాడు,” అన్నాడు.\n\nఇంతలో విషయం తెలిసి అక్కడికి వచ్చిన\nగ్రామపెద్ద వాడి మాట విని, “నిజంగానే దొంగ\nవచ్చి వుంటే దొంగతనం చేయకుండా వెళ్ళి\nఉండడు కదా? నీ మాటలు ఎవరు నమ్మ\nగలరు? ఇంకా ఎందుకీ అబద్ధాలు?” అని\nమందలించివాణ్ణి భటులకు అప్పగించాడు.\n\nఇంత వరకు చెప్పిన గురువు బాలానం\nదుడు, “చూశారా, సింహాచలం నిజం చెప్పినా\nఒక్కరూ నమ్మలేదు. ఎందుకంటే వాడు\nమొదట చేసింది మోసకృత్యం. పైగా వాడొక\nదొంగ. ఇక మన మణిరత్నం మంచివాడేగాని\nపనిదొంగ. చెప్పిన పని చేయకుండా తప్పించు\nకోవడానికి ఏవేవో అబద్ధాలు కల్పించి చెప్పే\nవాడు. అందుకే వాడిప్పుడు నిజం చెబుతున్నా\nమీరు నమ్మడం లేదు. అదీ మంచిది కాదు.\nవాడు చెప్పే నిజం వినండి. వాడూ నిజం\nమాట్లాడడానికి ప్రోత్సహించండి,” అన్నాడు.\n\nవిద్యార్థులు సరే నన్నట్టు సంతోషంగా తల\nలూపారు.",
            "book_page_end": 32,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చందమామ ఇండియా క్విజ్ - 8",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "క్విజ్",
            "moral": "N/A",
            "keywords": [
                "భగవద్గీత",
                "కంబన్ రామాయణం",
                "గీతాంజలి",
                "మాల్గుడి",
                "నైటింగేల్ ఆఫ్ ఇండియా"
            ],
            "characters": [
                "కంబన్",
                "రవీంద్రనాథ టాగూర్",
                "జవహర్ లాల్ నెహ్రూ",
                "ఆర్. కె. నారాయణ్",
                "గాంధీజీ"
            ],
            "locations": [
                "భారతదేశం"
            ],
            "content": "భారతీయ సాహిత్యం\n1. భగవద్గీతలో మొత్తం ఎన్ని అధ్యాయాలు ఉన్నాయి?\nఎ. 78 బి. 18 సి. 58\n2. తమిళకవి కంబన్ రామాయణాన్ని ఒక దేవాలయ\nప్రాంగణంలో కూర్చుని రచించాడని చెబుతారు. ఆ\nదేవాలయం ఎక్కడ ఉన్నది?\nఎ. చిదంబరం బి. రామేశ్వరం సి. శ్రీరంగం\n3. రవీంద్రనాథ టాగూర్ 'గీతాంజలి'ని బెంగాలీలో\nరచించాడు. దానిని ఆంగ్లంలోకి అనువదించిన వారెవరు?\nఎ. టాగూరే చేశారు బి. సరోజినీ నాయుడు సి. మధుసూదన్ దత్\n4. 'ది గ్లింప్సస్ ఆఫ్ వరల్డ్ హిస్టరీ' రచయిత ఎవరు?\nఎ. మినూ మసానీ బి. అనీ బిసెంట్ సి. జవహర్ లాల్ నెహ్రూ\n5. 'మాల్గుడి' అనే కల్పిత పట్టణం ఎవరి రచనలలో వస్తుంది?\nఎ. ఆర్. కె. నారాయణ్ బి. రస్కిన్ బాండ్ సి. ప్రేమచంద్\n6. ‘నైటింగేల్ ఆఫ్ ఇండియా' అని గాంధీజీ ఎవరిని అన్నారు?\nఎ. ఎం.ఎస్. సుబ్బులక్ష్మి బి. సరోజినీ నాయుడు సి. లతామంగేష్కర్",
            "book_page_end": 33,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_11",
            "raw_genre_backup": "క్విజ్",
            "normalized_genre_te": "క్విజ్",
            "normalized_genre_code": "QUIZ",
            "content_type": "QUIZ / PUZZLE",
            "language": "TELUGU"
        },
        {
            "title": "నాకు నచ్చిన కథ - 3 - సుకేశిని",
            "book_page_start": 34,
            "pdf_page_start": 34,
            "pdf_page_end": 36,
            "author": "శ్రీమతి సుధానారాయణమూర్తి",
            "genre": "నీతి కథ",
            "moral": "నిస్వార్థ సేవ, ఆత్మత్యాగం ఇతరులకు శాశ్వత క్షేమాన్ని చేకూరుస్తాయి.",
            "keywords": [
                "సుకేశిని",
                "రామాపురం",
                "నీటి ఎద్దడి",
                "రాక్షసుడు",
                "నిస్వార్థ సేవ"
            ],
            "characters": [
                "సుకేశిని",
                "సుకేశిని తల్లి",
                "రాక్షసుడు (కొండ అధిపతి)",
                "యువకుడు"
            ],
            "locations": [
                "సిరిమేరుగిరి కొండ",
                "రామాపురం",
                "తటాకం"
            ],
            "content": "**సుకేశిని**\nసుకేశిని చాలా అందమైన అమ్మాయి. సిరి\nమేరుగిరి కొండ దిగువన వున్న రామాపురంలో\nఆమె నివసించేది. రామాపురంలో నీటి ఎద్దడి\nఎక్కువ. బిందెడు నీళ్ళ కోసం గ్రామప్రజలు\nచాలా దూరం వెళ్ళ వలసి వచ్చేది. వ్యవసాయం\nసక్రమంగా జరిగేది కాదు. ప్రజలు పేదరికంతో\nనానా అవస్థలు అనుభవించేవారు.\n\nసుకేశిని, ఆమె తల్లి ఒక గుడిసెలో నివసించే\nవారు. వాళ్ళు పేదలే కాని, చాలా కష్టపడి పని\nచేసేవారు. వాళ్ళకు కొన్ని గొర్రెలుండేవి. వాటిని\nమేపుకుంటూ జీవనం సాగించేవారు. సుకేశినికి\nఅందమైన చాలా పొడవైన శిరోజాలుండేవి. ఆమె\nనడుస్తూంటే జుట్టు పాదాల వరకు జీరాడుతూ\nఉండేది.\n\nఒకనాడు గొర్రెలకు కావలసిన గడ్డి సుకే\nశ్రినికి చుట్టుపక్కల ఎక్కడా కనిపించలేదు. కొండ\nమీదికి వెళ్ళి గడ్డి కోసుకురావాలనుకున్నది.\nకష్టపడి కొండ ఎక్కి సగం దూరం వెళ్ళేసరికి\nబాగా అలిసిపోయి ఒక వేపచెట్టు కింద కూర్చు\nన్నది. వేపచెట్టు నీడలో విశ్రాంతి తీసుకుం\nటూండగా లేత ఆకులతో ఒక వింత తీగ ఆమె\nదృష్టిని ఆకర్షించింది. అలాంటి తీగను ఆమె\nగొర్రెలకు వేస్తే తింటాయన్న ఉద్దేశంతో, సుకే\nశిని ఆ తీగను పట్టి గట్టిగా లాగింది. ఆ తీగతో\nభూమికి అడుగున వున్న గుమ్మడికాయ పైకి\nవచ్చింది. మరుక్షణమే ఆ గుమ్మడికాయ పల్లం\nనుంచి బుగ్గలా నీరు పైకి చిమ్మిసుకేశిని ముఖాన్ని\nతడిపింది. ఆ నీళ్ళను తాగి చూసింది సుకేశిని.\nతియ్యగా ఉన్నాయి. ఆమె మనసు సంతో\nషంతో నాట్యం చేసింది. ఇంతకాలానికి నీటి\nబుగ్గను కనుగొన్నదన్న మాట! తన గ్రామ ప్రజలు\nఈ నీళ్ళను ఉపయోగించుకుంటే వాళ్ళ నీటి\nసమస్య శాశ్వతంగా పరిష్కారమై పోతుంది!\n\nఆమె ఇలా అనుకుంటూండగా హఠాత్తుగా\nసుడిగాలి వీచడంతో, గుమ్మడికాయ ఎగిరి\nవెళ్ళి, నీటి బుగ్గకు అడ్డుగా పడి నీళ్ళు రావడం\nఆగిపోయింది. ఏమి జరుగుతున్నదో గ్రహించే\nలోపలే ఆమె కొండ శిఖరం మీదికి చేర్చబడింది. కొండ మీద అందమైన తటాకం కనిపించింది.\n\nఅంతలో అక్కడున్న ఒక రాక్షసుడు అమిత\nఆగ్రహంతో, “బుడిగీ! నేనీ కొండకు అధి\nపతిని. ఇక్కడ రెండు జలవనరులు నా అధీ\nనంలో ఉన్నాయి. ఒకటి ఈ తటాకం. రెండవది\nఆ బుగ్గ. ఇప్పుడు నీకా రహస్యం తెలిసి\nపోయింది. ఈ రహస్యాన్ని నీ గ్రామస్థులకు\nచెప్పావో, నిన్ను తెచ్చి, తటాకం కింద పాతిపెట్టి,\nరోజూ నీ జుట్టు మీద నీళ్ళు ప్రవహించేలా\nచేయగలను. జాగ్రత్త! ఇదే నీకు నా హెచ్చరిక!\nఇక నువ్వు వెళ్ళవచ్చు,” అని బిగ్గరగా అరిచాడు.\n\nసుకేశిని సమాధానం చెప్పేలోగా ఆమెను\nసుడిగాలి, గ్రామంలోకి తెచ్చి పడవేసింది.\n\nఇవన్నీ కూడా కళ్ళు మూసి తెరిచేలోగా\nచకచకా జరిగిపోవడంతో అంతా కలలా అని\nపించింది సుకేశినికి. అయితే, అది కలకాదు\nనిజమని చెప్పడానికి ఆమె చేతిలోవున్న వింత\nతీగ ఆకు ఒకటి గుర్తుగా నిలిచింది. ఆమె\nదీనిని గురించి చాలా రోజులు ఆలోచించింది.\nఎలాగైనా గ్రామ ప్రజల నీటి సమస్యను పరిష్క\nరించాలని నిర్ణయించింది. అయితే రాక్షసుడి\nహెచ్చరికను తలుచుకున్నప్పుడు, “చల్లటి\nనీళ్ళు ఎప్పుడూ నా జుట్టు గుండా ప్రవహిస్తూనే\nఉంటాయి కదా!\" అని భయపడేది.\n\nరోజులు, నెలలు గడిచాయి. నీటి ఎద్దడి\nఎక్కువయ్యే కొద్దీ, ఆమె మానసిక వేదన కూడా\nఎక్కువయింది. పట్టరాని వేదన కారణంగా\nఆమె జుట్టు తెల్లబడసాగింది. కొన్నాళ్ళకు\nఆమె జుట్టు పూర్తిగా తెల్లబడిపోయింది. ఆమె\nఅందం కూడా కనుమరుగయింది.\n\nఒకనాడు ఆమె జబ్బు పడ్డ తల్లికీ, దప్పికతో\nవిలవిలలాడుతూన్న గొర్రె పిల్లలకూ బిందెడు\nనీళ్ళు తేలేక పోయింది. వేసవి ఎండలు మండి\nపోతున్నాయి. ఆమె చాలా సేపు తీవ్రంగా ఆలో\nచించి ఒక నిర్ణయానికి వచ్చింది. మొత్తం గ్రామం\nమేలుకోసం తను ఒక్కతె ప్రాణత్యాగం చేయడం\nఫరవాలేదనిపించింది.\n\nమరునాడు తెల్లవారగానే గ్రామస్థులందరినీ\nసమావేశపరచి, జరిగినదంతా వివరించి, “నేను\nమిమ్మల్ని ఆ బుగ్గ దగ్గరికి తీసుకువెళతాను,”\nఅన్నది.\n\nఅక్కడ చేరిన జనం నుంచి ఒక యువకుడు\nనిలబడి, “మా సుఖం కోసం నువ్వు ప్రాణ\nత్యాగం చేయడం బాగా లేదు. అందుకు నేనొక\nపరిష్కారం చెబుతాను. నీలాగే ఒక కొయ్య\nబొమ్మను తయారు చేద్దాం. నువ్వు నీ శిరో\nజాలను తీసి ఇచ్చావంటే, నేను వాటిని బొమ్మ\nతలకు' అతికిస్తాను. శిరోజాలు లేకుండా నీ\nముఖం మరోలాగా ఉంటుంది గనక, నిన్ను\nగుర్తు పట్టడం కొత్తవారికి అంత సులభం\nకాదు. ఆ రాక్షసుడు కూడా నీ శిరోజాలతో ఉన్న\nనీ రూపం బొమ్మను తీసుకువెళ్ళి తటాకం\nకింద పాతి పెడతాడు. అంతే,” అన్నాడు.\n\nఅది మంచి ఆలోచన అని అందరూ భావిం\nచారు. మరునాడు, మంచి దేహసౌష్ఠవంగల\nవాళ్ళూ, యువతీయువకులూ సుకేశిని వెంట\nసిరిమేరు కొండ మీదికి వెళ్ళారు. కొండ మీది\nవేపచెట్టునూ, వింత తీగనూ చూశారు.\n\n“నేను గుమ్మడి కాయను లాగేలోగా మీరు\nఇక్కడి నుంచి మన గ్రామం వరకు కాలువ\nతవ్వండి. నేను గుమ్మడి కాయను లాగిన\nవెంటనే దానిని పగలగొట్టి ధ్వంసం చేయండి.\nఆ తరవాత దేవుడి చిత్తం!\" అన్నది సుకేశిని.\n\nగ్రామస్థులు ఆమె చెప్పినట్టే చేశారు. ఆమె\nతీగను లాగగానే బుగ్గ నుంచి పెల్లుబికిన నీళ్ళు\nకాలువ గుండా గ్రామం కేసి ఉరకలెత్తింది.\nమరుక్షణమే సుడిగాలిలా వచ్చి, రాక్షసుడు\nపొడవాటి శిరోజాలుగల బొమ్మను కొండ మీదికి\nతీసుకు వెళ్ళి, తటాకం కింద పాతిపెట్టాడు.\nఅది బొమ్మ అని గ్రహించక రాక్షసుడు మరింత\nఆవేశంతో, తటాకం గట్టును తెగగొట్టి శీతల\nజలాలు పట్టులాంటి ఆమె పొడవాటి శిరోజాల\nగుండా ప్రవహించేలా చేశాడు. అప్పటికీ ఆగ్రహం\nచల్లారని రాక్షసుడు ఆవేశంతో సిరిమేరుగిరి\nమీది నుంచి ఎక్కడికో వెళ్ళిపోయాడు.\n\nసుకేశిని తెల్లటి జుట్టు మీదుగా జారిన\nతటాక జలాలు కొండ పైనుంచి కింది లోయ\nలోకి వెండి జలపాతాల్లా ఉరకసాగాయి. ఆ\nజలాలు గ్రామస్థుల వ్యవసాయం సాగుకు\nఉపయోగ పడ్డాయి. కాలువ జలాలూ తాగు\nనీరుగా ఉపయోగపడ్డాయి. అప్పటి నుంచి\nరామాపురం కరువు కాటకాల నుంచి రక్షించ\nబడింది.\n\nసుకేశినికి మళ్ళీ ఒత్తుగా, నల్లగా, నిగనిగ\nలాడుతూ శిరోజాలు పెరిగాయి. ఆమె నిస్వార్థ\nసేవకు రామాపురం ప్రజలు తమ కృతజ్ఞతలు\nతెలియజేసి, ఆమెను ఎంతగానో\nకొనియాడారు.",
            "book_page_end": 36,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "గొర్రెల కాపరి అదృష్టం!",
            "book_page_start": 37,
            "pdf_page_start": 37,
            "pdf_page_end": 40,
            "author": "చందమామ బృందం",
            "genre": "జానపద కథ",
            "moral": "భక్తి అనేది మతంలోనో, పవిత్ర స్థలాల్లోనో కాదు, అంతటా సమానంగా పవిత్రతను చూసే నిజమైన జ్ఞానంలో ఉంటుంది.",
            "keywords": [
                "కల్హణుడు",
                "బ్రాహ్మణుడు",
                "హరిద్వార్",
                "గంగానది",
                "గొర్రెల కాపరి"
            ],
            "characters": [
                "బ్రాహ్మణుడు",
                "కల్హణుడు (గొర్రెల కాపరి)",
                "గంగామాత",
                "ఏనుగు"
            ],
            "locations": [
                "మారుమూల గ్రామం",
                "హరిద్వార్",
                "గంగానది",
                "రాజమార్గం"
            ],
            "content": "ఒకానొకప్పుడు ఒకానొక మారుమూల గ్రామంలో\nభక్తుడైన ఒక బ్రాహ్మణుడుండేవాడు. ప్రతి\nమంగళ, శుక్రవారాల్లో ఆయన తన ఇంటి ఆవ\nరణలో పురాణ కాలక్షేపం చేసేవాడు. పురాణ\nకాలక్షేపం వినడానికి వచ్చే గ్రామ ప్రజలు,\nవిన్న తరవాత తమకు తోచినది, బ్రాహ్మణుడి\nపక్కనే ఉన్న వెండి పళ్ళెంలో భక్తితో వేసి వెళ్ళే\nవారు. దాంతో ఆయన జీవనం సాగించేవాడు.\n\nరోజులు గడిచే కొద్దీ బ్రాహ్మణుడిలో తన\nపాండిత్యం పట్ల, పవిత్రత పట్ల అహంకారం\nపెరగసాగింది. గ్రామస్థులందరిలోకీ తాను అధి\nకుణ్ణన్న భావం ఏర్పడసాగింది. దాంతో ప్రజలతో\nకటువుగా ప్రవర్తించసాగాడు. వెండి పళ్ళెంలో\nకాసులువేయకుండా వెళ్ళేవారిని చూసి మంద\nలించేవాడు. పురాణకాలక్షేపం వినడానికి వచ్చిన\nప్రజలు చెల్లించిన డబ్బులు, కొన్నాళ్ళకు ఆయన\nతీర్థయాత్రకు వెళ్ళిరావడానికి సరిపడా పోగ\nయ్యాయి. దానిని చూసి ఆయన ఎంతగానో\nసంబరపడి, ఒకనాడు ఉపన్యాసం పూర్తి చేశాక,\n\"మీలో హరిద్వార్ను గురించి విన్నవాళ్ళు\nఎంత మంది ఉన్నారో నాకు తెలియదు.\nఅది ఈ భూమండలంలోని పవిత్ర తీర్థా\nలలోకెల్లా పవిత్రమైనది. నేను హరిద్వార్\nయాత్రకు వెళుతున్నాను. యాత్ర నుంచి\nతిరిగివచ్చాక పురాణకాలక్షేపం ప్రారంభి\nస్తాను,\" అన్నాడు.\n\nకాలక్షేపం వినడానికి వచ్చిన ప్రజలు ఒక\nరొకరుగా వెళ్ళిపోసాగారు. కొందరు వెళ్ళే\nముందు బ్రాహ్మణుడి పాదాల ముందు సాష్టాంగ\nపడి మొక్కి, ఆయన నుంచి ఆశీస్సులు పొంది\nమరీ వెళ్ళారు. ఆఖరుగా ఒక యువకుడు\nచేతులు జోడించి, బ్రాహ్మణుడి ఎదుటికి వచ్చాడు.\nబ్రాహ్మణుడా యువకుణ్ణి గుర్తు పట్టి, “ఏరా,\nకల్హణా? ఏం కావాలి?” అని అడిగాడు.\n\n“స్వామీ, నేనూ మీతో పాటు మీరు వెళు\nతూన్న పవిత్రమైన హరిద్వారా యాత్రకు రావచ్చా?”\nఅని అడిగాడు.\n\nఒక గొర్రెల కాపరి ఉన్నట్టుండి భక్తుడై\nపోవడం బ్రాహ్మణుడికి విస్మయం కలిగించింది.\n“హరిద్వార్, పక్కనే ఏదో కూతవేటు దూరంలో\nఉందనుకుంటున్నావా? చాలా దూరం వెళ్ళాలి.\nనువ్వు నాతో వచ్చావంటే, తిరిగివచ్చేంతవరకు\nనీ గొర్రెల్ని ఎవరు చూసుకుంటారు?\" అని\nఅడిగాడు బ్రాహ్మణుడు.\n\n\"అదేం సమస్య కాదు స్వామీ. అవి తమం\nతట మేసేసి, సాయంకాలానికి కొట్టానికి తిరిగి\nరాగలవు,” అన్నాడు గొర్రెలకాపరి.\n\n“అలాగా! నువ్వు నాతో రావడం సంతోషమే.\nరేపు తెల్లవారుజామునే ప్రయాణం. అన్నీ సిద్ధం\nచేసుకో,” అన్నాడు బ్రాహ్మణుడు గొప్ప ఉప\nకారం చేస్తున్నట్టు.\n\nదారి పొడవునా బ్రాహ్మణుడు హరిద్వార్\nపవిత్రతను గురించీ, అలాంటి పవిత్ర క్షేత్రాన్ని\nసందర్శించడం అందరికీ సాధ్యం కాదనీ, పుణ్యా\nత్ములకే ఆ భాగ్యం కలుగుతుందనీ చెబుతూ\nవచ్చాడు. అదంతా విన్న కల్హణుడు మౌనంగా\nఊరుకున్నాడే తప్ప, బ్రాహ్మణుడిలా మాటి\nమాటికీ భగవన్నామాన్ని భక్తితో స్మరించలేక\nపోయాడు.\n\nహరిద్వార్ చేరుతూండగా బ్రాహ్మణుడు\nమరింత బిగ్గరగా నామకీర్తన చేయసాగాడు.\nకల్హణుడిలో ఎలాంటి ఉద్వేగం లేకపోవడం\nచూసి ఆయన ఆశ్చర్యపోయాడు. పైగా, ఆ\nయువకుడు చుట్టుపక్కల ప్రకృతి దృశ్యా\nలను చూడ్డంలో ఆసక్తిగా ఉన్నాడు. పవిత్ర\nగంగానదిని దర్శించగానే బ్రాహ్మణుడు వంగి,\n\"అమ్మా, గంగామాతా! నీ బిడ్డను ఆశీర్వ\nదించు తల్లీ! అద్భుతమైన ఈ రోజుకోసమే\nఇన్నాళ్ళు వేచి ఉన్నాను,” అంటూ భక్తితో\nనమస్కరించాడు.\n\nఅతడు లేచి నిలబడి కల్హణుడికేసి\nతిరిగి చూశాడు. అతడు ఎలాంటి చల\nనమూ లేకుండా నదీ ప్రవాహం కేసి\nచూస్తున్నాడు. ఇలాంటి మూర్ఖుణ్ణి\nఇక్కడికి వెంటబెట్టుకు వచ్చి మహా\nపాపం చేశాను. ఇతర పాపాలతో పాటు\n-ఈ పాపాన్ని కూడా ప్రక్షాళనం చేసుకోవాలి\nఅనుకుంటూ, “కల్హణా! నువ్వు ఇక్కడే\nఉండు. పవిత్ర గంగలో స్నానం చేసి వస్తాను.\nనేను వచ్చాక నువ్వు వెళ్ళవచ్చు,” అంటూ\nనదిలోకి దిగాడు.\n\nఇప్పుడు ఆశ్చర్యపోవడం కల్హణుడి వంత\nయింది. “ఈ నదీ జలాలలో స్నానం చేయ\nడానికా నేను ఇంత దూరం ప్రయాణం చేసి\nవచ్చాను?” అని అన్నాడు పైకి వినిపిస్తు\nన్నట్టుగా.\n\n“పాపం శమించుగాక! ఇది పరమ\nపావనమైన గంగానది! పవిత్రమైన నదు\nలన్నిటిలోకీ పవిత్రమైనది!” అన్నాడు\nబ్రాహ్మణుడు కల్హణుడి అజ్ఞానానికి నొచ్చు\nకుంటూ.\n\n“నేను మన ఊళ్ళోనే ఉండి పోయి, అక్కడి\nనదిలోనే స్నానం చేసి ఉంటే బావుండేది. రెండు\nనదులకు మధ్య నాకేం తేడా కనిపించడం\nలేదు!” అన్నాడు కల్హణుడు.\n\n“నేనిప్పుడు నీతో వాదించడానికి సిద్ధంగా\nలేను. పవిత్ర తీర్థ స్నానానికి వెళుతున్నాను.\nనీకిష్టమైన పనిచెయ్!” అంటూ స్నానఘట్టం\nమెట్లగుండా నదిలోకి దిగాడు బ్రాహ్మణుడు.\n\nవాళ్ళిద్దరి మాటలనూ విన్న గంగామాత,\n“ఆ యువకుడు ప్రతి నదినీ గంగమ్మ తల్లిగా\nభావిస్తున్నాడు. హరిద్వార్లో ప్రవహిస్తూన్న ఈ\nనదే కాకుండా ప్రతి నదీ పవిత్రమైనదేనని\nఅనుకుంటున్నాడు. అతణ్ణి తప్పక దీవించాలి,\"\nఅనుకుంటూ కల్హణుణ్ణి సమీపించి, “నేనే\nగంగను. నువ్వు నన్ను గురించి చెప్పింది విన్నాను.\nనా భక్తులందరికన్నా నీలో చక్కటి జ్ఞానం ప్రకా\nశిస్తున్నది. పేర్లు వేరైనప్పటికీ నదులన్నీ పవిత్ర\nమైనవే. ఏదీ, నీనోరు తెరువు. జ్ఞానవాక్కులను\nపల్కిన నీ నాలుకను చూడాలి!” అన్నది.\n\nకల్హణుడు అమాయకంగా నోరు తెరిచాడు.\nగంగామాత అతడి నాలుకపై ఏదో రాసి, “ఈ\nక్షణం నుంచి నువ్వు పక్షులతోనూ, జంతువుల\nతోనూ కూడా మాట్లాడగలవు. వాటి భాష, జ్ఞానం\nనీకు అర్థమవుతుంది. నీకు మహత్తరమైన\nభవిష్యత్తు ఉంది,\" అని దీవించింది.\n\nకల్హణుడు ఆశ్చర్యంగా చూస్తూండగానే\nఆమె అంతర్ధాన మయింది. అతడు స్నాన\nఘట్టంకేసి తిరిగి చూశాడు. అక్కడ స్నానం\nచేస్తున్న వారిలో తమ గ్రామం బ్రాహ్మణుడు\nకనిపించలేదు. చుట్టు పక్కల తిరిగి చూశాడు.\n\nబ్రాహ్మణుడి జాడ కనిపించలేదు. అతడికి\nగ్రామంలో తన కోసం ఎదురు చూసే తన\nగొర్రెలు గుర్తురావడంతో, వచ్చిన పని పూర్తయింది\nకదా అని తిరుగు ప్రయాణమయ్యాడు.\n\nవచ్చినప్పుడు కనిపించిన భవనాలూ,\nదృశ్యాలూ మళ్ళీ కనిపించడంతో సరైన మార్గం\nలోనే తిరిగి వెళుతున్నానన్న నమ్మకంతో నడు\nస్తూన్న కల్హణుడు ఎదురుగా పెద్ద ఊరేగింపు\nరావడం గమనించాడు. ఊరేగింపుకు ముందు\nఅలంకరించబడిన ఒక ఏనుగు తొండంతో పూల\nమాలను పట్టుకుని వస్తున్నది.\n\nదానిని చూడగానే కల్హణుడు దారి ఇవ్వ\nడానికి పక్కకు తప్పుకుని, పక్కనున్న పెద్ద\nమనిషిని, “ఏమిటా ఊరేగింపు?\" అని అడిగాడు.\nఆ ప్రాంతాన్నేలేరాజు హఠాత్తుగా మరణించా\nడనీ, రాజుకు సంతానం లేనందువల్ల, పట్టపు\nటేనుగు మాలవేసినవారే రాజు కావడం అక్కడి\nసంప్రదాయమనీ, అందుకే ఆ ఊరేగింపు అనీ\nఆ పక్కనున్న మనిషి వివరించాడు.\n\nఏనుగు కల్హణుణ్ణి సమీపించగానే, నిల\nబడి తొండమెత్తి గట్టిగా ఘీంకరించి, పూల\nదండను అతడి మెడలో వేసింది. ప్రజల\nకరతాళ ధ్వనుల మధ్య, ఏనుగు కల్హణుణ్ణి,\nతొండంతో పైకెత్తి తన వీపుపై కూర్చోబెట్టుకు\nన్నది. “మహారాజుకు జై... మహారాజుకు జై,”\nఅంటూ ప్రజలు నినాదాలు చేశారు.\n\nమేళతాళాలతో ఊరేగింపు ముందుకు\nసాగింది.\n\nరాజమార్గానికి ఇరువైపులా బారులు తీరి\nనిలబడ్డ ప్రజలలో గంగాస్నానం ముగించి\nవచ్చిన, కల్హణుడి గ్రామం బ్రాహ్మణుడు కూడా\nఉన్నాడు. ఆయన కల్హణుణ్ణి వెంటనే గుర్తుపట్ట\nలేక పోయాడు. గుర్తు పట్టాక, \"ఆహా! నిన్న\nమొన్నటి వరకు గొర్రెల కాపరి! ఈ రోజు కల్హణ\nమహారాజు! ఏమి అదృష్టం!” అంటూ ఆశ్చర్య\nపోయాడు.",
            "book_page_end": 40,
            "అసలు విషయం\nచెప్పడం మరిచాను. కోనవరంలో శివాలయం\nకట్టారు. ప్రతిష్ఠనాడు నేతి అమ్మకానికి మరి\nకొందరి అవసరమున్నది. ఈ రోజు నువ్వు\nకూడా వెళతావా?": null,
            "ఈ సారయినా నన్ను\nజమీందారును చూడనివ్వండి. నాకు నౌకరీ\nకావాలి,": null,
            "story_id": "2007_09_13",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "విశ్వం": 1,
            "చందమామ బృందం": 8,
            "కె.కె. రఘునందన": 1,
            "కోలపల్లి ఈశ్వర్": 1,
            "ఎన్.వి.ఆర్.సత్యనారాయణమూర్తి": 1,
            "శ్రీమతి సుధానారాయణమూర్తి": 1
        },
        "genre_counts": {
            "వ్యాసం": 2,
            "నీతి కథ": 4,
            "సాహస కథ": 1,
            "బేతాళ కథ": 1,
            "జీవిత చరిత్ర": 1,
            "హాస్యం": 1,
            "వార్తలు": 1,
            "క్విజ్": 1,
            "జానపద కథ": 1
        }
    }
}