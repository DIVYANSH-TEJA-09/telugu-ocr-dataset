{
    "book_id": "చందమామ_2007_02",
    "stories": [
        {
            "title": "ఆలోచించవలసిన విషయాలు",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "సంపాదకీయం",
            "moral": "సామాజిక రుగ్మతలను తొలగించడానికి క్రమశిక్షణ, ఉన్నత విలువలు అవసరం.",
            "keywords": [
                "సామాజిక సమస్యలు",
                "నరరూపరాక్షసులు",
                "క్రమశిక్షణ",
                "విలాస జీవితం"
            ],
            "characters": [],
            "locations": [
                "నోయిడా",
                "చెన్నయ్"
            ],
            "content": "2006 ముగుస్తూన్న సమయంలో రెండు విషాదవార్తలు ప్రజలను దిగ్భ్రాంతి పరచాయి.\nమొదటిది ఢిల్లీ సమీపం నోయిడాలోని ఒక ఇంటి ఆవరణలో దాదాపు 38 మంది చిన్నారుల\nఅరకొర అస్థిపంజరాలు బయటపడడం. రెండవది చెన్నయ్ లో పదకొండేళ్ళ పసివాణ్ణి, పద్దెని\nమిదేళ్ళలోపు ముగ్గురు కుర్రాళ్ళు అపహరించి, హత్యచేసిన ఘోర ఉదంతం. సెల్ఫోన్లు\nకొనుక్కోవడానికీ, కొత్త సంవత్సరాన్ని విలాసంగా జరుపుకోవడానికీ డబ్బుకావాలని వాళ్ళు పసి\nవాణ్ణి అపహరించి, ఐదు లక్షలు ఇవ్వమని ఆ పసివాడి తల్లిదండ్రులను ఫోన్లో బెదిరించారు.\nపథకం ఫలించకపోయేసరికి పసివాణ్ణి చంపేశారు!\nఇక నోయిడాలో జరిగినది మానవమాత్రులు ఊహించలేని నరరూపరాక్షసుల ఘోరకృత్యం.\nఒకరిద్దరు పిల్లలు కనిపించకుండా పోయినప్పుడే, తల్లిదండ్రుల గోడును ఆలకించి పోలీసులు\nస్పందించి తగిన చర్యలు తీసుకుని ఉంటే ఇందరు పిల్లలు బలికాకుండా కాపాడి ఉండవచ్చు.\nఇలాంటి ఘోరకృత్యాలు జరగడానికి కారణం ఏమిటి? తల్లిదండ్రులు పిల్లల పట్ల\nచాలినంత శ్రద్ధ కనబరుస్తూ తగిన రక్షణ కల్పిస్తున్నారా? హింస-ప్రతిహింస, పగ-ప్రతీకారం\nఇతివృత్తాలతో వస్తూన్న సినిమాలు; టీవీ ఛానెళ్ళ కథలు లేత హృదయాలపై చెడు ప్రభావం\nచూపడం లేదా? ఉన్నవారికీ, లేనివారికీ మధ్య అంతరం రోజు రోజుకూ పెరిగిపోవడం; ఒక\nవర్గం అనుభవిస్తూన్న విలాస జీవితం చూసి, మరొక వర్గం తామూ ఎలాగైనా అలాంటి జీవితాన్ని\nఅనుభవించాలని ఉబలాట పడడం-ఇలాంటి దురాగతాలను పురికొల్పుతున్నాయా? మనం\nతరచూ చెప్పుకునేలా జీవితంలో క్రమశిక్షణను పాటిస్తూ, ఉన్నత విలువలను అలవరచుకోవడం\nఒక్కటే వీటన్నిటికీ పరిష్కారమార్గం అంటే సత్యదూరం కాదు కదా? ఇవన్నీ ప్రతి\nఒక్కరూ ఆలోచించవలసిన విషయాలు. వేరుపురుగుల్లాంటి మౌలిక రుగ్మతలను\nతొలగించడానికి తగిన చర్యలు తీసుకోవడం అవసరం!",
            "book_page_end": 5,
            "story_id": "2007_02_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "పాఠకుల అభిప్రాయాలు",
            "moral": "చందమామ పిల్లలకు విజ్ఞాన వినోదాలను అందించి ఉత్తమ నేస్తంగా ఉపయోగపడుతుంది.",
            "keywords": [
                "పాఠకులు",
                "లేఖలు",
                "విజ్ఞానం",
                "వినోదం",
                "సీరియల్ కథలు"
            ],
            "characters": [],
            "locations": [
                "విజయనగరం",
                "భద్రాచలం",
                "గార్ల"
            ],
            "content": "చందమామలో ప్రచురించే కథలు, బేతాళ కథలు చాలా బావుంటాయి. మంచి కథలు\nప్రచురించడంతో పాటు క్విజ్లు కూడా ప్రచురించడం వల్ల కొత్త కొత్త విషయాలు తెలుసుకో\nగలుగుతున్నాం.\n- ఎన్. శిరీష, విజయనగరం - 535 001(ఆం.ప్ర)\nఈ మధ్య కొన్ని అవాంతరాలు ఎదురైనా మరల మన చందమామ తన ఉనికిని నిలబెట్టు\nకోవడం ఎంతో ఆనందదాయకమైన విషయం. ఈ కాలంలో పిల్లలకు స్వచ్ఛమైన తెలుగు\nమరియు ప్రాంతీయ భాషల పట్ల ఇష్టాన్ని కలుగజేసేవిధంగా మరల చందమామ ప్రస్థానం\nప్రారంభం ప్రాంతీయ భాషల అభివృద్ధికి ఎంతో ఉపయోగకరం. ఆరోగ్యమైన భావన, చక్కని\nభాష, అందమైన చిత్రాలకు ఆలవాలమైన చందమామ పిల్లలకు ఒక విజ్ఞాన వరం. అది\nమన సంప్రదాయ కథలు, జానపద కథలు, పురాణ కథల కాణాచి. పిల్లలకు ఒకరకంగా\nచందమామను మించిన నేస్తం దొరకడం అసాధ్యం.\nయం. వేంకట కిషోర్, భద్రాచలం - 507 111 (ఆం.ప్ర)\nచందమామ 60వ సం.లో అడుగు పెడుతూన్న సందర్భంలో తమకు అభి\nవందనములు, రంగుల సీరియల్, 'తోక చుక్క' నుంచి వచ్చిన సీరియల్ కథలు\nరెండవసారి ప్రచురించారు. జానపద సీరియల్ బాలనాగమ్మ రెండవసారి\nప్రచురించలేదు. రాకాసిలోయ తరవాత వీలుంటే బాలనాగమ్మ, శబ్దవేధి,\nరత్న కంకణం సీరియల్స్ ప్రచురిస్తారని ఆశిస్తున్నాను. చందమామ\nసంపాదకీయాలు మొదటగా చదివించుచున్నవి. అభివంద\nనములతో,\n- జైదేవ్ ప్రసాద్, గార్ల - 507 210(ఆం.ప్ర)",
            "book_page_end": 6,
            "story_id": "2007_02_02",
            "raw_genre_backup": "పాఠకుల అభిప్రాయాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "నేనెవరిని?",
            "book_page_start": 7,
            "pdf_page_start": 7,
            "pdf_page_end": 11,
            "author": "మాచిరాజు కామేశ్వరరావు",
            "genre": "జానపద కథ",
            "moral": "ధైర్యమే సంపద, ఇతరులు కష్టాల్లో ఉన్నప్పుడు సహాయం చేయడం ఉత్తమం.",
            "keywords": [
                "దయ్యం",
                "భద్రయ్య",
                "ధైర్యం",
                "ధనం",
                "గృహప్రవేశం"
            ],
            "characters": [
                "భద్రయ్య",
                "చంద్రకాంత",
                "ఆంజనేయులు",
                "ముసలాయన"
            ],
            "locations": [
                "పట్నం"
            ],
            "content": "భద్రయ్య నెమ్మదస్తుడు; అంతకు మించి\nభయస్తుడు! చిన్నతనంలోనే తల్లితండ్రులు\nపోయిన భద్రయ్యను అతని తాత పెంచి పెద్ద\nచేశాడు. ఉన్న ఎకరం పొలంలో కూరగాయలు\nపండించి, వాటిని దగ్గరలో ఉన్న పట్నంలో\nఅమ్ముతూ, గుట్టుగా సంసారం నెట్టుకు\nవస్తున్నాడు. భద్రయ్యకు చంద్రకాంతతో\nపెళ్ళయిన ఏడాదిలోగా అతడి తాత చని\nపోయాడు.\nభద్రయ్య కట్నం తీసుకోలేదుగాని, చంద్ర\nకాంత తల్లిదండ్రులు స్త్రీధనంగా ఆమెకు\nయాభైవేల రూపాయలు ఇచ్చారు. ఒక రోజు\nరాత్రి భర్తకు విస్తరిలో అన్నం వడ్డిస్తూ,\n“ఎన్నాళ్ళిలా ఎదుగూ బొదుగూ లేని బతుకు\nగడుపుతాం. నా దగ్గర యాభైవేల రూపా\nయలు ఉన్నాయి కదా? మనకున్న ఆ ఎకరం\nపొలం కూడా అమ్మేసి పట్నం వెళ్ళి, అక్కడ\nఏదైనా చిన్న పచారీకొట్టు పెట్టుకుందాం, '\nఅన్నది చంద్రకాంత.\n“పట్నంలో ఇంటి అద్దెలు విపరీతం\nకదా?” అన్నాడు భద్రయ్య.\n“రేపు సొరకాయలు అమ్మేశాక, ఊరికి\nపెడగా, చౌకలో అద్దె ఇల్లు దొరుకుతుందేమో\nచూడు. ఈ కార్తీక మాసంలోనే వ్యాపారం\nమొదలు పెట్టడానికి మంచి రోజులు ఉన్నా\nయట,” అన్నది చంద్రకాంత.\nమర్నాడు అదేవిధంగా పట్నం సంతలో\nవ్యాపారం ముగించుకుని, భద్రయ్య ఇల్లు\nవెతుక్కుంటూ బయలుదేరాడు. తాను అను\nకున్నంత తక్కువ అద్దెలో ఎక్కడా ఇల్లు\nకనిపించలేదు. సాయంకాలానికి పట్నం\nచివరలో ఒక పాతకాలపు ఇల్లు కనిపించింది.\nభద్రయ్య ఆ ఇంటిని సమీపించి, నాలుగు\nసార్లు తలుపు తట్టిన మీదట, ఒక ముసలా\nయన, “ఏం కావాలి?\" అంటూ తలుపు\nతెరిచాడు.\n“మీ ఇంట్లో అద్దెకు వాటా ఏమయినా\nఉందా?” అని అడిగాడు భద్రయ్య.\nముసలాయన భద్రయ్యను ఎగాదిగా\nచూసి, “నేను ఈ ఇల్లు అమ్మేసి నా కొడుకు\nదగ్గరికివెళ్ళిపోదాం అనుకుంటున్నాను. నెల\nక్రితమే దీనిని యాభైవేలకు కొన్నాను. అదే\nధరకు నీకు ఇచ్చేస్తాను. కొంటావా?” అని\nఅడిగాడు.\nభద్రయ్య ఇల్లంతా తిరిగి చూశాడు. అంత\nపెద్ద ఇల్లు తమ పల్లెటూళ్ళో కూడా యాభై\nవేలకు రాదు. అయితే, ఉన్న సొమ్మును ఆ\nఇంటికే పెట్టేస్తే వ్యాపారం ఎలాగా? అని\nఆలోచించసాగాడు.\nభద్రయ్య ఆలోచనలో పడటం చూసి,\n“పోనీ, నలభైవేలకే ఇస్తాను. వారంలో రా,”\nఅన్నాడు ముసలాయన.\nమర్నాడు చంద్రకాంతను పట్నం తీసుకు\nవెళ్ళాడు భద్రయ్య. విశాలంగా ఉన్న ఆ\nఇంటినీ, పెరటి తోటనూ, ఏపుగా పెరిగి\nఉన్న కొబ్బరి, మామిడి చెట్లనూ చూసి మురిసి\nపోయింది చంద్రకాంత. పొలం అమ్మిన\nడబ్బుతో భార్యాభర్తలు ఇల్లు కొనేశారు. వారం\nరోజుల్లో మంచి రోజు చూసుకుని గృహ\nప్రవేశం చేశారు. ఉన్న సామానులను ఆ\nఇంట్లో అందంగా సర్దింది చంద్రకాంత.\nరెండు కిటికీలున్న పెద్ద గదిలో పందిరిమంచం\nవేసింది.\nఆ రాత్రి భోజనం చేశాక, “ఇది మనసొంత\nఇల్లు. వారం రోజులుగా అలిసిపోయాను. ఈ\nపూట హాయిగా నిద్రపోతాను,” అన్నది\nచంద్రకాంత పెద్దగా ఆవులిస్తూ.\nకిటికీలలోంచి చల్లటి గాలి వీస్తూండ\nడంతో, పడుకోగానే నిద్ర ముంచుకు వచ్చింది\nభార్యాభర్తలకు. అర్ధరాత్రి కావస్తూండగా\nఏదో భీకరశబ్దం వినవచ్చి, ఉలిక్కిపడి లేచారు.\nమంచం అదురుతోంది. గదిలో సామాను\nకంపిస్తోంది. అంతలో వికృతమైన నవ్వుతో\nపాటు, “నేనెవరిని?” అనే ప్రశ్న వినిపిం\nచింది. భయంతో గడగడలాడుతూన్న ఆ\nఇద్దరికీ నోరు పెగలలేదు.\n\"చెప్పండి, నేనెవరిని?” అని రెట్టించింది\nఆ భీకరస్వరం.\nముందుగా చంద్రకాంతే ధైర్యం కూడ\nదీసుకుని, “మాకు తెలియదు,” అన్నది\nమెల్లగా,\nమరుక్షణమే ఇద్దరి వీపుల మీదా రెండు\nకొరడా దెబ్బలు పడ్డాయి. వీపు మీద వాతలు\nతేలి భగ్గుమనడంతో కెవ్వుమన్నారు. వాళ్ళ\nఅరుపులు విని పెద్దగా నవ్వుతూ, “రేపు ఇదే\nవేళకు వచ్చి ఇదే ప్రశ్న వేస్తాను. సమాధానంతో\nసిద్ధంగా ఉండండి,” అని హెచ్చరించిందా\nవికృతస్వరం.\nఆ రాత్రంతా భార్యాభర్తలకు నిద్రలేదు.\nఅక్కడ దయ్యం ఉండడం వల్లే, ఆ ముసలా\nయన చవగ్గా దానిని తమకు అంటగట్టాడని\nగ్రహించి, ఏం చెయ్యాలో తెలియక సతమత\nమయ్యారు.\nమర్నాడు అర్ధరాత్రి అదే భీకరస్వరం\n“నేనెవరిని?” అని ప్రశ్నించింది.\n“పిశాచానివి! దయచేసి మమ్మల్ని బాధిం\nచకు,” అని వేడుకున్నారు భార్యాభర్తలు.\nఅయినా కొరడా దెబ్బలు తగిలాయి.\nమూడో రాత్రి ‘“నేనెవరిని?” అన్న ప్రశ్నకు,\n“మా పాలిటి దేవుడివి. మమ్మల్ని కరు\nణించు,” అన్నారు భార్యాభర్తలు. అయినా\nకొరడా దెబ్బలు తప్పలేదు.\nఅది మొదలు ప్రతి రాత్రి, ఆ అదృశ్య\nస్వరం “నేనెవరిని?” అని ప్రశ్నించినప్పుడు\nఏ సమాధానం చెప్పినా, ఎంతగా పొగిడినా\nవాళ్ళకు కొరడా దెబ్బలు తినక తప్పడం\nలేదు. ఈ బాధతో భద్రయ్య ఇంకా వ్యాపారం\nఆరంభించనేలేదు.\nఇలా ఉండగా వాళ్ళ కొత్త ఇల్లు చూడడా\nనికి చంద్రకాంత పిన్నమ్మ కొడుకు ఒక\nసాయంత్రం వాళ్ళ ఇంటికి వచ్చాడు. ఇల్లంతా\nచుట్టి చూసి, \"లక్షకు పైగా ఖరీదు చేసే\nఇల్లు, నలభైవేలకు ఎలా వచ్చిందబ్బా?”\nఅన్నాడు ఆశ్చర్యపోతూ.\nభద్రయ్య ఏమీ మాట్లాడకుండా మౌనం\nవహించాడు.\nతమ్ముణ్ణి తొందరగా పంపించేయాలని\nచంద్రకాంత చీకటి పడగానే అతనికి భోజనం\nపెట్టేసింది. అయినా అతడు వెళ్ళేలా కని\nపించలేదు. ఆ కబురూ ఈ కబురూ చెబుతూ,\nగదిలో పడుకోవడానికి ఒక పక్కగా చాప\nవాల్చుకున్నాడు.\n“నువ్వు ఊరికి బయల్దేరలేదా? ఈ\nరాత్రికి ఇక్కడే ఉండి పోతావా?” అని ఆదు\nర్దాగా అడిగింది చంద్రకాంత.\n“అలా కంగారు పడతావేంటి? తెల్లవారాక\nపట్నంలో కొద్దిగా పని ఉంది నాకు,\" అన్నా\nడతడు.\n“రాత్రికి ఇక్కడే ఉంటే, నీకూ కొరడా\nదెబ్బలు తప్పవు,\" అంటూ నోరు జారింది\nచంద్రకాంత. “కొరడా దెబ్బలేమిటి?” అని\nతెల్లబోయాడు అతడు.\nభద్రయ్య కల్పించుకుని, “ఇంట్లో దోమలు\nఎక్కువ. అవి కుడితే, కొరడాతో కొట్టినంత\nబాధగా ఉంటుందట మీ అక్కకు,\" అంటూ\nసర్ది చెప్పబోయాడు.\n“అది కాదు,\" అంటూ చంద్రకాంత,\nతమ్ముడికి ఆ ఇంట్లో అర్ధరాత్రి సమయంలో\nజరుగుతున్న తతంగమంతా చెప్పేసి, “ముప్పై\nవేలు వచ్చినా ఈ ఇల్లు అమ్మేసే ప్రయత్నంలో\nఉన్నాడు మీ బావ,” అన్నది.\n“ఇప్పుడు నిద్ర ముంచుకు వస్తోంది.\nఇంటి బేరం సంగతి రేపు ఆలోచిద్దాం,\"\nఅంటూ అతడు చాప మీదే గుర్రుపెట్టి నిద్ర\nపోయాడు.\nఅర్ధరాత్రి కాగానే, గది అంతా కంపించి\nరోజూలాగే, “నేనెవరిని?” అనే భీకరస్వరం\nవినిపించింది.\nఅంతవరకూ నిద్రపట్టక, మంచం మీద\nఅటూ ఇటూ దొర్లుతూన్న భద్రయ్య, అదిరి\nపడిలేచి, \"ఆంజనేయులూ.... దయ్యం...\nదయ్యం.. కాపాడు,” అంటూ భయంతో\nబావమరిదిని పిలవసాగాడు.\nబామమరిది ఆంజనేయులు ఉలిక్కిపడి\nలేచి కూర్చున్నాడు.\n“నేనెవరిని?” అని మళ్ళీ గద్దించింది\nభీకరస్వరం.\n“నువ్వెవరివా? అసలు నేనెవరో నీకు\nతెలుసా? ఆంజనేయుల్ని! రోజూ నిద్రా\nభంగం కలిగించి మావాళ్ళను బాధిస్తూన్న\nనీపని పట్టడానికే వచ్చాను. నిన్ను వదిలి\nపెట్టను. నాకు ఇప్పుడు నిద్ర ముంచుకు\nవస్తోంది. నువ్వెవరో రేపు చెబుతాను,”\nఅన్నాడు ఆంజనేయులు.\n“ఎప్పుడు చెబుతావు? ఎక్కడ చెబు\nతావు?” అని అడిగింది కంఠస్వరం.\n“ఆ సంగతి ఇప్పుడే అడిగితే ఎలా? రేపు\nఏ చింత చెట్టుకో నిన్ను బంధించి, మేకు\nదిగవేసేప్పుడో,... సీసాలో బంధించి భూస్థా\nపితం చేసేప్పుడో.... కణకణలాడే నిప్పుల్లో\nతోసేప్పుడో నువ్వెవరివో చెబుతాను,” అన్నాడు\nఆంజనేయులు మరింత పెద్దగా నవ్వుతూ.\nమరుక్షణమే కీచుమనే అరుపు, ఆ\nవెంటనే, “బాబ్బాబు, నేను వెళ్ళిపోతున్నాను.\nనువ్వు అన్నంతపనీ చేయకు,” అనే మాట\nలతో పాటు దభీమంటూ ఒక చిన్న మూట\nమంచం మీద పడింది. అలా పడడంతో\nమూట ముడి విడిపోయి బంగారు కాసులు\nమంచమంతా చిందరవందరగా పడిపోయాయి.\nఅన్ని కాసుల్ని ఒక్కసారిగా చూడడంతో\nభద్రయ్యకు మూర్ఛవచ్చినంత పనయింది.\nఆంజనేయులు అతడి భుజం పట్టుకుని\nకుదపడంతో, “నేవెవరిని?\" అన్నాడు అయో\nమయంగా చూస్తూ.\n“నువ్వు భద్రయ్యవి. పైగా మగవాడివి;\nఈ ఇంటి యజమానివి! మనిషికి ఇంత\nపిరికితనం, మొహమాటం పనికిరాదు. భయ\nపడేవాళ్ళనే ఎదుటివాళ్ళు మరింత భయ\nపెడతారు. మీ మంచి మాటల్ని పట్టించుకోని\nఆ దయ్యం, నేను గట్టిగా బెదిరించేసరికి\nపారిపోయింది. ఇన్నాళ్ళ మీ కష్టాలకు పరి\nహారం చెల్లించి మరీ వెళ్ళింది. దెబ్బకు\nదెయ్యం జడుస్తుంది అంటారు కదా! ఇకపై\nనైనా ధైర్యంగా వ్యాపారం చేసుకో బావా, '\nఅన్నాడు ఆంజనేయులు నవ్వుతూ.\n“నాకన్నా చిన్నవాడివైనా పెద్ద జీవిత సత్యం\nచెప్పి, నా కళ్ళు తెరిపించావు,” అని, ఆ తర\nవాత కొంత ఆలోచించి, \"దయ్యం బాధ\nతొలగడమే కాకుండా, నీ మూలంగా అనుకో\nకుండా ధనమూ సమకూరింది. నీకు అభ్యం\nతరం లేకపోతే నేను ప్రారంభించబోయే\nవ్యాపారంలో నీకు వాటా ఇస్తాను. ఇద్దరం\nకలిసి వ్యాపారం చేద్దాం. నువ్వు పక్కన ఉంటే\nనాకు ఇంకా ధైర్యంగా ఉంటుంది కదా,”\nఅంటూ భద్రయ్య బావమరిదిని మనసారా\nమెచ్చుకున్నాడు.\nఅందుకు సమ్మతిస్తున్నట్టు ఆంజనే\nయులు చిన్నగా నవ్వాడు.",
            "book_page_end": 11,
            "story_id": "2007_02_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "'ద్రాక్షపళ్ళు తియ్యన!'",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం (జెన్ కథ ఆధారంగా)",
            "genre": "నీతి కథ",
            "moral": "జీవితంలో మార్పు ఒక్కటే మార్పులేనిది. లక్ష్యం కేసి వదలగలిగిన బాణంలా వర్తమానాన్ని ఉపయోగించాలి.",
            "keywords": [
                "జీవిత సత్యం",
                "జెన్ కథ",
                "సన్యాసి",
                "ద్రాక్షపళ్ళు",
                "వర్తమానం"
            ],
            "characters": [
                "బౌద్ధ సన్యాసి",
                "రాజు",
                "శిష్యులు"
            ],
            "locations": [
                "అమరావతి"
            ],
            "content": "అమరావతి సమీపంలో ఒక బౌద్ధ సన్యాసి జీవితమంతా ప్రజలకు మంచి బోధించి అవసాన\nదశకు చేరుకున్నాడు. గురువుకు చివరి ఘడియలు సమీపించాయి అని గ్రహించిన శిష్యులు,\nచివరి సందేశంగా ఏం చెబుతాడో అని ఆయన పాదాల వద్ద కూర్చుని ఆసక్తితో ఎదురు\nచూడసాగారు. చుట్టు పక్కల నిశ్శబ్ద వాతావరణం అలముకున్నది.\n\"జీవితంలో ఏదీ శాశ్వతం కాదు. సర్వం మార్పుకు లోబడినదే. మార్పు ఒక్కటే మార్పు\nలేనిది. కాలం నిరంతరాయంగా ప్రవహించే జీవనదిలాంటిది. వెళ్ళిన నీటిచుక్క తిరిగిరాదు.\nగతం వదిలిన బాణంలాంటిది. భవిష్యత్తు అమ్ములపొదిలోని బాణం లాంటిది. వర్తమానం\nఒక్కటే మనం వదలగలిగిన బాణం. లక్ష్యం కేసి ఆ బాణాన్ని గురి చూసి వదలగలిగిన వారే\nఆనంద ఫలాలను అందుకోగలరు, \" అంటూ తరచూ గురువు బోధించే విషయాలు శిష్యుల\nమనసుల్లో కదలాడ సాగాయి.\nఅప్పుడు ఆ ప్రాంతాన్ని పాలించే రాజు, గురువు దర్శనానికి వచ్చాడు. ద్రాక్షపళ్ళు గల\nపళ్ళాన్ని గురువు ముందుంచాడు. గురువు కళ్ళు తెరిచి, రెండు ద్రాక్షపళ్ళను నోట్లో వేసుకుని\nచప్పరిస్తూ రాజునూ, శిష్యులనూ పరిశీలనగా చూశాడు. గురువు ఏదో మహత్తర సందేశాన్ని\nఇవ్వగలడని శిష్యులు ఆత్రుతతో ఎదురు చూడసాగారు. \"ద్రాక్షపళ్ళు తియ్యగా ఉన్నాయి!”\nఅంటూ గురువు మందహాసంతో చివరిశ్వాస విడిచాడు.\nమొదట ఆశాభంగానికిలోనైన శిష్యులు, ఆ తరవాత గురువు జీవితాంతం బోధించిన జీవిత\nసత్యాన్నే, చివరి క్షణాలలో ప్రత్యక్షంగా చూపాడని గ్రహించి సంతోషించారు.\n(జెన్ కథ ఆధారంగా)",
            "book_page_end": 12,
            "story_id": "2007_02_04",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ - 18",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక (ఫాంటసీ/సాహసం)",
            "moral": "ఆపదలో ధైర్యసాహసాలు కలిగి, తెలివిగా వ్యవహరించాలి.",
            "keywords": [
                "రాకాసిలోయ",
                "బానిసలు",
                "సింహం",
                "నరమాంసభక్షకులు",
                "సాహసం"
            ],
            "characters": [
                "కేశవుడు",
                "జయమల్లు",
                "స్థూలకాయుడు",
                "బానిసవర్తకులు",
                "నరభక్షకులు"
            ],
            "locations": [
                "కపిలనగరం",
                "రాకాసిలోయ",
                "అడవి",
                "నది"
            ],
            "content": "[కపిలనగరాన్నుంచి వచ్చిన ఇద్దరు వర్తకులకు, స్థూలకాయుడు; కేశవుణ్ణి, జయమల్లునూ అమ్మేశాడు.\nకొనుగోలు చేసిన మరికొందరు బానిసలతో బయలుదేరి వెళుతూ, మార్గమధ్యంలో రాత్రివేళ అడవిలో\nనిద్రిస్తున్న వాళ్ళ మీద ఒక సింహం వచ్చి పడింది. కేశవుడూ, జయమల్లూ దాన్ని కాగడాలతో భయపెట్టి\nతరిమేశారు. వర్తకులు సంతోషించారు. స్థూలకాయుడు తను నష్టపోయానని అరవసాగాడు. తరవాత-]\nబానిసవర్తకులిద్దరూ, స్థూలకాయుణ్ణి\nసముదాయిస్తూ, “ఆట్టే గొడవపెట్టకు. కావా\nలంటే, ఈసారి జరిగే కొనుగోలులో నీకు\nమరింత లాభం కలిగేలాగా చూస్తాం. నీవు\nచేసే రణగొణ ధ్వనికి, ఏ సింహాల మందో\nవచ్చిపడితే, అందరం పరలోకయాత్ర చేయ\nవలసివస్తుంది,” అన్నారు.\nసింహాల పేరు వింటూనే స్థూలకాయుడు\nగతుక్కుమని, కాళ్ళు చచ్చుపడిన వాడిలా\nనిలుచున్న చోటే కూలబడిపోయాడు. ఇక\nఆ రాత్రికి ఎవరూ నిద్రపోలేదు. అందరినీ\nప్రాణభయం పట్టుకున్నది. రాత్రి గడిచి\nసూర్యోదయం అవుతూనే వర్తకులు ప్రయాణ\nసన్నాహాలు ప్రారంభించారు. స్థూలకాయుడికి\nఇస్తామన్న ఐదు బంగారు కాసులూ ఇచ్చి,\n\"ఇక నీ దారి నీది. కాస్త జాగర్తగా వెళ్ళు,\nఅన్నారు.\nస్థూలకాయుడు అడవినంతా ఓసారి\nకలయచూస్తూనే బిక్క చచ్చిపోయాడు.\nఅతడికి రాత్రి మీదపడిన సింహాన్ని గురించిన\nభయం ఇంకా వదలలేదు. తను ఒంటరిగా\nతన గుడారాల దగ్గిరకు ప్రయాణమైపోయే\nప్పుడు, అది ఏ చెట్టుచాటు నుంచో ఎగిరి\nమీదపడితే తనేంకాను?\nఈలోపల వర్తకులు తమ నౌకర్లను హెచ్చ\nరించి బయలుదేరారు. కేశవుణ్ణి, జయ\nమల్లునూ తతిమ్మా బానిసల నుంచి వేరుచేసి,\nవాళ్ళను తమ వెనకగా రావలసిందని ఆజ్ఞా\nపించారు. అటువంటి ధైర్యవంతులిద్దరు తమ\nవీపు కాచి వుండటం క్షేమం అన్న నమ్మకం\nవాళ్ళకు కలిగింది. “మీరిద్దరూ మామూలు\nబానిసల వంటి వాళ్ళు కాదు; బానిసల్లో\nరాజకుమారుల్లాంటి వాళ్ళు! కపిలనగరంలో\nమిమ్మల్ని అందరికన్న సంపన్నులైన గృహ\nస్థులు కొనేలా చూస్తాం,” అన్నారు వర్తకులు.\nవాళ్ళావిధంగా ఒక వంద గజాలు నడి\nచారో లేదో, వెనక నుంచి స్థూలకాయుడు\nపెద్దగా కేకలు పెడుతూ పరిగెత్తి రావటం\nకనిపించింది. వర్తకులిద్దరూ ఆశ్చర్యపడుతూ\nవెనుదిరిగి చూశారు. స్థూలకాయుడు రొప్పుతూ\nరోస్తూ వాళ్ళను సమీపించి, “నాకిప్పుడే గుర్తు\nకొచ్చింది. కపిలపురంలో నా సొంత పని ఒకటి\nచూసుకోవాలి. నేనూ మీతోపాటు వస్తాను,\"\nఅన్నాడు. వర్తకులు ముఖముఖాలు చూసు\nకుని చిరునవ్వు నవ్వుకున్నారు. వాళ్ళల్లో\nఒకడు స్థూలకాయుడి కేసి తిరిగి, “ఓ,\nనువ్వు కావాలంటే మా వెంట రావొచ్చు. కాని,\nఅడవిలో నీకు మేం రక్షణ కల్పించినందుకు\nగాను, పది బంగారుకాసులిచ్చుకోవలిసి\nవుంటుంది,” అన్నాడు.\nస్థూలకాయుడు ఓ క్షణకాలం నిర్విణు\nడయిపోయి, అంతలోనే ముఖం మీద లేని\nచిన్న నవ్వు తెచ్చిపెట్టుకుని, “మీరేదో తమాషా\nచేస్తున్నారు. ఈ మహారణ్యంలో నాబోటి\nబలశాలీ, ధైర్యసాహసాలున్నవాడూ, మీ వెంట\nవుంటే ఎంత ఉపయోగం,” అంటూ ఒరలో\nనుంచి కత్తిదూసి గిర్రుగిర్రున తిప్పసాగాడు.\nవర్తకులకు అతడి మీద చాలా జాలి కలి\nగింది. వాళ్ళు స్థూలకాయుణ్ణి సమీపించి,\nభుజం తడుతూ, “నీ ధైర్యం మాకు తెలి\nయందికాదు. కావాలంటే మా వెంట రా,\nసుంకం ఏమీ ఇచ్చుకోనవసరంలేదు. కాని,\nకపిలపురాన్నుంచి తిరుగుప్రయాణం ఎలా\nచేస్తావు? నువ్వు లేని సమయంలో నీ నౌకర్లు\nగుడారాలెత్తి పారిపోతే ఏం చేయగలవు?\nఅని అడిగారు.\n“వాళ్ళడొక్కలు చీరేస్తాను. నా పేరంటే\nవాళ్ళకు సింహస్వప్నం. కపిలపురాన్నుంచి\nతిరిగి రావటం అంటారా? ఓ, ఎంతమంది\nఅక్కణ్ణించి ఈ అరణ్యానికి వస్తూపోతూ\nవుంటారో నాకు తెలియదా!” అన్నాడు.\nఆ తరవాత అందరూ తిరిగి నడక ప్రారంభిం\nచారు. అరణ్యంలో కొంతదూరం వెళ్ళిన తర\nవాత, బాట ఒకానొక లోయ పక్కకు తిరిగింది.\nఅది చాలా లోతైన లోయ. అందులో ఒక\nనది ప్రవహిస్తున్నది. లోయ పైభాగాన్నుంచి\nదాదాపు నది దిగువ వరకూ పెద్దపెద్ద వృక్షాలూ,\nవాటిమీద అడవి తీగలూ పెనవేసుకుని-ఆ\nప్రదేశమంతా చూడటానికి మహాభయంక\nరంగా కనిపిస్తున్నది.\nకేశవుడు, పక్కనేవున్న జయమల్లు కేసి\nతిరిగి చిన్నగొంతుతో, “మల్లూ, మనం ఈ\nదుర్మార్గుల నుంచి తప్పించుకుపోవాలంటే,\nఈ ఎత్తునుంచి నదిలో దూకితే సరిపోతుంది.\nఏమంటావ్?” అన్నాడు.\nజయమల్లు అగాధం దిగువకేసి ఓసారి\nచూసి, “మనం చెట్లకొమ్మలకు తగులు\nకోకుండా సూటిగా నదిలోకి దూకగలిగితే\nప్రమాదం వుండదు. అలాకాక.....”\nజయమల్లు మాట పూర్తిచేసే లోపలే,\nబానిసల గుంపుకు ముందుండి దారితీస్తున్న\nవర్తకుల నౌకర్లు, కెవ్వుమని కేకలు పెట్టారు.\nఎదురుగావున్న రాళ్ళచాటు నుంచీ, చెట్ల\nబోదెల మాటు నుంచీ పెద్దపెద్ద కత్తులు\nపట్టుకున్న నరమాంసభక్షకులు కొందరు,\n“చండ మండూకుడికీ జై!” అంటూ పిశా\nచాల్లా అట్టహాసం చేస్తూ ముందు కురికారు.\n\"బాణాలు... కత్తులు ... ఈటెలు...\"\nఅంటూ కీచుమని బానిసవర్తకులిద్దరూ\nవెనక్కు రెండడుగులు వేసి, “జ్యేష్ఠా, కనిష్ఠా!\nమీరే మమ్మల్ని, ఈ నరభక్షకుల్నుంచి కాపా\nడాలి. మీకు స్నేచ్ఛ ఇచ్చేస్తున్నాం,” అంటూ\nఅరిచారు.\nకేశవుడూ, జయమల్లూ తృటికాలంలో\nఒక నిర్ణయానికి వచ్చారు. నరభక్షకుల వాత\nపడితే, ఇక స్వేచ్ఛ అనేదే లేదు. ఇలా ఆలో\nచించి, చప్పున ఇద్దరూ బానిసవర్తకుల్ని\nగట్టిగా వడిసి పట్టుకుని, అగాధం అంచు\nనుంచి దిగువనున్న నదికేసి దూకుతూ,\n“గురిగా నదిలోకి పడగలిగితే, మీకు స్వేచ్ఛ,\nఏచెట్టుకొమ్మకో తగులుకున్నారో, చావు,\nఅంటూ కేకపెట్టారు.\nఈలోపల నరభక్షకులు, తమను ఎది\nరించిన బానిసవర్తకుల నౌకర్లను ఇద్దరు\nముగ్గుర్ని కత్తులతో నరికి, పడ్డచోటునుంచి\nబంతిలా పైకెగిరి వెనక్కు తిరిగి పారిపోతున్న\nస్థూలకాయుణ్ణి వెంబడిస్తూ, \"ఆమాంసం\nపోగును ప్రాణాలతో పట్టుకోండి, మన నాయ\nకుడికి బహూకరిద్దాం. చల్లపడిన మాంసం\nఆయన ముట్టడు,\" అంటూ కేకలు పెట్ట\nసాగారు.\nకేశవుడూ, జయమల్లూ అగాధం దిగువ\nనున్న మహావృక్షాల కొమ్మలకు తాకకుండా\nఅదృష్టవశాత్తూ, సూటిగా నదిలోకి పడి\nపోయారు. అలా పడేటప్పుడు నీటి తాకిడికి\nబానిసవర్తకులిద్దరూ వాళ్ళ పట్టునుంచి జారి\nపోయారు. బానిసవర్తకులిద్దరూ నీటిలో\nమునుగుతూ తేలుతూ, “రక్షించండి, జ్యేష్ఠా,\nకనిష్ఠా, రక్షించండి! మీకు స్వేచ్ఛ ఇస్తాం,\nఅంటూ అరవసాగారు.\nచావు బతుకుల మధ్య కూడా బానిస\nవర్తకులు తమను ఇంకా వాళ్ళ ఆస్తిగా\nభావించి కేకలు పెట్టటం కేశవుడికి ఎక్కడలేని\nకోపాన్ని తెప్పించింది. అతడు జయమల్లును\nహెచ్చరిస్తూ, “వీళ్ళకు నీటి గండం రాసిపెట్టి\nవున్నది! ఈ నరరూప రాక్షసులను తుద\nముట్టిద్దాం,” అంటూ వాళ్ళ కేసి ఈదబో\nయాడు కాని, అంతలో ఆగాధం పైనుంచి\nభీకరమైన కేకలూ, ఆ వెంటనే రివ్వుమంటూ\nకొన్ని ఈటెలూ-నదిలోకి వచ్చిపడినై.\n“నరమాంసభక్షకులు, మనను చూశారు.\nఇక జాగరణ లాభంలేదు. నీటివాలు వెంట\nఈదుకుపోవటమే క్షేమం,\" అంటూ జయ\nమల్లు పెద్దపెద్ద బారలతో నది దిగువకు\nఈదుతూ, కేశవుణ్ణి హెచ్చరించాడు.\nనది మహావేగంగా ప్రవహిస్తున్నది. కేశ\nవుడూ, జయమల్లులు పెద్దగా ఈదకుండానే,\nఆవేగానికి కొట్టుకుపోసాగారు.\nహఠాత్తుగా వాళ్ళకు నది మధ్య లంక\nలాంటి ఒక ప్రదేశం కంటబడింది. నదీ\nప్రవాహం అక్కడ రెండు పాయలుగా చీలి,\nఆ లంకను చుట్టి ప్రవహిస్తున్నది. అప్పటికి\nబాగా అలసిపోయిన కేశవుడూ, జయమల్లూ\nపరస్పరం హెచ్చరించుకుని, ఆ లంక కేసి\nఈదసాగారు. కొద్ది సేపటికల్లా వాళ్ళు తీరాన్ని\nచేరి, తాము బలవంతంగా నదిలోకి గుంజిన\nబానిస వర్తకుల కోసం నదికేసి చూశారు.\nవాళ్ళ జాడలేదు.\nకేశవుడూ, జయమల్లూ లంకలోకి బయలు\nదేరారు. వాళ్ళు నాలుగైదడుగుల దూరం\nవెళ్ళారో లేదో, వాళ్ళకు ఇసుకలో పాదాల\nగుర్తులు కనిపించినై. “ఈ లంక నిర్మానుష్య\nమైంది కాదు. ఇక్కడ ఎవరో వున్నారు. ఎవరై\nవుంటారు?” అన్నాడు కేశవుడు.\n“వాళ్ళెవరైతేనేం, మనం నిరాయుధులం,\"\nఅన్నాడు జయమల్లు.\n“అంత దిగులు పడకు జయమల్లూ.\nమనం ఇప్పటికే ఎన్నోసార్లు మృత్యు ముఖా\nన్నుంచి బయటపడ్డాం. ఇంకా ప్రమాదాలంటే\nభయపడవలసిన అవసరం ఏముంది?\"\nఅంటూ కేశవుడు మెల్లగా లంక లోపలికి దారి\nతీశాడు.\nవాళ్ళిద్దరూ కొంతదూరం నడిచి ఒక ఎత్త\nయిన దిబ్బలాంటి ప్రదేశాన్ని చేరి, అక్కడి\nనుంచి దిగువకు చూశారు. ఆ దిగువ, సమ\nతలంగా వున్న ఒక ప్రదేశంలో పాతికాముప్పై\nచుట్టుగుడిశెల్లాంటివి వున్నవి. వాటిని కత్తి\nచేబట్టిన ఒకడు కాపలా కాస్తున్నాడు.\n“వాడి ఆకారం చూస్తే నరక్షకుడిలా\nవున్నాడు. అవునా?” అని అడిగాడు కేశవుడు.\nజయమల్లు అవునన్నట్టు తల వూపుతూ,\n“అదుగో, వాడు మన కేసే తల తిప్పాడు,\nమనను చూసినట్టున్నది,\" అంటూ చప్పున\nచెట్లచాటుకు పోయాడు. కేశవుడు కూడా\nజయమల్లును అనుసరించ బోయేంతలో,\nకాపలావాడు, \"హేయ్, ఎవరక్కడ, ఆగు!”\nఅంటూ పరిగెత్తి రాసాగాడు.\n“కేశవా, వాడు నిన్నొక్కణ్ణి చూసినట్టు\nన్నది. దగ్గిరకు రాగానే వాడితో మాటలు\nపెట్టుకో. వాడి పని నేను పడతాను,” అంటూ\nజయమల్లు మోకాళ్ళ మీద పాకుతూ పక్కకు\nవెళ్ళిపోయాడు.\nకేశవుడు అనుమానించినట్టు, ఆ కాపలా\nవాడు నిజంగా నరభక్షకుడే. వాడు లొట్టలు\nవేస్తూ కేశవుడి దగ్గరకు వచ్చి, “ఒంటరి\nవాడివా, లేక తోడుగా ఎవరైనా వున్నారా?\nఅసలు ఈ లంకకు ఎలా రాగలిగావు?\" వెళితే, వీడు కాపలాకాస్తున్నాడన్న మాట.\nగుడిశెల్లో ఏముందో ఒకసారి చూద్దామా?\nతరవాత మన దారిన మనం వెళ్ళవచ్చు,”\nఅన్నాడు జయమల్లు. కేశవుడు సరేనన్నాడు.\nవెంటనే ఇద్దరూ మిట్టదిగి పిల్లుల్లా నిశ్శబ్దంగా\nగుడిశెలచుట్టూ వున్న కంచె దాటి లోపల\nప్రవేశించారు. వాళ్ళకు గుడిశెలకు మధ్యగా\nకొంచెం ఎత్తుగావున్న ఒకచోట, తతిమ్మావాటి\nకన్న కొంచెం పెద్దదైన ఒక గుడిశె కనిపించింది.\n\"అది బహుశా, నరభక్షకుల నాయకుడి\nభవనం అయివుంటుంది!” అంటూ జయ\nమల్లు చిన్నగా నవ్వాడు. వాళ్ళిద్దరూ దాన్ని\nసమీపించారు. హఠాత్తుగా లోపలి నుంచి\nమాటలు వినిపించినై.\n“చెప్పు, నువ్వెవరో నాకు తెలిసిపోయింది!\nఆ జ్యేష్ఠుడూ, కనిష్ఠుడూ ఎవరో కూడా నాకు\nతెలుసు! వాళ్ళెక్కడ?\" అని కసురుతున్నట్టు\nప్రశ్నించుతున్నదొకకంఠం. కేశవుడూ, జయ\nమల్లూ ఒక్కక్షణం నిశ్చేష్టులయ్యారు. ఆ\nకంఠధ్వని ఎవరిది? బ్రహ్మదండి మాంత్రికు\nడిదా? లేక నరభక్షకుల నాయకుడైన చండ\nమండూకుడిదా?\n- (ఇంకావుంది)",
            "book_page_end": 18,
            "story_id": "2007_02_05",
            "raw_genre_backup": "ధారావాహిక (ఫాంటసీ/సాహసం)",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "జయంతుడి వైద్యం",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం (ఆధారం : \"వసుంధర” రచన)",
            "genre": "బేతాళ కథ",
            "moral": "న్యాయాధికారి శిక్షించే కంటే సంస్కరించడం ముఖ్యమని గ్రహించాడు.",
            "keywords": [
                "బేతాళుడు",
                "విక్రమార్కుడు",
                "వైద్యగ్రంథం",
                "పశ్చాత్తాపం",
                "సంస్కారం"
            ],
            "characters": [
                "విక్రమార్కుడు",
                "బేతాళుడు",
                "జయంతుడు",
                "రమాకాంతుడు",
                "గురుపాదుడు",
                "సమీరుడు",
                "ప్రతీకుడు",
                "గౌరి",
                "సత్యదీపుడు",
                "జాబాలి"
            ],
            "locations": [
                "శ్మశానం",
                "చక్రపురం",
                "సమీపారణ్యం",
                "సత్యపురం"
            ],
            "content": "పట్టువదలని విక్రమార్కుడు\nచెట్టువద్దకు తిరిగివెళ్ళి, చెట్టుపై\nనుంచి శవాన్నిదించి భుజాన వేసు\nకుని, ఎప్పటిలాగే మౌనంగా శ్మశానం\nకేసి నడవసాగాడు. అప్పుడు శవంలోని\nబేతాళుడు, “రాజా, ఏ న్యాయాన్ని రక్షిం\nచడం కోసం నువ్వు ఇలా శ్రమపడుతు\nన్నావో తెలియదు. శాంతి భద్రతల పరి\nరక్షణలో న్యాయాధికారుల పాత్ర కీలక\nమైనది. పరోపకారపరాయణులూ,\nస్వపర భేదాలు పాటించనివారూ అని\nప్రజల మన్ననలు పొందిన న్యాయాధి\nకారులు సైతం ఒక్కొక్కసారి నిర్హేతు\nకంగా నిరపరాధులను శిక్షిస్తూ\nఉంటారు. అలాంటివారిపట్ల పాల\nకులు అప్రమత్తులై ఉండడం\nఅవసరం. నీకు తగు హెచ్చరి\nకగా ఉండేందుకు, స్వయంగా\nదోషి నేరాన్ని అంగీకరించినప్పటికీ, నిర్దోషిని\nబందీగా చేసిన సత్యదీపుడనే న్యాయాధికారి\nకథ చెబుతాను, శ్రమ తెలియకుండా, విను,”\nఅంటూ ఇలా చెప్పసాగాడు:\nచక్రపురంలో ఉండే రమాకాంతుడనే భాగ్య\nవంతుడికి లేకలేక కలిగిన బిడ్డ జయంతుడు.\nతల్లిదండ్రులు మితిమించిన గారాబం\nచెయ్యడం వల్ల, అతడు విలాస జీవితానికి\nఅలవాటు పడ్డాడు. అది తగదని పెద్దలు\nఎంతచెప్పినా పట్టించుకోని జయంతుడికి\nపాతికేళ్ళ వయసు వచ్చేసరికి ఉన్నట్టుండి\nచర్మం ముడతలు పడి, జుట్టు తెల్లబడ\nసాగింది. తల్లిదండ్రులు కంగారుపడి అతన్ని\nవైద్యులకు చూపించారు. వైద్యులు అతన్ని\nపరీక్షించి, “ఈ జబ్బేమిటో మాకు అంతు\nబట్టడం లేదు. కాబట్టి దీనికి వైద్యమూ\nమాకు తెలియదు,” అన్నారు.\nఇలా ఉండగా ఆ ఊరికి గురుపాదుడనే\nముని వచ్చాడు. చాలా మంది ఆయనకు\nతమ సమస్యలు చెప్పుకుని పరిష్కారం\nతెలుసుకుంటున్నారు. రమాకాంతుడు\nకూడా జయంతుణ్ణి ఆయనవద్దకు తీసుకు\nవెళ్ళాడు. అప్పటికి జయంతుడు మరో\nమనిషి సాయంలేనిదే నడవలేని స్థితిలో\nఉన్నాడు. గురుపాదుడతడి అవస్థకు జాలి\nపడి, “నేను ఒక మంత్రం ఉపదేశిస్తాను.\nనువ్వు సమీపారణ్యానికి వెళ్ళి, ఆ మంత్రాన్ని\nజపిస్తూ తపస్సు చేస్తే, అశ్వనీ దేవతలు\nప్రత్యక్షమై నీకు వైద్యశాస్త్రంలోని మర్మాలు\nచెబుతారు. వాటి సాయంతో నీ జబ్బు నయం\nచేసుకో. ఆ తరవాత వైద్య వృత్తిని స్వీకరించి\nపరోపకారం చెయ్యి,\" అంటూ అతడికి\nమంత్రోపదేశం చేశాడు.\nఆ ప్రకారం జయంతుడు సమీరుడనే\nపనివాణ్ణి వెంటబెట్టుకుని సమీపారణ్యం\nమధ్యలోకి వెళ్ళాడు. వాడు యజమాని అవస\nరాలు చూస్తూ, సేవలు చేస్తూ ఉంటే, జయం\nతుడు ముని ఉపదేశించిన మంత్రాన్ని\nజపిస్తూ, శ్రద్ధగా తపస్సు చేయసాగాడు.\nఅలా ఆరు మాసాలు గడిచాయి.\nఒక రోజున అశ్వనీ దేవతలు ప్రత్యక్షమై,\nఒక తాళపత్ర గ్రంథం ప్రసాదించి, \"నీ\nతపస్సుకు మెచ్చి మేము ఇస్తూన్న వైద్య\nగ్రంథం ఇది. దీన్ని చదివితే నీ జబ్బులేకాక,\nఎన్నో విపరీతరోగాలకు చికిత్సా విధానం\nతెలుస్తుంది. నిజం చెప్పిన వారికీ, చేసిన\nతప్పులకు పశ్చాత్తాపపడిన వారికీ మాత్రమే\nఈ మందులు పనిచేస్తాయి. చికిత్స ప్రారం\nభిస్తే మూడు మాసాల్లో మామూలు మనిషి\nవవుతావు. అయితే, అంతవరకు నువ్వు నీ\nతల్లిదండ్రులను కానీ, తెలిసిన వాళ్ళనుకానీ\nకలుసుకోకూడదు,\" అని చెప్పి అదృశ్యు\nలయ్యారు.\nజయంతుడు ఆ వైద్యగ్రంథాన్ని చదివి,\nతన కవసరమైన చికిత్సా విధానం తెలుసుకు\nన్నాడు. సమీరుడికి చెప్పి వనమూలికలు\nతెప్పించి, వాడిచేత తనకు మూడు మాసా\nలకు సరిపడేలా గుళికలు తయారు చేయించి\nక్రమం తప్పకుండా వాడసాగాడు.\nఒకనాడు అడవిలో కందమూలాలు సేకరి\nస్తూన్న సమీరుణ్ణి పలకరించిన ఒక దృఢ\nకాయుడు, “నన్ను క్షేమంగా చక్రపురం\nచేరిస్తే, నూరు వరహాలిస్తాను,” అన్నాడు.\nభుజానికి సంచీని తగిలించుకుని ఉన్న\nఅతన్ని, “ఇంత దూరం వచ్చిన వాడివి, మరి\nకొంత దూరం వెళ్ళలేవా? అడవి దాటడానికి\nనీకు మనిషి సాయం ఎందుకు?\" అని అడి\nగాడు సమీరుడు. “హఠాత్తుగా నా కంటి\nచూపు మందగించింది,\" అన్నాడు అతడు.\n“అలా అయితే, నువ్వు నాతోరా. నా యజ\nమాని ఏ జబ్బునైనా నయంచేయగలడు,\"\nఅంటూ సమీరుడు అతన్ని ఆశ్రమానికి\nతీసుకువెళ్ళాడు.\nజయంతుడు అతడి జబ్బు గురించి\nతెలుసుకుని, “ఒక్క గుళికతో నీ జబ్బు\nనయమవుతుంది. కానీ, అంతకు ముందు\nనువ్వు నాకు నీ గురించిన నిజం చెప్పాలి.\nఇంతవరకూ చేసిన తప్పులకు పశ్చాత్తాప\nపడాలి,” అన్నాడు.\nఅతడు తన గురించి చెప్పాడు: అతడి పేరు\nప్రతీకుడు. అడవికి ఆవలి వైపున ఉన్న\nసత్యపురమనే నగరంలో ఉంటూన్న దొంగ.\nపట్టుబడకపోవడం వల్ల పెద్దమనిషిగా చెలా\nమణి అవుతూన్న అతడికి ఒక పేదరైతు తన\nకూతురు గౌరినిచ్చి పెళ్ళి చేశాడు. పెళ్ళ\nయ్యాక భర్త దొంగ అని తెలుసుకున్న గౌరి,\nఅతన్ని గట్టిగా మందలించింది. దొంగతనం\nచేస్తే ఏదో ఒక రోజున పట్టుబడక తప్పదనీ,\nఅప్పుడు తన కుటుంబం కష్టాల పాలవుతుం\nదనీ గ్రహించిన ప్రతీకుడు, భార్యమాటలకు\nవివేకం తెచ్చుకుని చిన్న వ్యాపారం ప్రారంభిం\nచాడు. అందులో సంపాదన అంతంత మాత్రం\nగానే ఉన్నా తిండికి లోటు లేకుండా గడిచి\nపోతోంది. ఆ సమయంలో ప్రతీకుడికి ఒక\nనాడు ఉన్నట్టుండి కళ్ళు మసకబారినట్టు\nతోచి వైద్యుడి వద్దకు వెళ్ళాడు. ఆయన\nఅతన్ని పరీక్షించి కొన్ని గుళికలిచ్చి, \"ఇవి\nవేసుకుంటే ఇప్పటికి నీకంటి చూపు మెరుగ\nవుతుంది. ఐతే, కొన్నాళ్ళలో నీకు చూపు\nపూర్తిగా పోవచ్చు. దాన్ని ఆపగల మందులు\nనాకు తెలియవు. కాబట్టి సంపాదన విష\nయంలో ఈలోగా జాగ్రత్తపడు,” అన్నాడు.\nప్రతీకుడు విషయం భార్యకు చెబితే,\n“ఇన్నాళ్ళూ, నీ సంపాదనతో గౌరవంగా\nబతికాం. త్వరగా డబ్బు కూడ బెట్టాలంటే,\nనీ కంటి చూపు పోయేలోగా నువ్వు వీలైనన్ని\nదొంగతనాలు చేయక తప్పదు,\" అన్నది ఆమె.\nభవిష్యత్తు మీది భయం కొద్దీ, ప్రతీకుడు\nమళ్ళీ దొంగతనాలు మొదలు పెట్టాడు.\nవారం రోజుల్లోనే నగలూ, డబ్బూ దొరికాయి.\nసత్యపురంలో దొంగతనాలెక్కువైనట్టు\nనగర రక్షణాధికారీ, న్యాయాధికారీ అయిన\nసత్యదీపుడికి ఫిర్యాదు అందింది. కాపలా\nభటుల సంఖ్య పెంచినా దొంగతనాలు తగ్గ\nలేదు. ఊళ్ళో పెద్దమనిషిగా చెలామణీ అవు\nతూన్న వ్యక్తి, ఈ దొంగతనాలు చేస్తున్నాడని\nసత్యదీపుడికి అనుమానం కలిగింది. అందు\nకని ఆయన త్వరలో పెద్ద మనుషుల ఇళ్ళన్నీ\nతణిఖీ చేయిస్తానని నగరంలో చాటింపు\nవేయించాడు. సత్యదీపుడికి నీతిమంతుడు,\nపరోపకారి, న్యాయవిచారణలో స్వపర భేదం\nపాటించడు అని నగరంలో పేరుంది.\nఇది విన్న ప్రతీకుడికి దోచిన నగలు తమ\nఇంట్లో ఉండడం ప్రమాదం అనిపించింది.\nభార్య సలహా మీద అతడు వాటినన్నింటినీ\nమూటగట్టుకుని అడవి మార్గాన చక్రపురికి\nబయలుదేరాడు. వాటినక్కడ అమ్మి వచ్చిన\nడబ్బు తెచ్చుకుంటే తమకు ఇబ్బంది ఉండ\nదని అతడు అనుకున్నాడు. అడవిలో సగం\nదూరం వెళ్ళేసరికి, ప్రతీకుడికి చూపు మంద\nగించసాగింది. అప్పుడే సమీరుణ్ణి చూశాడు.\nఇంతవరకు చెప్పిన ప్రతీకుడు, “నా\nకంటి చూపు బాగుపడితే, జీవితంలో మళ్ళీ\nదొంగతనం చెయ్యను,\" అన్నాడు.\nతరవాత జయంతుడిచ్చిన ఒక్క గుళికతో\nప్రతీకుడికి కంటి చూపు బాగుపడింది.\nఅతడు జయంతుడికి పాదాభివందనం చేసి,\n\"అయ్యా, తమరు దైవాంశ సంభూతులు.\nనేను సత్యపురానికి తిరిగి వెళ్ళి, నా తప్పు\nఒప్పుకుని ఈ దొంగసొమ్మును ఎవరిది వారికి\nఅందజేస్తాను. అంతకు ముందు, చక్ర\nపురంలో చావుబతుకుల్లో ఉన్న నా పెదనాన్న\nనన్ను చూడాలని కబురు చేశాడు. వెళ్ళి\nఆయన్ను చూసివస్తాను. నేను తిరిగి వచ్చేంత\nవరకు ఈ నగలను తమ దగ్గరే ఉంచండి.\nతిరుగు ప్రయాణంలో తీసుకుంటాను,”\nఅని చెప్పి నగలను జయంతుడికి అప్ప\nగించి, చక్రపురానికి బయలుదేరాడు.\nఈలోగా సత్యపురంలో తమ ఇళ్ళను\nపరిశోధించడం ఇష్టం లేని పెద్దమనుషులు\nకొందరు, అసలు దొంగలు అడవిలో ఉన్నా\nరని పుకారు పుట్టించారు. దాంతో సత్యదీపుడు\nఊళ్ళోవెతికించడం వాయిదా వేసి, కొందరు\nభటుల సాయంతో అడవిలో ప్రవేశించాడు.\nఅక్కడ వారికి జయంతుడి ఆశ్రమంలో\nనగలు దొరికాయి.\nజయంతుడు, సత్యదీపుడికి తన వద్దకు\nఆ నగలు ఎలా వచ్చాయో వివరించి, తన\nజబ్బు గురించీ, అశ్వనీదేవతల అనుగ్రహంతో\nతనకు లభించిన వైద్యగ్రంథం గురించీ\nచెప్పాడు. ఐతే, ఎంత అడిగినా ప్రతీకుడి\nపేరుగానీ, అతడి జబ్బేమిటోగానీ చెప్పలేదు.\nసత్యదీపుడు అతడి మాటలు నమ్మ\nశక్యంగా లేవని అతన్నీ, సమీరుణ్ణి బందీ\nలుగా సత్యపురం తీసుకువెళ్ళి, ఇద్దరినీ ఒకే\nకారాగారంలో ఉంచి, అక్కడ వారికి కావల\nసిన సదుపాయాలు చేయించాడు.\nఆ తరవాత ఆయన జయంతుడి కథ\nచాటింపు వేయించి, “చిరకాలంగా అంతు\nబట్టని రోగాలతో బాధపడుతున్న వారందరూ\nకారాగారానికి వచ్చి, వైద్యం చేయించుకో\nవచ్చు,” అని ప్రకటించాడు.\nఅది విన్న కొందరు రోగులు తమనేరాలు\nబయటపడినా ఫరవాలేదని తెగించి కారాగారా\nనికివెళితే, జయంతుడు వారి రోగాలు నయం\nచేశాడు. మరో విశేషం ఏమంటే, అతడు తను\nవిన్న నేర రహస్యాలను ఇతరులకు తెలియ\nనివ్వలేదు. దాంతో చాలా మంది చికిత్సకు\nరాసాగారు.\nఈలోగా చక్రపురం నుంచి తిరిగివచ్చిన\nప్రతీపుడు సత్యదీపుణ్ణి కలుకుకుని, నేరం\nఒప్పుకుని, తనను బంధించి జయంతుణ్ణి\nవిడిచిపెట్టమని వేడుకున్నాడు.\nఅయితే సత్యదీపుడు, “నువ్విలా వచ్చా\nవంటే నీలో నిజంగానే మార్పు వచ్చిందని\nఅర్థం. కాబట్టి నిన్ను బంధించను. అయితే\nజయంతుణ్ణి మాత్రం మరికొన్నాళ్ళు ఇక్కడే\nబందీగా ఉంచక తప్పదు,\" అన్నాడు.\nబేతాళుడు ఈ కథ చెప్పి, “రాజా, అసలు\nదోషి అని తెలిసీ ప్రతీకుణ్ణి శిక్షించక వదిలి\nపెట్టడం; నిర్దోషి అని తెలిసి కూడా జయం\nతుణ్ణి కారాగారంలో బంధించడం న్యాయాధి -\nకారి సత్యదీపుడి విచక్షణా రాహిత్యాన్నీ,\nక్రూర స్వభావాన్నీ చాటుతున్నాయి కదా?\nఅలాంటి న్యాయాధికారిని పరోపకారి అని\nకొనియాడడం ప్రజల అజ్ఞానం కాక మరే\nమిటి? ఈ సందేహాలకు సమాధానం తెలిసి\nకూడా చెప్పక పోయావో, నీ తల పగిలి\nపోతుంది,” అన్నాడు.\nదానికి విక్రమార్కుడు, “దోషులను కారా\nగారంలో బంధించడం, వారిలో మంచి\nమార్పు తీసుకురావడానికే. అప్పటికే మంచి\nవాడుగా మారిపోయిన ప్రతీకుణ్ణి మళ్ళీ కారా\nగారానికి పంపడం వల్ల ఎలాంటి ప్రయో\nజనమూ ఒరగదు. అందువల్లనే న్యాయాధి\nకారి అతన్ని వదిలిపెట్టాడు. ఇక జయంతుడి\nవిషయం. అతడి పట్ల న్యాయాధికారి\nక్రూరంగా వ్యవహరించలేదు సరికదా, గౌర\nవించి ఉపకారం చేశాడు. పేరుకు కారా\nగారంలో బంధించినా, సమీరుణ్ణి తోడుగా\nఉంచి సకల సదుపాయాలూ సమకూర్చాడు.\nజయంతుడి అపూర్వ వైద్యం గురించి\nచాటింపు వేయించాడు. జయంతుడి వైద్యం\nకావాలంటే నేరస్థులు నేరం ఒప్పుకోవాలి.\nఅతడి వద్ద నేరాలు ఒప్పుకున్నవాళ్ళ నేరాల\nగురించి, అతడికి తప్ప, మరెవ్వరికీ తెలి\nయదు. వాళ్ళు మళ్ళీ నేరాలు చేయరు.\nఅటు నేరస్థులనిపించుకోకుండా, ఇటు\nశిక్షపడకుండా నేరస్థుల్ని సంస్కరించే జయం\nతుడు కొన్నాళ్ళయినా సత్యపురానికి ఉప\nయోగపడాలనే, న్యాయాధికారి అతన్ని బందీ\nచేశాడు. మరొక ముఖ్య విషయం ఏమంటే\nతన జబ్బు పూర్తిగా నయమయ్యేంత వరకు\nజయంతుడు తనవాళ్ళ మధ్య ఉండకూడదు\nఅన్న నిబంధన భంగమవకుండా అంతవరకు\nఅతన్ని సత్యపురంలో ఉంచాలన్న సదుద్దేశం\nతోనే అతన్ని బందీగా ఉంచాడు. అలా\nచేయడం ద్వారా రెండు మహత్తర ప్రయోజ\nనాలను సాధించాడు. ఈ కారణాల వల్ల\nప్రజలు సత్యదీపుణ్ణి పరోపకారి అని కీర్తిం\nచడం అన్ని విధాలా సమంజసమైనదే,”\nఅన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.",
            "book_page_end": 24,
            "story_id": "2007_02_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "జీవిత చరిత్ర (కళాకారుడు)",
            "moral": "పురాణ పాత్రలకు రూపకల్పన చేయడంలో రాజా రవి వర్మ కృషి.",
            "keywords": [
                "రాజా రవి వర్మ",
                "చిత్రకళ",
                "పురాణ పాత్రలు",
                "చీర",
                "జాతీయ వస్త్రధారణ"
            ],
            "characters": [
                "రాజా రవి వర్మ",
                "సరస్వతి",
                "లక్ష్మి",
                "దమయంతి",
                "సీత",
                "సైరంధ్రి",
                "కృష్ణ",
                "దేవకి",
                "ద్రౌపది"
            ],
            "locations": [
                "తిరువాన్కూరు",
                "బరోడా",
                "ముంబాయి",
                "ఢిల్లీ",
                "రాజపుటాన",
                "ఆగ్రా",
                "కాశి",
                "గయ",
                "అయోధ్య",
                "మధుర",
                "బృందావనం",
                "కాంచీపురం",
                "కేరళ"
            ],
            "content": "జగత్ప్రసిద్ధిగాంచిన రాజారవి వర్మ, మనపురాణాలలోని చాలా పాత్రలకు రూపకల్పన చేశాడు.\nతిరువాన్కూరు రాజకుటుంబానికి చెందిన ఆయన 188 1వసం.లో బరోడా యువరాజు\nపట్టాభిషేకానికి వెళ్ళి, అక్కడే నాలుగు మాసాలు గడిపాడు. ఆ సమయంలో సరస్వతి, లక్ష్మి,\nదమయంతి, సీత, సైరంధ్రి వర్ణచిత్రాలతో పాటు బరోడా రాజకుటుంబానికి చెందిన స్త్రీ\nపురుషుల వర్ణచిత్రాలను కూడా చిత్రించాడు. ఆ తరవాత ఆయన ముంబాయిలో కొన్నాళ్ళు\nగడిపినప్పుడు పురాణ పాత్రలకు ఒకే విధమైన వస్త్రాల గురించి ఆలోచించాడు. అంతవరకు\nమన ప్రజలకు శిల్పాల గురించీ, కుడ్యచిత్రాల గురించీ మాత్రమే తెలుసు. ప్రజలు\nదేవతారూపాలను ఎలా ఊహించుకునేవారో రవివర్మ గ్రహించాడు. మన పురాణ సాహిత్యంలోని\nవర్ణనలను బట్టి ఆయా పాత్రలకు పరిపూర్ణరూపాలు ఇవ్వాలని నిర్ణయించాడు. ఢిల్లీ,\nరాజపుటాన, ఆగ్రా, కాశి, గయ, అయోధ్య, మధుర,\nబృందావనం, కాంచీపురం మొదలైన ప్రాంతాలను\nవిస్తృతంగా పర్యటించి, అక్కడి శిల్పాలను,\nచిత్రాలను అధ్యయనం చేశాడు. స్వస్థలమైన\nకేరళకు తిరిగి వచ్చి నల-దమయంతి, కృష్ణ-\nదేవకి, సీతాస్వయంవరం, ద్రౌపదీ వస్త్రా\nహరణం మొదలైన 14 వర్ణచిత్రాలను\nచిత్రించాడు. ఈ చిత్రాలన్నిటిలోనూ స్త్రీ\nపాత్రలకు చీరలను తొడిగాడు. ఆయన\nఆశించిన విధంగానే కాలక్రమంలో చీర,\nజాతీయ వస్త్రధారణగా రూపుదాల్చింది.\nమన స్త్రీలకు చీరకట్టు చాలా అందంగా\nఉంటుందన్న విషయం అందరికీ తెలిసినదే కదా.",
            "book_page_end": 25,
            "story_id": "2007_02_07",
            "raw_genre_backup": "జీవిత చరిత్ర (కళాకారుడు)",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "సన్మానయోగం!",
            "book_page_start": 26,
            "pdf_page_start": 26,
            "pdf_page_end": 29,
            "author": "జొన్నలగడ్డ రామలక్ష్మి",
            "genre": "కల్పిత కథ",
            "moral": "నిజమైన ప్రతిభ, మంచి ఉద్దేశం గల రచనలు, పరోపకార గుణం ఎప్పుడూ గుర్తించబడతాయి.",
            "keywords": [
                "కావ్యం",
                "రాజాశ్రయం",
                "అసూయ",
                "పరోపకారి",
                "కీర్తికాముకుడు"
            ],
            "characters": [
                "సుకావ్యుడు",
                "జగన్నాధుడు",
                "రాజాస్థాన కవి",
                "రవీంద్రుడు",
                "కీర్తికాముకుడు",
                "జనవంద్యుడు",
                "సంచారుడు"
            ],
            "locations": [
                "జనకారణ్యం",
                "నాగపురం",
                "యోగపురం"
            ],
            "content": "సుకావ్యుడు జనకారణ్యంలోని గురుకులంలో\nవిద్యాభ్యాసం పూర్తి చేశాడు. తన పాండి\nత్యంతో రాజును మెప్పించాలని రాజధానికి\nవస్తే రాజదర్శనం దుర్లభమయింది. జీవనో\nపాధికి దారితోచని సమయంలో, అతడికి\nజగన్నాధుడనే పండితుడు తన ఇంట ఆశ్ర\nయమివ్వడమేగాక, తన కూతురునిచ్చి పెళ్ళి\nచేశాడు.\nసుకావ్యుడక్కడే స్థిరపడి, విద్యార్థులకు\nపాఠాలు బోధిస్తూ, రోజులు వెళ్ళబుచ్చ\nసాగాడు. అయితే, ఎప్పటికైనా రాజాశ్రయం\nపొందాలన్న అతడి కోరిక మాత్రం అలాగే\nఉండిపోయింది. అలా కొన్నేళ్ళు గడిచాయి.\nఈ వ్యవధిలో సుకావ్యుడు ప్రజాయణం\nఅనేకావ్యం రచించాడు. జగన్నాధుడా కావ్యాన్ని\nచదివి, “నీ కావ్యం అద్భుతంగా ఉన్నది.\nఇది నీకెంతో పేరు తెచ్చిపెడుతుంది. కానీ,\nఅందుకు ప్రచారం కావాలి. ప్రచారానికి రాజా\nశ్రయం కావాలి,” అన్నాడు.\nసుకావ్యుడు రాజాస్థాన కవిని కలిస్తే\nఆయన ఆ కావ్యం చదివి, “రాజు ప్రజలకు\nదేవుడు. నువ్వు నీ కావ్యంలో ప్రజలను\nరాజుకు దేవుళ్ళను చేశావు. ఇది పాపం.\nపాపానికి రాజాశ్రయం లభించదు. ఇప్పుడే\nకాదు; ఇంకెప్పుడూ నువ్వీ దరిదాపులకు\nరావద్దు,\" అని హెచ్చరించి పంపేశాడు.\nజరిగింది విన్న జగన్నాధుడు, “ఆస్థాన\nకవి నీ కావ్యం గొప్పగా ఉన్నదని గ్రహించి\nఅసూయతో నీకు రాజదర్శనం కలక్కుండా\nచేశాడు. నువ్విక రాజాశ్రయం లేకుండానే\nపేరుతెచ్చుకోవాలి,\" అన్నాడు.\nఇది జరిగిన వారం రోజులకు నాగపురం\nనుంచి రవీంద్రుడనే దూరపు బంధువు రాజ\nధానికి వచ్చి, జగన్నాధుడి ఇంట బసచేశాడు.\nమాటల సందర్భంలో సుకావ్యుడి విషయం\nతెలిసి, “మా ఊళ్ళోని కీర్తికాముకుడు బాగా\nడబ్బు సంపాదించాడు. ఇప్పుడు పేరు ప్రతి\nష్ఠల కోసం తాపత్రయ పడుతున్నాడు. మీ\nఅల్లుడు ఆయన్ను కలిస్తే ప్రయోజనముండ\nవచ్చు,” అని జగన్నాధుడికి చెప్పాడు.\nసుకావ్యుడు నాగపురం వెళ్ళి కీర్తికాము\nకుణ్ణి కలుసుకుని విషయమంతా దాచ\nకుండా చెప్పాడు.\nకీర్తికాముకుడికి పేరు తెచ్చుకోవాలన్న ఆశ\nఉన్నప్పటికీ, డబ్బు ఖర్చు పెట్టడం ఇష్టం\nలేదు. పైగా ప్రజలే రాజుకు దేవుళ్ళని చెప్పే\nకావ్యాన్ని సన్మానిస్తే రాజుకు తన మీద కోపం\nరావచ్చని భయపడ్డాడు. అతడు సుకావ్యు\nడితో, “నాకు కవిత్వం గురించి అంతగా తెలి\nయదు. యోగపురంలోని ప్రముఖ వ్యాపారి\nజనవంద్యుడు సాహితీ ప్రియుడు. నువ్వతన్ని\nకలిస్తే ప్రయోజనం ఉండవచ్చు,” అన్నాడు.\nకీర్తికాముకుడు అలా చెప్పడంలో మర్మ\nముంది. జనవంద్యుడు వైభవంగా జీవిస్తూనే,\nపరోపకారీ, సాహితీ ప్రియుడూ అని పేరు\nగాంచాడు. “డబ్బుండగానే సరిపోదు. జన\nవంద్యుడిలాంటి అభిరుచి ఉండాలి,\" అని\nచుట్టుపక్కల చెప్పుకునేవారు.\nకీర్తికాముకుడికి పరోపకార గుణమూ\nలేదు; సాహిత్యం పట్ల అభిరుచీ లేదు. తను\nచేయలేనివి చేస్తూన్న జనవంద్యుడంటే\nఅసూయతో అతడికి చెడ్డపేరు తేవాలనుకు\nన్నాడు. ఇప్పుడు జనవంద్యుడు సుకావ్యుణ్ణి\nసన్మానిస్తే-రాజుగారికి కోపం. సన్మానించ\nకుంటే, జనవంద్యుడి సాహితీ ప్రియత్వం\nఅబద్ధమని తనే ప్రచారం చేయాలని కీర్తికాము\nకుడి దురాలోచన.\nఅయితే, సాహితీ ప్రియుడైన జనవం\nద్యుడు సుకావ్యుడి ప్రజాయణం చదివి\nముగ్ధుడై, అతడికి ఘనంగా సన్మానం చేసి,\nపదివేల వరహాలు కానుకగా ఇచ్చాడు. ప్రజా\nయణం ప్రజాదరణ పొందింది. మహాకవిగా\nసుకావ్యుడికీ, గొప్ప సాహితీ పోషకుడిగా జన\nవంద్యుడికీ పేరొస్తే-అది తెలిసి మహారాజు\nవాళ్ళిద్దర్నీ పిలిపించి రాజసన్మానం చేశాడు.\nఇది ఊహించని కీర్తికాముకుడు మానసి\nకంగా దెబ్బతిన్నాడు.\nఇలా ఉండగా, పాతికేళ్ళ ప్రాయంలో\nఊరు వదిలి వెళ్ళిన సంచారుడు, విదేశాలలో\nబాగా డబ్బు గడించి, వృద్ధాప్యాన్ని తన వాళ్ళ\nమధ్య గడపాలని నాగపురానికి తిరిగి వచ్చాడు.\nఅప్పటికి కీర్తికాముకుడు తప్ప, సంచారుడి\nబంధువులెవరూ అక్కడ లేరు. సంచారుడి\nవద్దబాగా డబ్బున్నదని తెలియడంతో, ఆయన్ను\nకీర్తికాముకుడు తన ఇంటికి పిలిచి విందు\nభోజనం పెట్టాడు. అందుకు సంతోషించిన\nసంచారుడు, “ఇప్పుడు నా వద్ద కావలసినంత\nడబ్బున్నది. దానికి తగ్గ పేరు ప్రఖ్యాతులు\nలేవు. ఏం చేస్తే బావుంటుందంటావు?” అని\nఅడిగాడు.\n\"డబ్బు ఖర్చు పెట్టాలేగాని, అదెంతపని?\nనిన్న గాక మొన్న జనవంద్యుడనే వ్యాపారి,\nసుకావ్యుడనే కవిని సన్మానించి, సాహితీ పోష\nకుడని ప్రజల మన్ననలు పొందడమే గాక,\nరాజుగారి నుంచి కూడా సన్మానం పొందాడు.\nనువ్వు కూడా సుకావ్యుడి కావ్యాన్ని అంకితం\nపుచ్చుకుని సన్మానించావంటే నీ పేరు నలు\nదిశలా మారుమోగి పోతుంది,” అన్నాడు\nకీర్తికాముకుడు.\nసంచారుడు అందుకు సమ్మతించడంతో,\nకీర్తికాముకుడు సుకావ్యుణ్ణి పిలిపించి, “నేను\nనీకు జనవంద్యుణ్ణి గురించి చెప్పడం వల్లే\nకదా నీకింత పేరువచ్చింది. ఇప్పుడు మరొక\nకావ్యం రచించి మా బంధువు సంచారుడికి\nఅంకితమిచ్చి, ఆయన సన్మానం స్వీకరించు,”\nఅన్నాడు.\nసుకావ్యుడు అందుకు అంగీకరించి,\n“మనుషులకు మాత్రమే కాకుండా, సకల\nజీవరాశులకూ ప్రకృతి ఎన్ని రూపాల్లో సహక\nరించి సాయపడుతున్నదో వివరిస్తూ, 'ప్రకృతి\nపురాణం' అనే కావ్యం నేనిప్పుడు రచిస్తున్నాను.\nఅది మరో పక్షం రోజుల్లో పూర్తి కాగలదు,”\nఅని చెప్పివెళ్ళాడు.\nకొంత సేపయ్యాక కీర్తికాముకుడు, “సుకా\nవ్యుణ్ణి సన్మానించడంతో పాటు, సుందర\nప్రదేశంలో గొప్ప భవనం నిర్మించి, దానికి\nమీవంశం పేరు పెడితే, మీ కీర్తి శాశ్వతంగా\nనిలబడగలదనుకుంటాను,” అన్నాడు సంచా\nరుడితో.\n“ఆలోచన బావుంది. మరి భవనం ఎక్కడ\nనిర్మిద్దామంటావు?” అని అడిగాడు సంచా\nరుడు. “మన నదీ తీరంలో చాలా అందమైన\nస్థలం నాకు సొంతంగా ఉంది. దాన్ని మీకు\nఅమ్ముతాను. అక్కడ నిర్మించవచ్చు,” అన్నాడు\nకీర్తికాముకుడు.\nసంచారుడు అందుకు అంగీకరించి, ఆ\nస్థలాన్ని వెంటనే కొని, చదును చేయడానికి\nఅక్కడున్న చెట్లను నరికించడం మొదలు\nపెట్టాడు.\nపక్షం రోజులు గడిచాక పిలుపురావడంతో,\nసుకావ్యుడు నాగపురం వెళ్ళి అక్కడి దృశ్యం\nచూసి దిగ్భ్రాంతి చెందాడు.\nసంచారుడు తను నిర్మించ తలపెట్టిన\nభవనం గురించి చెప్పి, “నీ ప్రకృతి పురాణం\nపూర్తయిందా? సన్మాన కార్యక్రమం ఎప్పుడు\nఏర్పాటు చేయమంటావు?” అని అడిగాడు\nఉత్సాహంగా.\n\"కావ్యం పూర్తి కావచ్చింది. అయినా దాన్ని\nతమకు అంకితమివ్వలేను,\" అన్నాడు\nసుకావ్యుడు.\n“ఎందుకు? నీకు సన్మానం, నీ కావ్యానికి\nప్రచారం అవసరం లేదా?\" అని అడిగాడు\nపక్కనే ఉన్న కీర్తికాముకుడు కాస్తముందుకు\nవచ్చి ఆశ్చర్యంతో.\n'ప్రజా హృదయాలలో ప్రకృతి పట్ల\nప్రేమను పెంపొందింప జేయడానికి నేను\n‘ప్రకృతి పురాణం' రచిస్తున్నానని తెలియ\nగానే, జనవంద్యుడు యోగపురం నుంచి\nనన్ను వెతుక్కుంటూ వచ్చాడు. అందులోని\nపద్యాలను చదువుతూండగా విని తన్మ\nయత్వం చెందాడు. దాని నుంచి పొందిన\nస్ఫూర్తితో ఇకపై సాహితీ పోషణతో పాటు,\nప్రకృతి పరిరక్షణకు కూడా పాటుపడగలనని\nమాట ఇచ్చాడు. అలాంటి వారికి అంకిత\nమిస్తేనే నా కావ్యానికి సార్థకత సిద్ధిస్తుందని\nభావిస్తున్నాను. అందుకే నా కావ్యాన్ని జన\nవంద్యుడికే అంకితమివ్వాలని నిర్ణయించాను,”\nఅన్నాడు సుకావ్యుడు.\nఆ మాటల్లో నిజం ఉందని గ్రహించిన\nసంచారుడు, \"చక్కని నిర్ణయం తీసుకు\nన్నావు. సాహిత్య పోషణతో పాటు, అందులోని\nమంచి విషయాలను ఆచరణలో పెట్టడం\nచాలా ముఖ్యం. అదే కవికి నిజమైన సన్మానం.\nకేవలం పేరు ప్రఖ్యాతులకోసం ప్రాకులాడే\nనాలాంటి వాళ్ళకు నీవంటి గొప్ప కవులను\nసన్మానించే యోగం లభించదు. నిజమైన\nసాహితీ ప్రియులకే అది సాధ్యం. ఇక్కడ\nమరికొన్ని ఫలవృక్షాలను నాటించి పెంచు\nతాను. దానికి 'ప్రకృతి పురాణవనం' అని\nపేరుపెట్టి ప్రకృతి పరిరక్షణకు నా చేతనైన\nకృషి చేస్తాను. నువ్వు జనవంద్యుడికి నీ\nకావ్యాన్ని అంకితమిచ్చే రోజును చెప్పావంటే,\nకీర్తికాముకుణ్ణి వెంటబెట్టుకుని నేనూ సన్మాన\nసభకు వస్తాను,” అన్నాడు.\nసుకావ్యుడు సంతోషంగా అక్కడి నుంచి\nరాజధానీ నగరానికి బయలుదేరాడు.",
            "book_page_end": 29,
            "story_id": "2007_02_08",
            "raw_genre_backup": "కల్పిత కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "వార్తా వ్యాసం",
            "moral": "N/A",
            "keywords": [
                "సునీతా విలియమ్స్",
                "అంతరిక్షం",
                "కల్పనా చావ్లా",
                "గరుడుడి విగ్రహం",
                "గీత"
            ],
            "characters": [
                "సునీతా విలియమ్స్",
                "డా. దీపక్ పాండ్యా",
                "ఉర్సులా పాండ్యా",
                "కల్పనా చావ్లా"
            ],
            "locations": [
                "గుజరాత్",
                "అమెరికా",
                "ఓహియో",
                "ఢిల్లీ",
                "ఇంటర్నేషనల్ స్పేస్ స్టేషన్"
            ],
            "content": "భూమికి 350 కి.మీ. దూరంలో ఉన్న ఇంటర్నేషనల్\nస్పేస్ స్టేషన్ (ఐ.ఎస్.ఎస్)లో భారతీయ-అమెరికా మహిళ\nఉంటోంది. ఆమె పేరు సునీతా విలియమ్స్ (4 1). అంత\nరిక్షంలో అడుగుపెట్టిన రెండవ భారతీయ మహిళ ఈమె.\nకల్పనా చావ్లా తొలి మహిళ. స్లొవీనియాకు చెందిన సునీతా\nవిలియమ్స్ తండ్రి డా. దీపక్పాండ్యా, తల్లి ఉర్సులా పాండ్యా.\nగుజరాత్ నుంచి అమెరికాకు వెళ్ళిన డాక్టర్ పాండ్యా\nఓహియోలో ఉన్నప్పుడు సునీత జన్మించింది. (స్నేహితులు\nఆమెను ‘సునీ’ అని పిలుస్తారు). మాసాచ్యుసెట్స్లోలో విశ్వ\nవిద్యాలయ విద్య పూర్తి చేశాక అమెరికా నౌకాదళంలోని వైమానిక విభాగంలో పైలట్గా చేరింది.\nకల్పనా చావ్లా శిక్షణ పొందుతూన్న సమయంలోనే సునీత కూడా అంతరిక్షనౌకలో శిక్షణ కోసం\nఎంపికయింది. ‘నాసా'లో 'డిస్కవరీ 3 3' సిద్ధమవుతూన్న సమయంలో వ్యోమనౌకలో వెళ్ళే\nఏడుగురు బృందంలో ఒకరుగా సునీత చేర్చుకోబడింది. డిసెంబర్ 10వ తేదీన అంతరిక్షానికి\nదూసుకువెళ్ళిన ఆ బృందం మరునాడే స్పేస్ స్టేషన్ను చేరుకున్నది.\nడిసెంబర్ 17వ తేదీ సునీత, బాబ్ కర్బీమ్ 'స్పేస్ వాక్'కు వెళ్ళి ఎనిమిది గంటలసేపు\nగడిపారు. అప్పుడు భూగోళాన్ని దగ్గరి నుంచి చూసిన ఆమె, \"అద్భుతం! ఈ రోజు కోసమే\nనేను ఇన్నాళ్ళు ఎదురు చూశాను!\" అంటూ ఆనందపరవశం చెందింది.\nసునీతను స్పేస్ స్టేషన్లోనే వదిలి డిస్కవరీ, డిసెంబర్ 19వ తేదీ భూమికి తిరుగు\nప్రయాణమయింది. ఆమె అక్కడ జూన్\nనెల వరకు ఉంటూ మరో మూడు\nసార్లు అంతరిక్షంలో సంచరిస్తుంది.\nఆమె బయలుదేరేప్పుడు తన వెంట\nగణేశ విగ్రహాన్నీ, భగవద్గీత పుస్తకాన్నీ\nతీసుకువెళ్ళింది. 2003లో కల్పనా\nచావ్లా అంతరిక్ష దుర్ఘటనలో మరణించి\nనప్పుడు, వాళ్ళ కుటుంబ సభ్యులను\nఓదారుస్తూ సునీత ఢిల్లీలోనే ఉన్న\nదన్నది ఇక్కడ చెప్పుకో తగ్గ మరో\nవిశేషం!",
            "book_page_end": 30,
            "story_id": "2007_02_09",
            "raw_genre_backup": "వార్తా వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "చందమామ ఇండియా క్విజ్ - 1",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "క్విజ్ (పౌరాణికం)",
            "moral": "N/A",
            "keywords": [
                "పురాణాలు",
                "క్విజ్",
                "బహుమతి"
            ],
            "characters": [],
            "locations": [
                "భారతదేశం"
            ],
            "content": "ఈ నెల నుంచి కొత్త రకం చందమామ క్విజ్\nపరిచయం చేస్తున్నాం. ప్రశ్నలు మన\nదేశానికి సంబంధించినవిగా ఉంటాయి.\nఈ నెల మన పురాణాలతో ప్రారంభిద్దాం.\nమీరు చేయవలసిందేమంటే : 1. సమాధానాలు రాయండి. 2. మీ పేరు, వయసు (16\nఏళ్ళలోపు ఉండాలి), పిన్కోడ్తో సహా పూర్తి చిరునామా రాయండి. 3. చందాదారు అయితే, ఆ\nనంబర్ రాయండి. 4. కవరు మీద చందమామ క్విజ్- 1 అని రాసి, చందమామ పూర్తి చిరునామా\nరాసి మాకు పంపండి. 5. ఫిబ్రవరి నెలాఖరులోగా మీ ఎంట్రీ మాకు అందాలి. 6. ఏప్రిల్\n20 0 7 నెల సంచికలో ఫలితాలు వెలువడతాయి.\n1. నుదుట చిన్న కొమ్ముతో జన్మించిన ముని పేరేమిటి? ఆయన\nకున్న ప్రత్యేక శక్తి ఏమిటి?\n2. వేదశ్రుతి అంటే ఏమిటి? ఇది ఏ గ్రంథంలో ప్రస్తావించబడింది?\n3. శ్రీకృష్ణుడు తన శంఖం పాంచజన్యాన్ని ఎలా పొందగలిగాడు?\n4. దేవాసురుల క్షీరసాగర మథన సమయంలో ఒక వృక్షంతో సహా\nపలు అమూల్యమైన వస్తువులు వెలువడ్డాయి. ఆ వృక్షం పేరే\nమిటి? అది ఆ తరవాత ఎక్కడ నాటబడింది?\n5. ద్రోణాచార్యుడి సోదరి పేరేమిటి?\n6. భారతి అనే మరో నామం గల దేవత ఎవరు?\n7. భీష్ముడి అసలు పేరేమిటి? భీష్మ ప్రతిజ్ఞ అంటే ఏమిటి?\n8. మహాభారత యుద్ధంలోని ఒక మేటి వీరుడికి బీభత్సుడనే మరో పేరు ఉన్నది. ఆ\nవీరుడి పేరేమిటి? అతడికి ఆ పేరెలా వచ్చింది?\n9. బంతిఆట ఆడుతూ ఒక అమ్మాయి, బంతి ఒక బరువైన ధనుస్సు కిందికి వెళితే,\nధనుస్సును అవలీలగా పక్కకు నెట్టి బంతిని తీసుకున్నది. ఆ అమ్మాయి ఎవరు?",
            "book_page_end": 31,
            "story_id": "2007_02_10",
            "raw_genre_backup": "క్విజ్ (పౌరాణికం)",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "చాలా సంతోషం కలిగించే చోటు!",
            "book_page_start": 32,
            "pdf_page_start": 32,
            "pdf_page_end": 33,
            "author": "చందమామ బృందం",
            "genre": "మహనీయుల జీవితాలు",
            "moral": "మేధాసంపత్తి అంటే ఒకశాతం స్ఫూర్తి, తొంభైతొమ్మిది శాతం శ్రమ. పనిలోనే నిజమైన సంతోషం లభిస్తుంది.",
            "keywords": [
                "థామస్ ఆల్వా ఎడిసన్",
                "మేధాసంపత్తి",
                "ప్రయోగశాల",
                "పేటెంట్",
                "శ్రమ"
            ],
            "characters": [
                "థామస్ ఆల్వా ఎడిసన్",
                "ఎడిసన్ భార్య"
            ],
            "locations": [
                "ఓహియో",
                "స్విట్జర్లాండ్",
                "స్కాట్లాండ్",
                "ఇంగ్లాండ్",
                "ఇటలీ"
            ],
            "content": "ఎన్నెన్నో వైజ్ఞానిక పరికరాలను కనుగొన్న ప్రపంచ\nప్రసిద్ధిగాంచిన విజ్ఞానవేత్త థామస్ ఆల్వా ఎడి\nసన్. ఓహియోలో 1847 ఫిబ్రవరి 11వ తేదీ\nజన్మించిన థామస్ ఆల్వా ఎడిసన్ 1931\nఅక్టోబర్ 18వ తేదీ కీర్తిశేషుడయ్యే నాటికి\nతాను కనుగొన్న దాదాపు 1,093 వస్తువులకు\nపేటెంట్ హక్కులు పొందాడు.\nమహామేధావి అయిన ఎడిసన్ అసంఖ్యాక\nమైన వైజ్ఞానిక పరికరాలను కనుగొని రూపొం\nదించాడు. వాటిలో ఆటోమేటిక్ టెలిగ్రాఫ్\nట్రాన్స్మిటర్, రిసీవర్; ఫోనోగ్రాఫ్, విద్యుత్\nబల్బు చాలా ప్రసిద్ధమైనవి. మన జీవితాల్లో\nనిత్యావసర వస్తువులైపోయిన అనేక పరిక\nరాలు ఆ మహామేధావి రూపొందించినవే.\nఅయితే, మేధాసంపత్తిని గురించి ఆయన\nఅభిప్రాయం ఏమిటో తెలుసా? \"ఒకశాతం\nస్ఫూర్తి, తొంభైతొమ్మిది శాతం శ్రమ కలిగినదే\nమేధాసంపత్తి. తను చేయవలసిన పనులను\nశక్తివంతంగా చేయగలిగిన సమర్థత కలిగిన\nవాడే మేధావి.”\nఅచంచలమైన ఏకాగ్రత, పట్టుదలతో కూడిన\nనిర్విరామ కృషితో సాగిన ఆయన జీవితమే ఆ\nమాటకు చక్కని నిదర్శనంగా నిలిచింది.\nఒకనాడు ఆయన భార్య, “యేళ్ళ తరబడి\nనిర్విరామంగా మీ ప్రయోగశాలలో పనిచేస్తున్న\nమీకు కాస్త మార్పు, విశ్రాంతి కావాలి. ఎక్కడి\nకైనా హాయిగా వెళ్ళి రావచ్చు\nకదా?” అనిసలహా ఇచ్చింది.\n\"చాలా మంచి ఆలోచన.\nఅయితే, నన్ను ఎక్కడికి వెళ్ళ\nమన్నావు?” అని అడిగాడు\nఎడిసన్.\nఆయన భార్య స్విట్జ\nర్లాండ్, స్కాట్లాండ్,\nఇంగ్లాండ్, ఇటలీలోని\nఅందమైన ప్రదేశాల జాబి\nతాను వివరించి, ఒక్కొక్క\nప్రాంతం ప్రత్యేకతలను\nకూడా వర్ణించింది. ఆ\nతరవాత, “వీటిలో మీకు ఇష్టమైన\nదేదో చెప్పండి. మీ ప్రయాణానికీ, అక్కడ\nబసచేయడానికీ కావలసిన ఏర్పాట్లు నేను\nచేస్తాను,” అన్నది.\n“అలాగా. నువ్వు చెప్పిన ప్రదేశాలన్నీ బాగానే\nఉన్నాయి. వేటి ఆకర్షణ వాటివి. నాకు తగినది\nఏదోచెప్పడం ఎలాగ?” అని అడిగాడు ఎడిసన్.\n“ఒక్కొక్క ప్రదేశం గురించీ, దాని ప్రత్యేక\nతల గురించీ బాగా ఆలోచించండి. ఎక్కడికి\nవెళితే మీకు ఎక్కువ సంతోషం కలుగుతుందో\nఅక్కడికి వెళ్ళండి, సరిపోతుంది,\" అని సలహా\nఇచ్చింది భార్య.\n\"అద్భుతమైన ఆలోచన. నాకు చాలా\nసంతోషం కలిగించే చోటుకు వెళ్ళాలన్న మాట!\nఅంతే కదా. నన్ను కాస్త ఆలోచించుకోనివ్వు\nమరి,\" అన్నాడు ఎడిసన్.\nఆనాటి రాత్రి భోజనాలకు కూర్చున్నప్పుడు,\n“మీకు చాలా సంతోషం కలిగించే చోటు ఏదో\nనిర్ణయించారు కదా?” అని అడిగింది భార్య.\n“ఆ, అవును. నాకు చాలా సంతోషం కలి\nగించే చోటు ఏదో నిర్ణయించాను. రేపు తప్పక\nఅక్కడికి వెళ్ళితీరాలి. అయినా, నా ప్రయాణం\nఏర్పాట్ల గురించి నువ్వేమీ బెంగ పడవద్దు. ఆ\nసంగతి నేను చూసుకుంటాను,” అన్నాడు\nఎడిసన్.\n“చాలా బావుంది. త్వరగా మీరొక నిర్ణయా\nనికి రాగలరని నాకు తెలుసు. మీ పనులు\nమీరే స్వయంగా చేసుకోవడంలోనూ మహా\nనేర్పరులు కదా మీరు,” అన్నది భార్య.\nమరునాడు, ఇంటికి అతిథులు రావడంతో,\nఎడిసన్ భార్యకు వాళ్ళతోనే సరిపోయింది.\nఅయినా, భర్త ప్రయాణం గురించి మరిచి\nపోలేదు. ఆయన ఎక్కడికి బయలుదేరుతాడా\nఅని ఆత్రుతగా ఎదురు చూడసాగింది. అయినా,\nఎడిసన్ వద్ద ఎలాంటి ప్రయాణ సన్నాహాలూ\nకనిపించలేదు. ఆయన ఎప్పటిలాగే తన\nప్రయోగశాలకు వెళ్ళాడు.\nఅతిథులు వెళ్ళిపోయాక, ఎడిసన్ భార్య,\nభర్త ప్రయోగశాలకు వెళ్ళి ఆయన ప్రయోగా\nలలో లీనమై ఉండడం చూసింది.\n“మీరు ఎప్పుడు బయలుదేరాలనుకుంటు\nన్నారు?\" అని అడిగింది.\n“ఎక్కడికి?” అని అడిగాడు ఎడిసన్ తల\nపైకెత్తి.\n“అప్పుడే మరిచిపోయారా? ఈరోజు మీకు\nచాలా సంతోషం కలిగించే చోటికి వెళ్ళి రావా\nలని నిర్ణయించారు కదా?” అని అడిగింది భార్య.\n“ఇప్పుడు నేను అక్కడే కదా ఉన్నాను!”\nఅన్నాడు ఎడిసన్ నవ్వుతూ.\n- (సం.క)",
            "book_page_end": 33,
            "story_id": "2007_02_11",
            "raw_genre_backup": "మహనీయుల జీవితాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 11,
        "author_counts": {
            "సంపాదకుడు : విశ్వం": 1,
            "చందమామ బృందం": 6,
            "మాచిరాజు కామేశ్వరరావు": 1,
            "చందమామ బృందం (జెన్ కథ ఆధారంగా)": 1,
            "చందమామ బృందం (ఆధారం : \"వసుంధర” రచన)": 1,
            "జొన్నలగడ్డ రామలక్ష్మి": 1
        },
        "genre_counts": {
            "సంపాదకీయం": 1,
            "పాఠకుల అభిప్రాయాలు": 1,
            "జానపద కథ": 1,
            "నీతి కథ": 1,
            "ధారావాహిక (ఫాంటసీ/సాహసం)": 1,
            "బేతాళ కథ": 1,
            "జీవిత చరిత్ర (కళాకారుడు)": 1,
            "కల్పిత కథ": 1,
            "వార్తా వ్యాసం": 1,
            "క్విజ్ (పౌరాణికం)": 1,
            "మహనీయుల జీవితాలు": 1
        }
    }
}