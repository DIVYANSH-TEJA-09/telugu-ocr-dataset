{
    "book_id": "చందమామ_2007_10",
    "stories": [
        {
            "title": "హింస : ఓ వ్యాధి లక్షణం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "సామాజిక పతనానికి వ్యతిరేకంగా పోరాడాలంటే, ప్రతీ ఒక్కరూ సంస్కారవంతులుగా, ధైర్యవంతులుగా మారాలని సంకల్పించుకోవాలి.",
            "keywords": [
                "అహింస",
                "హింస",
                "ఉగ్రవాదం",
                "విద్యావిధానం",
                "సామాజిక సంస్కృతి"
            ],
            "characters": [],
            "locations": [
                "ప్రపంచం",
                "మనదేశం"
            ],
            "content": "ఈనాటి ప్రపంచంలో అహింస మాటలకే పరిమితమైపోయి, మనసులు మాత్రం హింసలో కూరుకుపోయినట్టు కనిపిస్తోంది. నిజాయితీగా జీవించే జీవితంలోని హాయి తెలుసుకోలేని స్థితి; జీవితంలో ఉన్నత లక్ష్యంలేని ఓ వ్యాధి లక్షణమే హింస. మితి మించిన స్వార్థం, సాంస్కృతిక పతనం, సత్ప్రవర్తనకు ప్రాముఖ్యతలేని ధనార్జన ఒక్కటే పరమావధిగా సాగుతూన్న నేటి విద్యావిధానం మొదలైనవి కూడా ఆ వ్యాధి సూచకాలని చెప్పవచ్చు.\n\nసామాజిక సంస్కృతి పతనమైన వాతావరణంలోనే హింస మన కలుగుతుంది. హింసకు పరాకాష్ఠ ఇవాళ మనం అక్కడక్కడ అప్పుడప్పుడు చూస్తూన్న, అనుభవిస్తూన్న మతి లేని ఉగ్రవాద ఉన్మాదం. జనజీవనాన్ని విచ్ఛిన్నం చేయడానికి వివిధ స్వార్థశక్తులు పన్నా గాలు పన్నుతున్నాయి. ప్రగతి పథంలో సాగుతూన్న మనదేశాన్ని బలహీనపరచడానికి కొన్ని విదేశీ శక్తులు కుట్ర పన్నుతున్నట్టు తెలుస్తోంది. దానికి తోడు లాభాలు మాత్రమే గురిగా సినిమాలలో హింసనూ, రక్తపాతాన్నీ, అశ్లీలతనూ గుప్పిస్తున్నారు. టీవీ ఛానళ్ళలో, వెబ్సైట్లలో వాటిని మాటి మాటికీ ప్రసారం చేస్తున్నారు. మాదక ద్రవ్యాలు మరోవైపు యువతను నిర్వీర్యం చేసి తప్పుదారి పట్టిస్తున్నాయి.\n\nఇవన్నీ మారాలంటే మొదట విద్యావిధానం పట్ల మనకున్న దృక్పథం మారాలి. మాధ్యమాల దుర్వినియోగాన్ని నియంత్రించాలి. మాదక ద్రవ్యాలను రూపు మాపాలి. కేవలం ఉపన్యాసాలు, చట్టాలు, పోలీసుబలగం హింసాత్మక కార్యకలాపాలను అరికట్ట లేవు. చైతన్యవంతమైన సమాజం మాత్రమే వీటన్నిటికీ చరమగీతం పాడగలదు. గాంధీజయంతిని అంతర్జాతీయ అహింసాదినోత్సవంగా జరుపుకుంటూన్న ఈ సందర్భంలో మనం ప్రతి ఒక్కరం మనవంతు కర్తవ్యాన్ని నెరవేర్చాలని ప్రతినబూనాలి. తల్లిదండ్రుల, ఉపాధ్యాయుల ప్రోత్సాహంతో సంస్కారవంతులు, ధైర్యవంతులు కావాలని పిల్లలు సంకల్పించినట్టయితే పరిస్థితిలో గణనీయమైన మార్పు వచ్చి తీరుతుంది.\nసంపాదకుడు : విశ్వం\nVisit us at: http://www.chandamama.org",
            "book_page_end": 5,
            "story_id": "2007_10_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "పాఠకుల లేఖలు",
            "moral": "N/A",
            "keywords": [
                "పత్రిక",
                "స్పందన",
                "పరోపకారం",
                "సాంస్కృతిక సంప్రదాయాలు"
            ],
            "characters": [
                "డా. జి. జాన్ కెనడి",
                "కె. శివకుమార్"
            ],
            "locations": [
                "హైదరాబాద్",
                "ఒంగోలు"
            ],
            "content": "రూ. 250/- బహుమతి పొందిన లేఖ\nచందమామకు సలహాలివ్వడం అంటే సాహసమే. అయినా పాఠకుడిగా పాతికేళ్ళ వయసున్న నేను చంద్రునికోనూలు పోగు చందంగా రాస్తున్నాను. ఆగస్ట్ సంచిక ఆసాంతం ఆకుట్టు కుంది. ప్రియనేస్తంలా, చల్లదనాల జాబిలిలా మనసును పులకింప జేసింది. మరీ ముఖ్యంగా చందమామ గురించి జాతియావత్తూ గర్వించదగ్గ పెద్దలు వ్యక్తీకరించిన మనోభావాలు అమూల్య సంప దలే. అలాగే విశ్వంగారి సంపాదకీయంలో “అవకాశాలను అంది పుచ్చుకుని అభ్యుదయ పథంలో ముందుకు సాగుతూ, వెనక వస్తూన్న వారికి సైతం చేయూతనివ్వాలి,” అన్న సుభాషితం చాలు... చందమామ పత్రిక ప్రపంచ పురోగతికి ఎంత పాటుపడుతుందో తెలుసుకోవడానికి. 25 -ఏళ్ళ నాటి చందమామ కథ 'మర్యా దయిన పద్ధతి' ప్రతి అల్పవిషయాన్నీ భూతద్దంలో చూసి లేనిపోని రాద్ధాంతాలకు పోయేవారికి చెంపపెట్టు. దొంగను దేవుడిగా ప్రచారం చేసి అతని వైఖరిలో శాశ్వత మార్పు తీసుకురావడం హర్షణీయం. కథల పరంగా మావంటి కొత్త వారిని కూడా ప్రోత్సహించండి. హెచ్చు తగ్గులు ఎరుగని పూర్ణబింబంలా మన చందమామ కలకాలం 'తేట తెలుగు భాషాధారలను తేనెల జల్లులా జాలువార్చాలని' మనసారా కోరుకుంటున్నాను.\n-డా. జి. జాన్ కెనడి, హైదరాబాద్-500 013\n\nఒత్తిడి లేని స్కూలు చదువులూ, సాయంకాలాల్లో దేశవాళీ క్రీడలూ, రాత్రిళ్ళు బామ్మ చెప్పేకథలూ, ప్రతినెలా చందమామ పుస్తకం కోసం ఎదురుచూపులూ-ఇదీ యాభై ఏళ్ళ క్రితంనాటి 'బాల్యం.” బండెడు పుస్తకాలతో మమ్మీ డాడీ స్కూళ్ళలో కుస్తీపట్టటం, అదనంగా సాయంకాలాల్లో ట్యూషన్లూ, రాత్రిళ్ళు జెటిక్స్, కార్టూన్ సీరియళ్ళ మత్తులో మునగటం-ఇదీ నేటి 'బాల్యం.' ప్రపంచీకరణ నేపథ్యంలో పిల్లలు అంతర్జాతీయ స్థాయికి ఎదగవలసిన ఆవశ్యకత ఉన్నా, ఈ ఎదుగుదలలో వారి వ్యక్తిత్వాలు భారతీయ సంస్కృతీ సంప్రదా యాల సుగంధాన్ని అద్దుకోవలసిన ఆవశ్యకత ఎంతైనా ఉంది. ఇందుకు వారికి అందుబాటులో ఉన్న అతి సులభమైన మార్గం- క్రమం తప్పకుండా 'చందమామ'ను చదవటం!\n-కె. శివకుమార్, ఒంగోలు-523 002",
            "book_page_end": 6,
            "story_id": "2007_10_02",
            "raw_genre_backup": "పాఠకుల లేఖలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మంజరీదేవి",
            "book_page_start": 7,
            "pdf_page_start": 7,
            "pdf_page_end": 10,
            "author": "యస్.డి.వి. అజీజ్",
            "genre": "కల్పన",
            "moral": "మరణశిక్ష అత్యంత దారుణమైన శిక్ష. మనిషికి ప్రాణాలు పోయాలే గాని, తీయకూడదు. కళాకారులను, ప్రతిభావంతులను గౌరవించాలి.",
            "keywords": [
                "మంజరీదేవి",
                "ముకుందుడు",
                "చిత్రకారుడు",
                "మరణశిక్ష రద్దు",
                "భైరవామాత్యులు"
            ],
            "characters": [
                "మంజరీదేవి",
                "భానుప్రతాపుడు",
                "ముకుందుడు",
                "భైరవామాత్యులు",
                "సేనాధిపతి"
            ],
            "locations": [
                "ఉదయగిరి",
                "అడవి",
                "రాజధాని"
            ],
            "content": "ఉదయగిరి రాజు భానుప్రతాపుడు చండ శాసనుడు. భయం వుంటే తప్ప మనిషి సక్రమ మార్గంలో నడవడనే దృఢ అభిప్రాయం కల. వాడు. అందువల్ల చిల్లరమల్లర నేరాలకు కూడా కఠినమైన శిక్షలు విధించేవాడు. నేరాన్ని బట్టి మరణశిక్షలు విధించడానికి కూడా వెనుకాడేవాడుకాడు. రాజ్యం ప్రశాంతంగా ఉన్నప్పటికీ మామూలు ప్రజలు భయం భయంగా కాలం గడిపేవారు.\n\nభానుప్రతాపుడి ఏకైక కుమార్తె మంజరీ దేవి క్షత్రియోచిత విద్యలనభ్యసించింది. హఠాత్తుగా అనారోగ్యం పాలైన రాజు, యుక్త వయస్కురాలైన మంజరీదేవికి రాజ్య పట్టాభిషేకం చేయించి, పాలనా బాధ్యతలు అప్పగిం చాడు. వృద్ధమంత్రి భైరవామాత్యుల సలహా లతో కుశాగ్రబుద్ధి అయిన మంజరీదేవి అచిర కాలంలోనే పాలనా వ్యవహారాలలో దక్షత సంతరించుకున్నది.\n\nకుమార్తె శక్తి సామర్థ్యాలు భానుప్రతాపు డికి ఆనందాన్నిచ్చాయి. స్త్రీ అయినప్పటికీ ఆమె సమర్థవంతంగా రాజ్య పాలన చేయగల దన్న సంతృప్తితో ఆయన ప్రశాంతంగా కన్నుమూశాడు. తండ్రి మరణం మంజరీ దేవికి తీవ్రమనస్తాపం కలిగించింది. “ఇటు వంటి విషాద పరిస్థితులలోనే గుండెదిటవు చేసుకోవాలి,” అంటూ మంత్రి భైరవామా త్యులు మంచి మాటలతో ఆమెకు ధైర్యం నూరిపోశాడు. తండ్రిలాంటి మంత్రి ఓదార్పు కారణంగా మంజరీదేవి త్వరలోనే విషాదం నుంచి బయటపడి పాలనా వ్యవహారాలలో నిమగ్నురాలయింది.\n\nభైరవామాత్యులు ఒకసారి పొరుగు రాజుతో ఏవో వ్యాపార సంబంధాల గురించి మంత నాలు జరపడానికి వెళ్ళాడు. ఆ సమయంలో మంజరీదేవి వినోదార్థం పరివారంతో అడవికి వేటకు వెళ్ళింది. ఆమె మృగాలను గురిపెట్టి వదిలే బాణాలు, వాటి వేగం చూసి సైని కులు అబ్బుర పడ్డారు. అలా వేటాడుతూ క్రమంగా ఆమె తమ సైనికుల నుంచి వేరు పడి అడవిలోకి వెళ్ళింది.\n\nచాలాసేపు వేటాడిన తరవాత మంజరీదేవి కొలను దాపులనున్న ఒక చెట్టు కింద కూర్చు న్నది. అప్పుడు చెట్టు చాటు నుంచి ఒక యువకుడు ఆమెను చూసి, ఆమె అద్భుత సౌందర్యానికి ముగ్ధుడై, మరింత దగ్గరికి వెళ్ళి చూద్దామనుకుంటూండగా, కొందరు సైని కులు అక్కడికి రావడం గమనించి వెనక్కు తగ్గాడు. చెట్ల చాటునుంచి లేచి వెళ్ళేంత వరకు ఆమెను చూస్తూ ఉండిపోయాడు.\n\nఆ యువకుడు ఒక చిత్రకారుడు. పేరు ముకుందుడు. ఒక ఊళ్ళో నిలకడగా ఉండ కుండా దేశసంచారం చేస్తూ ఉంటాడు. దేవాల యాల గోడలపై దేవతామూర్తుల చిత్రాలు చిత్రించడంలోనూ; పక్షులను, జంతువులనూ, మనుషులనూ చూసి అలాగే చిత్రించడం లోనూ సిద్ధహస్తుడు. చిత్రలేఖనానికి కావల సిన పసరుల ఆకులూ, పళ్ళూ, కాయలూ సేకరించడానికి అడవికి వచ్చి రాణిగారిని చూశాడు.\n\nపసరు ఆకులతో సమీప గ్రామం చేరిన ముకుందుడి కళ్ళ ముందు మంజరీదేవి రూపమే కదలాడసాగింది. ఆమెను మళ్ళీ ఒక సారి చూసి, ఆమెరూపం చిత్రించాలని అతడి మనసు తపించింది. తాను తిరిగి వస్తూన్న ప్పుడు, మార్గ మధ్యంలో ఏటిగట్టున కొందరు సైనికులు గుడారాలు నిర్మిస్తూండడం ముకుం దుడు చూశాడు. వేట ముగించుకుని రాణి గారు రాత్రికి అక్కడే బసచేయనున్నట్టు వాళ్ళు మాట్లాడుకోవడం కూడా విన్నాడు. అది రాణిగారిని చూడడానికి చక్కని అవ కాశం అనుకుని, ముకుందుడు అప్పటిక ప్పుడే బయలుదేరాడు.\n\nసైనికులు గుడారాలు ఏర్పాటు చేసిన చోటికి చేరేసరికి బాగా పొద్దుపోయింది. ఆ సమయంలో వెళితే కాపలాభటులు అను మతించరన్న అనుమానంతో దూరంగా కాచు క్కూర్చున్నాడు. అర్ధరాత్రి సమయంలో కాపలా భటుల కన్ను గప్పి, గుడారంలోకి ప్రవేశించి, చుట్టూ చెలికత్తెల మధ్య, వేటాడిన అలస టతో ఆదమరచి నిద్రపోతూన్న మంజరీదేవిని తదేక దృష్టితో కొంతసేపు చూశాడు. ఇక ఆమె చిత్రం చిత్రించగలననుకుని వెనుదిరిగి వస్తూన్న సమయంలో కాపలా భటులు అతణ్ణి చూసి పట్టి బంధించారు.\n\nమరునాడు రాజధానికి చేరిన మంజరీదేవి సమక్షానికి, బందీగా ఉన్న ముకుందుణ్ణి తెచ్చి నిలబెట్టారు. ఆ సమయంలో భైరవా మాత్యులు సభలో లేరు గనక సేనాధిపతి- అర్ధరాత్రి సమయంలో వచ్చిన అతడు శత్రు దేశపు గూఢచారి కావచ్చుననీ, అతడికి శిరశ్ఛే దమే సరైన శిక్ష అనీ రాణిగారికి విజ్ఞప్తి చేశాడు.\nఆమె ముకుందుడి కేసి చూసింది.\n\n“నేనొక చిత్రకారుణ్ణి. వేటాడుతున్నప్పుడు మిమ్మల్ని చూసిన నేను, మీ చిత్రపటాన్ని చిత్రించాలన్న ఆసక్తితో మిమ్మల్ని చూడడానికి వచ్చానే తప్ప, నాకెలాంటి దురుద్దేశమూ లేదు,” అన్నాడు ముకుందుడు.\n\n“అనుమతి లేకుండా అర్ధరాత్రి సమ యంలో మహారాణి నిద్రిస్తూన్న గుడారంలో ప్రవేశించడం మహాపరాధం. కారణమేదైనా, మన రాజ్య శాసనం ప్రకారం అతడికి మరణ దండన విధించాలని మనవి చేస్తున్నాను,\" అన్నాడు సేనాధిపతి.\n\nసభలోని ప్రముఖులు కూడా మరణ దండనే సరైన శిక్ష అని అభిప్రాయపడడంతో మంజరీ దేవి, “అనుమతి లేకుండా కాపలా భటుల కన్ను కప్పి ప్రవేశించినందుకు మరణ దండన విధిస్తున్నాను. రేపు సూర్యోదయానికల్లా ఇతన్ని ఉరితీయండి,” అని ఆజ్ఞాపించింది.\n\nముకుందుణ్ణి చెరసాలకు నడిపించేం దుకు భటులు ముందుకు రాగానే, అతడు మహారాణికేసి చూస్తూ, “అనుమతిలేకుండా అపరాత్రి వేళనేను అక్కడికి రావడం నేరమే. మరణదండన అమలుపరచండి. కాని ఒక్క కోరిక,” అన్నాడు.\n“ఏమిటది?\" అని అడిగింది రాణి.\n“తమ చిత్రం గీయాలన్నది నా వాంఛ. వారంలో పూర్తి చేస్తాను. ఆ తరవాత నిరభ్యంత రంగా శిక్ష అమలు పరచండి. నా చివరి కోరి కను కాదనకండి,\" అని వేడుకున్నాడు ముకుందుడు.\n\nక్షణకాలం ఆలోచనలో పడ్డ రాణి తలపం కించి, “సరే, ఒకవారం గడువిస్తున్నాను. ఈలోగా చిత్రం పూర్తయినా, కాకున్నా రాబోయే శుక్రవారం ఉదయం నీకు మరణశిక్ష ఖాయం,” అన్నది.\n\nముకుందుడి అభ్యర్థన మేరకు చిత్రలేఖ నానికి కావలసిన రంగులు, కుంచెలు, ఇతర సామగ్రి చెరసాల గదిలోనే సమకూర్చ బడ్డాయి. వారం రోజులు గడిచి పోయింది. చివరి రోజురాత్రి ముకుందుడు తాను గీసిన మంజరీదేవి తైలవర్ణ చిత్రపటాన్ని ఆమె మందిరానికి పంపాడు.\n\nమరునాడు తెల్లవారగానే తన చిత్రపటాన్ని చూసి మంజరీదేవి ఆనందాశ్చర్యాలు పొందింది. తన రూపులేఖలను ఇంత హృద్యంగా చిత్రిం చిన ముకుందుడికి తానే మరణ శిక్ష విధించ డమా? అన్న ఆలోచనలో పడింది. భటులను పిలిచి, “మరణ దండన ఆపి, ముకుందుణ్ణి ఇక్కడికి తీసుకురండి,\" అని ఆజ్ఞాపిం చింది.\n\nఅప్పటికే భటులు ముకుందుణ్ణి వధ్య భూమికి తీసుకువెళ్ళారు. శిక్షనెరవేరనున్న క్షణంలో సైనికులు హుటాహుటిగా వెళ్ళి, రాణిగారి ఆజ్ఞను తెలియ జేసి శిక్షను ఆపారు. ముకుందుణ్ణి రాణిగారి సమక్షానికి వెంట బెట్టుకు వచ్చారు.\n\nఅప్పుడే పొరుగుదేశానికివెళ్ళి తిరిగి వచ్చిన ప్రధాని భైరవామాత్యులు జరిగిన సంగతి తెలుసుకుని, “మరణశిక్ష ఏకాలంలో ఏర్ప డిందో ఏమోగాని, మహాదారుణమైనది. దాని వల్ల మేలు కన్నా కీడే ఎక్కువ జరుగుతుంది. కొద్దిపాటి ఆలస్యం జరిగి ఉంటే అపురూప కళాకారుడి నిండు ప్రాణాలు గాలిలో కలిసి పోయి ఉండేవి. ఎలాంటి తప్పు చేసినా ఎదుటి వారి ప్రాణాలు తీసే హక్కు ఎంతటి వారికైనా ఉండకూడదు. చేతనైతే మనిషికి ప్రాణాలు పొయ్యాలేగాని, తీయకూడదు,” అన్నాడు.\n\n“అవును, అమాత్యవర్యా! ఈ క్షణం నుంచే ఉదయగిరి రాజ్యంలో మరణశిక్షను రద్దు చేస్తున్నాను,” అన్నది మంజరీదేవి.\nభైరవామాత్యులు మందహాసం చేస్తూ ఆమెను అభినందించాడు.\n\n“అంతేకాదు. ముకుందుణ్ణి మన ఆస్థాన చిత్రకారుడిగా నియమిస్తున్నాను,” అన్న దామె ముకుందుడి కేసి అభినందన పూర్వ కంగా చూస్తూ.\nసభికుల కరతాళ ధ్వనులతో సభాప్రాం గణం మారుమోగింది.",
            "book_page_end": 10,
            "story_id": "2007_10_03",
            "raw_genre_backup": "కల్పన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అగ్నిప్రవేశం!",
            "book_page_start": 11,
            "pdf_page_start": 11,
            "pdf_page_end": 12,
            "author": "ఎన్.వి.ఆర్. సత్యనారాయణ మూర్తి",
            "genre": "ఆధ్యాత్మిక కథ",
            "moral": "నిర్మలమైన మనసు, అహంకారం లేకపోవడం, పరదూషణ చేయకపోవడం, పరోపకారం—ఇవే నిజమైన యోగి లక్షణాలు.",
            "keywords": [
                "ప్రేమానందుడు",
                "కాలయోగి",
                "యోగసాధన",
                "అగ్నిపరీక్ష",
                "పరోపకారం"
            ],
            "characters": [
                "ప్రేమానందుడు",
                "కాలయోగి",
                "రమణయ్య"
            ],
            "locations": [
                "పెనుగొల్లు గ్రామం",
                "ఏటి గట్టు"
            ],
            "content": "పెనుగొల్లు గ్రామాన్ని ఆనుకుని పారే ఏటికి అవతలి ఒడ్డున ఒక పెద్ద మర్రిచెట్టు, రావి చెట్టు ఉండేవి. రావిచెట్టు కింద ప్రేమానం దుడు అనే సాధువు ఇద్దరు శిష్యులతో ఉండే వాడు. రకరకాల సమస్యలతో తన దగ్గరికి వచ్చే భక్తులకు ఆయన తగిన సలహాలు ఇస్తూ ధైర్యం చెప్పి పంపేవాడు. చిల్లర మల్లర వ్యాధు లతో వచ్చే పేదసాదలకు వనమూలికలతో తయారు చేసిన మందులు ఇచ్చేవాడు.\n\nఆ ఊరికి ఒకనాడు కాలయోగి అనే మరొక సాధువు నలుగురు శిష్యులతో వచ్చాడు. ఆ ఊరిపెద్ద రమణయ్యకు సాధుసన్యాసులంటే ఎనలేని గౌరవం. ఆయన కాలయోగికి తన తోటలో బస ఏర్పాటు చేశాడు. కాలయోగి తన వద్దకు వచ్చే భక్తులకు వట్టి చేతులతో విభూతి సృష్టించి ఇస్తూ, “ఈ విభూతి అద్భుత శక్తితో మీ బాధలన్నీ పటాపంచలై పోతాయి. హిమాలయాలలో పన్నెండేళ్ళు కఠోర యోగసాధన చేసి ఇలాంటి మహిమ లను సాధించాను. అయితే, ఏటి గట్టున ఉన్న ప్రేమానందుడికి ఒక్క మహిమా చేతకాదు. బహుశా ఉదర పోషణకు అతడు కాషాయాం బరాలు ధరించాడని నా అనుమానం,” అనే వాడు హేళనగా.\n\nఇది విన్న భక్తులు బాధపడేవారు. ప్రేమా నందుడంటే గౌరవ మర్యాదలుగల రమ ణయ్యకు ఇది మరింత బాధ కలిగించింది. ఆయన కొందరు గ్రామస్థులతో కలిసి ప్రేమా నందుడి వద్దకు వెళ్ళి సంగతి చెప్పాడు.\nఅంతా విన్న ప్రేమానందుడు, “ఇలాంటి యోగిపుంగవుల రాకకోసమే ఎదురుచూస్తు న్నాను. వచ్చే ఏకాదశి రోజున మీ తోటలో పెద్ద యజ్ఞకుండం ఏర్పాటు చేయించు. ఏకాదశ రుద్రహోమం చేద్దాం. పూర్ణాహుతి ముగిశాక పవిత్ర హృదయులైన యోగులు అందులో ప్రవేశిస్తే, వాళ్ళు ద్విగుణీకృత తేజస్సుతో, మరిన్ని శక్తులతో వెలుపలికి రాగలరు. అది మానవాళికి మేలు చేస్తుంది. ఆ సంగతి సర్వజ్ఞులైన కాలయోగికి తప్పక తెలిసే ఉంటుంది. ఆ యజ్ఞకుండంలో మహిమా న్వితులైన కాలయోగి మొదట ప్రవేశిస్తే, నేను ఆయన వెంట నా శిష్యులతో ప్రవేశిస్తాను. ఈ విషయం వారికి విన్నవించు,” అన్నాడు.\n\nఆ సంగతి ఈనోటా ఆనోటా పడి ఊళ్ళో అందరికీ తెలిసిపోయింది. రమణయ్య ఆ విషయం చెప్పగానే కాలయోగి, “అలాగే! ఏకాదశికి ఇంకా రెండు రోజులున్నాయి కదా,” అన్నాడు.\n\nమరునాడు తెల్లవారగానే తోటకాపు వచ్చి, రమణయ్యతో, \"అయ్యా, తోటలోని కాల యోగి కనిపించడం లేదు,” అన్నాడు.\n“చుట్టుపక్కల వెదికి చూడు. యోగి కదా! ప్రశాంత ప్రదేశంలో ఉండవచ్చు,\" అన్నాడు రమణయ్య.\n“లేదయ్యా. అక్కడ వారి వస్తువులేవీ కనిపించడం లేదు,” అన్నాడు కాపలావాడు.\n\nరమణయ్య అప్పటికప్పుడే ప్రేమానం దుడి వద్దకు వెళ్ళి సంగతి చెప్పాడు. ప్రేమా నందుడు మందహాసం చేస్తూ, “అవును నాయనా! ఎవరూ కోరి ప్రాణాల మీదికి తెచ్చుకోరుకదా? ప్రాణ భీతితో పారిపోయి ఉంటాడు. కాలయోగి కబుర్లతో, తాను నేర్చు కున్న ఇంద్రజాల విద్యతో అందరినీ బుట్టలో పెట్టి కాలక్షేపం చేసేరకం. నిర్మలమైన మనస్సు ఉంటే తప్ప యోగికాలేడు. నిర్మల మనస్కు డికి అహంకారం, పరదూషణ ఉండవు. అందు వల్లే అతడు కపటయోగి అని గ్రహించి, ఈ అగ్నిప్రవేశ నాటకం ఆడాను. నిజానికి అది అతనికి అగ్నిపరీక్ష! అయినా, యజ్ఞ యాగా లతో, మహిమలతో ప్రయోజనాలు ఉండ వచ్చేమోగాని, మనిషికి వాటికన్నా ముఖ్యమై నది సాటి మనుషుల మీద ప్రేమానురాగా లతో మసలుకోవడం; సాయ పడడం. పరస్పర సహకారంతో అందరూ కలిసికట్టుగా కృషి చేస్తే మన గ్రామమే కాదు; మన దేశం, ఆ మాట కొస్తే భూప్రపంచమే సుఖసంతోషాలతో పరిఢ విల్లుతుంది,” అన్నాడు.\n\nరమణయ్య ప్రేమానందుడి సలహాను ఆచరణలో పెట్టడానికి అక్కడి నుంచి సంతో షంగా బయలుదేరాడు.",
            "book_page_end": 12,
            "story_id": "2007_10_04",
            "raw_genre_backup": "ఆధ్యాత్మిక కథ",
            "normalized_genre_te": "భక్తి కథ",
            "normalized_genre_code": "DEVOTIONAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ - 26",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సాహస కథ",
            "moral": "అనవసరమైన దుస్సాహసాలకు పోవద్దు. తెలివితో, జాగ్రత్తగా పనులు పూర్తి చేయాలి.",
            "keywords": [
                "జయమల్లు",
                "కేశవుడు",
                "కోయగోమాంగ్",
                "సింహలీకము",
                "బ్రహ్మదండి",
                "గుహా కందరాలు"
            ],
            "characters": [
                "జయమల్లు",
                "కేశవుడు",
                "కోయగోమాంగ్",
                "భాగ్మారా",
                "బ్రహ్మదండి మాంత్రికుడు"
            ],
            "locations": [
                "రాకాసిలోయ",
                "సింహం గుహ"
            ],
            "content": "[బిడాలి, శ్వానకర్ణి ముఠాలకు రాజీ కుదిర్చేందుకు జయమల్లు చేసిన ప్రయత్నం ఫలించలేదు. శ్వానకర్ణి ముఠావాళ్ళ మూలపురుషుడి రాతి గద నిప్పులు కక్కే సింహం గుహలో వున్నదని బిడాలి చెప్పాడు. అది అక్కడే ఉన్నదని నిర్ధారించుకున్నాక ఆ గద తెచ్చేందుకు కేశవుడూ, అతడి స్నేహితులూ మడుగును తెప్పతో దాటి సింహం గుహను సమీపించి, లోపలికి తొంగి చూశారు. -తరవాత]\n\nగుహలోపలి భాగం ఏమంత చీకటిగా లేదు. ఎక్కడినుంచో వెలుగు దానిలోకి పడుతున్నది. ఆ గుడ్డి వెలుగులో, అందరి కన్న ముందు నిలబడి గుహలోపలికి తొంగి చూసిన కేశవు డికి, ఏవో నిప్పు రవ్వలు లేచి చెల్లా చెదరైనట్టు కనిపించింది.\n\n“నిజంగా, గుహావాసులు చెప్పినట్టు లోపల వున్నది నిప్పులు కక్కే సింహమే అయితే, అది మన బాణం వేటు దూరం లోనే వున్నది,\" అంటూ కేశవుడు తన అను చరుల కేసి చూశాడు. ఈలోపల జయ మల్లూ, కోయగోమాంగ్ కూడా గుహలో రేగిన నిప్పురవ్వలను గమనించారు.\n\n“మనం సింహాన్ని బయటికి వచ్చేట్టు చేయాలి. అలా చేయగలిగామో దాన్ని చంపటం తేలిక. అలా కాక, మనం గుహలో ప్రవేశించటం ఏమంత క్షేమం కాదు,” అన్నాడు జయమల్లు.\n\nజయమల్లు ఇలా అంటూ వుండగానే, కోయగోమాంగ్ గుహముందున్న ఒక పెద్ద రాయి తీసుకుని బలంగా గుహలోకి విసు రుతూ, 'ఏహోయ్!' అంటూ బిగ్గరగా అరి చాడు. ఆ ధ్వని గుహలో మారుమోగింది. ఆ వెంటనే లోపల నిప్పురవ్వలు చేటలతో చెరిగి నట్టు లేచినై. కేశవుడు చప్పున బాణం ఎక్కు పెట్టి సూటిగా గుహలోకి వదులుతూ, \"సింహం మన మీదికి దూకేందుకు వస్తున్నది,” అంటూ హెచ్చరించాడు. కాని, మరుక్షణం గుహను నిశ్శబ్దం ఆవరించింది. నిప్పు రవ్వల కాంతి మాయమయింది.\n\n“సింహం మనను చూసి బెదురుకుని పారిపోయింది. సందేహం లేదు,\" అన్నాడు కోయగోమాంగ్.\n\n“ఇక మనం గుహలోకి జొరబడి దాన్ని వెంటబడి తరిమి వేటాడటమే మార్గం, ఏమం టావ్, జయమల్లూ?” అని ప్రశ్నించాడు కేశవుడు.\n\nజయమల్లు గుహలోపలికి రెండడుగులు వేసి ఆగి, “గుహావాసులు చెప్పినంత భయం కర జంతువేమీ కాదు, ఈ సింహం! పోతే, తతిమ్మాసింహాల్లో లేని ప్రత్యేకత దీనికొకటి వుంది. అది, ముక్కుల్లో నుంచో, నోట్లో నుంచో నిప్పురవ్వలు రాల్చటం. అది చూసే గుహా వాసులు అంత భయపడి పోయారు. సరే, జాగ్రత్తగా నడవండి. మనం వదిలే మూడు విష బాణాల్లో ఏ ఒక్కటి తగిలినా సింహం చచ్చినదాని కిందే లెక్క. అంతేనా గోమాంగ్?” అన్నాడు.\n\n“ఆ విషం సంగతి నాకు బాగా తెలుసు. నీకెలాంటి సంశయం అక్కర లేదు,” అన్నాడు కోయగోమాంగ్ నమ్మకంగా.\n\nముగ్గురూ గుహ ప్రవేశించి ముందుకు నడవసాగారు. కొంత దూరం లోపలికి పోయే సరికి, వాళ్ళకు గుహ రెండు మూడు భాగా లుగా చీలి పోవటం కనిపించింది. అంతా వెలుగుగానే వున్నది. కాని, ఎక్కడా సింహం జాడలేదు.\n\n“మళ్ళీ తిరిగి మనం గుహా కందరాల్లో పడ్డాం. ఏదారి ఎటు పోతుందో చెప్పలేం. సింహం, ఈ మార్గాల్లో దేనివెంట పారిపోయి నట్టు?” అన్నాడు కేశవుడు.\n\nకోయగోమాంగ్ మోకాళ్ళ మీద పాకుతూ గుహ చీలికలైన ప్రదేశాన్ని జాగ్రత్తగా పరీ క్షించి చూసి, “సింహం, ఇదుగో, ఈ కుడి వైపు సొరంగ మార్గాన పోయింది. ఇక కద లండి,\" అంటూ బయలుదేరాడు.\n\nజయమల్లు అతడి భుజం పట్టుకుని ఆపుతూ, “గోమాంగ్, తొందరపడకు. నువ్వ న్నట్టు సింహం ఆ మార్గానే పోయినా, అది ఏ మలుపో తిరిగి, వెనక్కు వచ్చి, మన మీద హఠాత్తుగా దూకవచ్చు. ఆ సంగతి ఆలోచిం చావా?” అన్నాడు.\n\nజయమల్లు ఇలా అనగానే, గోమాంగ్ ఆశ్చర్యం కనబరుస్తూ, “అవును, జయ మల్లూ, నువ్వన్నది నిజమే. మనలో ఒకళ్ళు వెన్ను కాస్తూ వెనక్కు నడవటం మంచిది. అప్పుడు సింహం మన మీద దొంగదెబ్బ తీయలేదు,” అన్నాడు.\n\nజయమల్లూ, గోమాంగ్ ముందు నడు స్తూండగా, కేశవుడు వెనక్కు తిరిగి నడుస్తూ వాళ్ళను అనుసరించాడు. ఆ విధంగా వాళ్ళు గుహమార్గాల వెంట కొంతదూరం నడిచే సరికి హఠాత్తుగా గోమాంగ్, చిన్న కేక వేసి, “చూడండి! ఇదిగో, మనిషి పుర్రె. బహుశా ఇది బిడాలి ముఠావాడైన భాగ్మారా దయి వుంటుంది. వాడే గదా శ్వానకర్ణి వాళ్ళ గద తీసుకుని ఈ గుహలోకి ప్రవేశించింది,\" అన్నాడు.\n\nజయమల్లు చటుక్కున ఆగి, అంత దూరంలో వున్న పుర్రెను చేతికి తీసుకుని అటూ ఇటూ తిప్పి పరీక్షించి చూసి, “గోమాంగ్, నువ్వన్నట్టు ఇది భాగ్మారాదే కావచ్చు. అలా అయినప్పుడు ఆ రాతి గద కూడా ఈ దాపులనే ఎక్కడో వుంటుంది,\" అన్నాడు.\n\nముగ్గురూ సొరంగ మార్గంలో గద కోసం వెతకసాగారు. కేశవుడు వికటంగా నవ్వుతూ, ఒక మూల నుంచి దాదాపు నాలుగడుగుల పొడవున్న దృఢమైన ఒక రాతి ముక్కను, చివర గుండ్రంగా రాతి ముళ్ళతో వున్న దానిని పైకి ఎత్తి, \"ఇదేనా, అద్భుత శక్తులున్న శ్వానకర్ణి మూలపురుషుడి గద!\" అన్నాడు.\n\nజయమల్లు ఆ రాతి ముక్కను పరీక్షించి చూసి, \"ఇది రాతి గద అనే దాంట్లో సందేహం ఏమీ లేదు. అద్భుత శక్తుల మాట ఆ గుహా వాసులకే తెలియాలి! సరే, వచ్చిన పని అయింది. ఇకబయట పడదామా?” అన్నాడు.\n“సింహం మాటేమిటి?\" అని అడిగాడు కేశవుడు.\n“అవును, దాన్ని చంపుతామని మాట ఇచ్చాంగదా, చంపకుండా ఎలా పోవటం?” అన్నాడు కోయగోమాంగ్.\n\nజయమల్లు చిరునవ్వు నవ్వుతూ రాతి గదను కోయగోమాంగ్ చేతి కిచ్చి, “మనం సింహాన్ని చంపుతామని ఎవరికీ వాగ్దానం చెయ్యలేదు. రాతి గదను శ్వానకర్ణికి తెచ్చి ఇస్తామని చెప్పాం. ఆ పని పూర్తయింది. సింహం సంగతి మనకెందుకు? అది ఎంత భయంకర మృగమో కూడా మనకు తెలి యదు. అనవసరంగా దుస్సాహసం చెయ్యటం అంత వివేకం కాదు, కదా,” అంటూ కేశవుడి కేసి తిరిగాడు.\n\nజయమల్లు అన్నదానికి కేశవుడు ఏదో జవాబు చెప్పబోయేంతలో, కోయగోమాంగ్ ఎగిరి గంతేసి, “నిప్పులు కక్కే సింహం! బాణాలు ఎక్కుపెట్టండి,\" అంటూ రాతి గదను పైకెత్తాడు.\n\nసింహం హఠాత్తుగా ఒక మలువు తిరిగి భయంకరంగా గర్జిస్తూ ముందుకు దూకింది. జయమల్లూ, కేశవుడూ బాణాలు ఎక్కు పెట్టే లోపల గోమాంగ్ తన చేతిలో వున్న రాతి గదతో, దాని తల మీద గట్టిగా ఒక దెబ్బ కొట్టాడు. ఆ దెబ్బ తింటూనే సింహం చెంగున వెనుదిరిగి పరిగెత్తసాగింది. కేశవుడూ, జయ మల్లూ వదిలిన బాణాలు దానికి తగలలేదు.\n\n“దీనికి సింహమని ఎవరు పేరు పెట్టారో గాని, ఇది సింహం కాదు; మా కోయవాళ్ళు దీన్ని సింహలీకమంటారు. మా కొండ ప్రాంతాల కూడా ఇవి వున్నవి. దాని ముక్కు నుంచి వెలువడే రవ్వల్లో కాంతి వుంటుంది తప్ప, వేడిమి వుండదు,\" అన్నాడు కోయగోమాంగ్.\n\n“దాని మెడా, మూతీ చూసిన వాడెవడూ అది అసలు సింహపు జాతి జంతువంటేనే నమ్మడు. పైగా, వట్టి పిరికి గొడ్డులా వున్నది. అయినా, ఈ వర్ణనంతా ఇప్పుడెందుకు. ఎదుర యింది గనక, దాని అంతు తేల్చుదాం,” అంటూ జయమల్లు ముందుకు వేగంగా పరిగెత్తాడు.\n\nసింహం గుహ మార్గాన కొంత దూరం సూటిగా పరిగెత్తి, ఒక మలువు తిరిగింది. జయమల్లు మలుపు సమీపిస్తూనే వేగం తగ్గించి, ముందుకు తొంగి చూసి పెద్దగా నవ్వుతూ, “ఇదేదో మన కోసం ఇక్కడ పొంచి వుంటుందని భయపడ్డాను. కాని, అంతు లేకుండా పారిపోయింది. ఇప్పుడేమిటి చేయటం?” అన్నాడు.\n\nకేశవుడూ, కోయగోమాంగ్లు జయ మల్లును సమీపించి, ముందున్న సొరంగం కేసి చూశారు. గోమాంగ్ రాతి గదను రెండు చేతులతో పట్టుకుని పైకెత్తి అటూ ఇటూ ఊపుతూ, “దీనిలో ఏదో అద్భుత శక్తి వున్నది, సందేహం లేదు. ఒక్కదెబ్బకే ఆ సింహలీకం ఎంత బెదిరి పోయిందో చూశారు గదా?” అన్నాడు.\n\n“ఇక వెనక్కు తిరిగి పోవటమే మంచి దేమో,” అన్నాడు జయమల్లు.\n\n“ఇంత శ్రమపడి వూరికే పోవటం ఎందుకు. ఆ సింహాన్ని చంపి దాని చర్మం వలుచుకు పోదాం,” అన్నాడు కేశవుడు. ముగ్గురూ గుహ మార్గం వెంట నడవసాగారు. కాని ఎక్కడా సింహం జాడ లేదు. అది మరే గుహామార్గం లోనో దాక్కుని వుంటుందని వాళ్ళు భావిం చారు. కాని, ఇన్ని సొరంగపు బాటల్లో దాన్ని వెతికి చంపటం ఎలా? జయమల్లు వెనక్కు తిరిగి నడవబోయిన వాడల్లా చప్పున ఆగి, “మనం వచ్చిన మార్గానే తిరిగి నీటి మడుగు దగ్గిరకు వెళ్ళేందుకు, దారి మీకు గుర్తుందా? లోగడ మనం గుహా కందరాల్లో దారి తప్పినట్టే, మళ్ళీ దారి తప్పం గదా!” అన్నాడు.\n\nఆ ప్రశ్నతోగాని అందరికీ తాము చేసిన పొరపాటు తెలిసి రాలేదు. సింహాన్ని చంపాలన్న ఉత్సాహంలో ఎటు పోతున్నదీ గుర్తు పెట్టుకో కుండానే ముగ్గురూ సొరంగ మార్గాల వెంట పరిగెత్తారు. ఇప్పుడు ఏ మార్గాన వెళితే, తాము గుహావాసులుండే ప్రాంతాలకు చేరగలరో వాళ్ళకు అర్థంకాలేదు.\n\n“మనం తొందరపడి ఏదో ఒక సొరంగ మార్గాన్ని పట్టి, దారి తెలియక తరవాత గందర గోళ పడటం మంచిది కాదు. ముందుగా మనం నీటి మడుగుకు ఎంత దూరంలో వున్నామో గ్రహించ గలిగితే బావుంటుంది,” అన్నాడు జయమల్లు.\n\n“ఆ సంగతి గ్రహించటం ఎలా?” అన్నాడు కేశవుడు.\n\nజయమల్లు జవాబు చెప్పబోయేంతలో, కోయగోమాంగ్ అక్కడ ఎగుడు దిగుడుగా వున్న రాళ్ళమీంచి పైకి పాకి, ఒక కంతలో నుంచి తల దూర్చి బయిటికి గి చూస్తూనే, “హా తల్లీ, కోనలమ్మా!” అంటూ మూలిగి, కాసేపు ఆశ్చర్యం గా తల పంకించి, చప్పున కిందికి దూకాడు.\n\n“ఏమిటంత ఆశ్చర్య పడ్డావ్? ఏం కన బడింది?” అని జయమల్లు, గోమాంగ్ను ప్రశ్నించాడు.\n\nగోమాంగ్ మెల్లిగా మాట్టాడమన్నట్టు అందరికీ సౌంజ్ఞ చేసి, “మనం తిరిగి ప్రమా దాల్లో తల దూర్చాం. గుహాకందరాల్లో పడి మనం రెక్కల మనుషులుండే ప్రాంతం చేరటమేగాక, బ్రహ్మదండి మాంత్రికుడి క్కూడా చేరువ అయ్యాం,” అన్నాడు.\n\nబ్రహ్మదండి మాంత్రికుడి పేరు వింటూనే కేశవుడికీ, జయమల్లుకూ కలిగిన ఆశ్చర్యం అంతా ఇంతా కాదు. వాళ్ళిద్దరూ, గోమాంగ్ ఎక్కి చూసిన కంత దగ్గిరకు పోతున్నంతలో, గోమాంగ్ వాళ్ళను హెచ్చరిస్తూ, “మీరు తొందరపడి ఏదన్నా చేసి, మనం వున్న ప్రాంతం వాళ్ళకు తెలిసేలా చేయకండి. రెక్కల మను షులు బ్రహ్మదండి మాంత్రికుడి ముందు వ్యాయామ ప్రదర్శనలు చేస్తున్నట్టున్నది,” అన్నాడు.\n\nకేశవుడూ, జయమల్లూ నిశ్శబ్దంగా పైకి పాకి కంతలో నుంచి బయిటికి తొంగి చూశారు. ఎదురుగా ఒక పెద్దమైదానం, పెద్దపెద్దవృక్షాలు. వాటి మీది నుంచి అనేక మంది రెక్కల మను షులు పక్షుల్లా ఎగిరి కిందికి దూకుతున్నారు. అక్కడ వున్న ఒక ఎత్తయిన రాతి ఆసనం మీద బ్రహ్మదండి మాంత్రికుడు కూచుని వుండి, చేతిలో గల మంత్రదండాన్ని అటూ ఇటూ ఊపుతున్నాడు. “ఈసారి వీణ్ణి ప్రాణాలతో పోనివ్వకూడదు, చిత్రవధ చేయాలిసిందే,” అన్నాడు కేశవుడు రోషంగా.\n\nజయమల్లు తల వూపి ఏమో చెప్పబోయేం తలో, రెక్కల మనుషులు ఒక్కసారిగా హాహా కారాలు చేసి, చెల్లా చెదరుగా పారిపోసాగారు. బ్రహ్మదండి ఎగిరి రాతి మీద నిలబడి మంత్ర దండాన్ని గాలిలో ఊపుతూ, “ఆం హుం ఫట్ఘట్... కాల భైరవా...” అంటూ కేకలు ప్రారంభించాడు. నిప్పులు కక్కే సింహం పారిపోతున్న రెక్కల మనుషుల కేసి వేగంగా పరిగెత్తుతున్నది. -(ఇంకావుంది)",
            "book_page_end": 18,
            "story_id": "2007_10_05",
            "raw_genre_backup": "సాహస కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "పరిష్కారం",
            "book_page_start": 19,
            "pdf_page_start": 19,
            "pdf_page_end": 23,
            "author": "చందమామ బృందం",
            "genre": "బేతాళ కథ",
            "moral": "రాజ్యాధికారం వంశానుగతం, అరాచకత్వం కంటే శాంతియుత మార్గం మేలు. ప్రజాక్షేమం కోరి చేసే ఏ పనైనా, అది స్వార్థం కాదు.",
            "keywords": [
                "విక్రమార్కుడు",
                "బేతాళుడు",
                "గురుదక్షిణ",
                "వజ్రసేనుడు",
                "విక్రమసేనుడు"
            ],
            "characters": [
                "విక్రమార్కుడు",
                "బేతాళుడు",
                "శూరసేనుడు",
                "వజ్రసేనుడు",
                "విక్రమసేనుడు",
                "మతంగముని",
                "మణిధరుడు"
            ],
            "locations": [
                "అవంతి రాజ్యం",
                "గురుకులాశ్రమం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, నువ్వు ఏ సమస్యకు పరి ష్కారం వెతుకుతూ ఇలా శ్రమపడు తున్నావో తెలియదు. కాని, విజ్ఞుల మని భావించే కొందరు తేలిగ్గా జరిగే పనిని క్లిష్టం చేసుకుంటూ ఉంటారు. దుర్మార్గుడైన అన్నను తొలగించి, మంచి వాడైన తమ్ముడికి రాజ్యాధికారం అప్ప గించడానికి లేనిపోని గందరగోళంలో పడ్డ ఒక మహారాజు, గురువుల కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\n\nఆదర్శపాలకుడిగా ప్రజల ఆద రాభిమానాలు చూరగొన్న అవంతి రాజు శూరసేనుడికి వజ్రసేనుడు, విక్రమసేనుడు అని ఇద్దరు కుమారులు. రాజు వయోభారం కారణంగా పెద్దకుమా రుడు వజ్రసేనుడికి రాజ్య పట్టాభిషేకం చేసి, వానప్రస్థం స్వీకరించి భార్యతో సహా సమీప అరణ్యానికి వెళ్ళిపోయాడు.\n\nవజ్రసేనుడు తండ్రి అడుగుజాడలలో రాజ్యపాలన చేయసాగాడు. వజ్రసేనుడికి గురుకులంలో తనతో కలిసి విద్యనభ్యసించిన మణిధరుడంటే ఎంతో ఇష్టం. వజ్రసేనుడు కొన్నాళ్ళకు మణిధరుడి చెల్లెలిని వివాహం చేసుకున్నాడు. వజ్రసేనుడు రాజయ్యాక చుట్టపు చూపుగా వచ్చిన మణిధరుడు రాజ ధానిలోనే స్థిరపడిపోయాడు. లోలోపల అతనికి అధికార దాహం పుట్టుకొచ్చింది. అందువల్ల అతడు వజ్రసేనుడి కళాభిరుచినీ, మృదు స్వభావాన్నీ ఆసరా చేసుకుని ఆయనకు మెల్లమెల్లగా వినోదాలపట్ల ఆసక్తి పెంచి, పాలనా వ్యవహారాల పట్ల అనాసక్తతను కలి గించసాగాడు. క్రమక్రమంగా వజ్రసేనుడు భోగలాలసుడై పాలనా వ్యవహారాలను పట్టించు కోలేకపోయాడు. మణిధరుడు రాజు తరఫున ఒక్కొక్క అధికారాన్నీ కైవసం చేసుకోవడం మొదలుపెట్టాడు.\n\nఅధికారం మణిధరుడి వశం కావడంతో స్వార్థపరులైన అధికారులు అతని చుట్టూచేరి అతన్ని పొగుడుతూ-అమాయకులనూ, బలహీనులనూ పీడించసాగారు. రాజ్యంలో అవినీతి వేళ్ళూనింది; రాజోద్యోగులు ధన వంతులు కాసాగారు. వ్యాపారులు, సాధారణ ప్రజలు అధికారుల దౌర్జన్యాలకు గురవుతూ అష్ట కష్టాలు అనుభవించసాగారు.\n\nఈ దుస్థితిని భరించలేక పురప్రముఖులు కొందరు రాజును దర్శించి, తమ కష్టాలు చెప్పుకోవాలనుకున్నారుగాని, మణిధరుడు అడ్డు పడడం వల్ల, ఎంత ప్రయత్నించినా రాజదర్శనం సాధ్యం కాలేదు. వాళ్ళందరూ యువరాజు విక్రమసేనుణ్ణి కలుసుకుని తమ కష్టాలు తీరే మార్గం చూడమని మొరపెట్టుకు న్నారు. అన్నను పదవి నుంచి తొలగించి, రాజ్యా ధికారం చేపట్టమని పురికొల్పారు. అయితే విక్రమసేనుడు అందుకు ససేమిరా అన్నాడు.\n\nదాంతో పురప్రముఖులు అరణ్య ప్రాంతంలో తపోజీవనం సాగిస్తూన్న వృద్ధరాజు శూరసే నుడి వద్దకు వెళ్ళి - తమ కష్టాలను విన్నవించి, చిన్న కుమారుడికి రాజ్యాధికారం ఇస్తే తమ బాధలు తొలగుతాయని చెప్పారు. వారి మాటలు విన్న రాజు శూరసేనుడు, “ఐహిక బంధాలకు దూరంగా ఉంటూన్న నేను రాజ్యవ్యవహారా లలో జోక్యం చేసుకోలేను. కొన్ని రోజులు ఓర్పు వహించండి. మీ సమస్య పరిష్కార మవుతుంది,” అని మాట ఇచ్చి పంపాడు.\n\nశూరసేనుడు ఆ రాత్రంతా తీవ్రంగా ఆలో చించాడు. పురప్రముఖులు చెప్పినట్టు చేయడం ధర్మవిరుద్ధం. సరికొత్త సమస్యలు తలెత్తవచ్చునని భావించి, మరునాడు తమ కుమారులకు విద్యనేర్పిన మతంగముని గురుకులాశ్రమానికి బయలుదేరాడు. గురు వును చూసి ప్రజలు అనుభవిస్తూన్న కష్టా లనూ, తన సమస్యనూ విన్నవించి పరిష్కారం సూచించమని ప్రార్థించాడు.\n\nఅంతా విన్న గురువు, “అవంతి ప్రజలు అనుభవిస్తూన్న కష్టాల గురించి నేనూ విన్నాను. నీ ఇద్దరు కుమారులూ సద్గుణసంపన్నులే. కాని వజ్రసేనుడి సహాధ్యాయి అయిన మణి ధరుడు దుష్టస్వభావుడు. ఈ అనర్థాలన్నిటికీ అతడే మూలకారణమని భావిస్తున్నాను. పక్షం రోజుల్లో దీనికొక పరిష్కారం కను గొందాం. నువ్వు నిశ్చింతగా వెళ్ళిరా,” అని శూరసేనుణ్ణి సాగనంపాడు.\n\nమరునాడే వజ్రసేనుడికి తాను వస్తున్నట్టు ఇద్దరు శిష్యుల ద్వారా వర్తమానం పంపి, రెండు రోజుల తరవాత గురువు రాజధానికి చేరుకున్నాడు. తనకు విద్యనేర్పిన గురువు వస్తున్నాడని తెలియగానే, వజ్రసేనుడు తన వినోదకార్యక్రమాలన్నిటినీ పక్కనబెట్టాడు. గురువుకు ఘనంగా స్వాగతం పలికి, సభా మధ్యంలో ఉన్నతాసనంపై కూర్చోబెట్టి, “తమ రాక నాకెంతో ఆనందంగా ఉన్నది. నేనేం చెయ్యాలో ఆజ్ఞాపించండి. చేస్తాను,” అన్నాడు.\n\nగురువు మందహాసం చేస్తూ, “విద్యా భ్యాసం పూర్తికాగానే శిష్యుల నుంచి గురు దక్షిణ స్వీకరించడం గురుకుల సంప్రదాయం. అయితే, ఆ రోజు నీతో మాత్రం, ‘అవసరమై నప్పుడు పుచ్చుకుంటాను,' అన్నాను జ్ఞాపకం ఉన్నది కదా?” అని అడిగాడు.\n\n“ఎలా మరిచిపోగలను గురువర్యా? ఏం కావాలో సెలవివ్వండి. ఈ క్షణమే సమకూరు స్తాను,\" అన్నాడు వజ్రసేనుడు.\n\n“అడిగిన తరవాత వెనకడుగు వేయకూ డదు సుమా!\" అన్నాడు గురువు.\n“ఇచ్చిన మాట తప్పడం మరణ సదృశం అని మీ శిష్యుణ్ణయిన నాకు తెలుసు. నిస్సం కోచంగా అడగండి,” అన్నాడు వజ్రసేనుడు దృఢమైన కంఠస్వరంతో.\n\n“నీ అవంతీ రాజ్యం నాకు గురుదక్షిణగా కావాలి!” అన్నాడు గురువు.\n\nఆ కోరిక విని ఒక్క క్షణం దిగ్భ్రాంతి చెందిన వజ్రసేనుడు మరుక్షణమే తేరుకుని, “చిత్తం గురువర్యా! తమ అభీష్టానుసారం నా రాజ్యాన్ని...\" అంటూండగా పక్కనే వున్న మణిధరుడు అడ్డుపడి, \"ఆగండి మహా రాజా! తరతరాలుగా వంశానుగతంగా వస్తూన్న రాజ్యలక్ష్మిని తొందరపడి గురుదక్షిణగా ఇవ్వడం ఏమాత్రం భావ్యం కాదు. ధనధాన్యాలు, మణులు మాణిక్యాలు, పశువులు పొలాలు మరేదైనా ఇవ్వండి,” అన్నాడు.\n\n“కాదు. నీ మాటవింటే మాట తప్పిన వాణ్ణి అవుతాను. మా వంశం అప్రతిష్ఠపాలవు తుంది,” అని వజ్రసేనుడు గురువు కేసి తిరిగి, “తమ అభీష్టానుసారం నా రాజ్యాన్ని గురుదక్షిణగా స్వీకరించండి,\" అంటూ కిరీటం తీసి గురువు పాదాల చెంత ఉంచాడు.\n\n“నీ గురుభక్తి అనుపమానం వజ్రసేనా! ఇందులో కొంతయినా పాలనా వ్యవహారాల పట్ల శ్రద్ధ, మణిధరుడి వంటి దుష్టులను దూరంగా ఉంచాలన్న ముందుచూపు ఉండి వుంటే పరిస్థితి ఇంత దూరం వచ్చేది కాదు. ప్రజల క్షేమమే ప్రభువులకు అలంకారం,” అంటూ గురువు తన ఇద్దరు శిష్యులను దగ్గరికి పిలిచి ఏదో చెప్పాడు.\n\nశిష్యులు అరణ్యానికి వెళ్ళి, శూరసేన మహారాజును రాజధానికి తీసుకువచ్చారు. ఆయన రాగానే గురువు, “రాజా! అవంతి రాజ్యాన్ని వజ్రసేనుడు నాకు గురుదక్షిణగా సమర్పించాడు. దానిని ఇప్పుడు నేను నీకు అప్పగిస్తున్నాను. ఇందులో ఎవరి నిర్బం ధమూ లేదు. రాజ్యాన్ని రెండుగా విభజించి సగభాగానికి వజ్రసేనుణ్ణి, రెండవ సగభాగా నికి విక్రమసేనుణ్ణి పాలకులుగా నియమిం చండి. తద్వారా ప్రజల కష్టాలు తొలగిపోయి, వారు సుఖశాంతులతో వర్థిల్లగలరని ఆశిస్తు న్నాను,” అన్నాడు.\n\nఅన్నదమ్ములిద్దరూ అందుకు సంతోషంగా సమ్మతించడంతో, శూరసేనుడు గురువు సమక్షంలో ఆయన చెప్పినట్టు చేసి, ఆశ్రమా నికి బయలుదేరాడు. ప్రజలు కృతజ్ఞతా పూర్వకంగా చేతులెత్తి మొక్కుతూ ఆయనకు వీడ్కోలు పలికారు.\n\nబేతాళుడు ఈ కథ చెప్పి, “రాజా, మొదట పురప్రముఖులు వచ్చి అన్నపై తిరుగుబాటు జరిపి, రాజ్య సింహాసనాన్ని అధిష్ఠించమన్న ప్పుడు నిరాకరించిన విక్రమసేనుడు, ఆ తరవాత తండ్రి ఇచ్చిన అర్ధరాజ్యాన్ని ఎలా స్వీకరించాడు? వ్యసనపరుడనీ, అసమర్థుడనీ తెలిసి కూడా వజ్రసేనుడికి మళ్ళీ అర్ధరాజ్యం కట్టబెట్టడం విజ్ఞత అనిపించుకుంటుందా? ఐహిక బంధాలు తెంచుకున్న తాను ఇకపై రాజ్య వ్యవహారాలలో జోక్యం చేసుకోనని చెప్పిన శూరసేనుడు, గురువును ఆశ్రయించి ఇంత తతంగం ఎందుకు జరిపించాడు? ఇది ఆయనలోని భేషజానికి తార్కాణం కాదా? ఈ సందేహాలకు సమాధానం తెలిసి కూడా చెప్పకపోయావో నీ తల పగిలిపో తుంది,” అన్నాడు.\n\nదానికి విక్రమార్కుడు, \"రాజ్యాధికారం వంశానుగతంగా వచ్చే వారసత్వం. తిరుగు బాటు ద్వారా దాన్ని చేపట్టడం; అరాచకానికీ, అపప్రథకూ దారితీయవచ్చు. అందువల్లనే విక్రమసేనుడు పురప్రముఖుల ప్రతిపాద నను తోసి పుచ్చాడు. ఆ తరవాత గురువు, తండ్రి, అన్న సమ్మతించి ఇవ్వడంతో ప్రజా క్షేమం పరిరక్షించవలసినది తన బాధ్యత గనక దానిని స్వీకరించాడు. స్వభావరీత్యా వజ్రసే నుడు కూడా మంచివాడే కావడంవల్ల, ఇంత జరిగాక, బావమరిదిని దూరం చేసుకుంటే మంచి మార్గంలో పయనించి, సత్పరిపాలన అందివ్వడంలో తమ్ముడితో పోటీ పడగలడన్న ఆశాభావంతోనే గురువూ, రాజూ అతనికి మళ్ళీ అర్ధరాజ్యం అప్పగించారు. ఇక వాన ప్రస్థానికి వెళ్ళిన రాజు తిరిగి వచ్చి రాజ్యాన్ని స్వీకరించాడన్నది సరికాదు. గురువు స్వీక రించమన్న రాజ్యాన్ని ఆయనవెంటనే కుమారు లకు పంచి ఇచ్చాడు. అది కూడా ప్రజాక్షేమం కాంక్షించి చేశాడే తప్ప, స్వార్థంతో కాదు. భేషజానికి అసలు తావేలేదు. ప్రజాక్షేమమే ప్రధానంగా భావించి గురువు, రాజు అంద రికీ ఆమోదయోగ్యంగా, శాంతియుతంగా సమస్యను పరిష్కరించారు,” అన్నాడు.\n\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)",
            "book_page_end": 23,
            "story_id": "2007_10_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 24,
            "pdf_page_start": 24,
            "pdf_page_end": 24,
            "author": "చందమామ బృందం",
            "genre": "యాత్రా విశేషాలు",
            "moral": "N/A",
            "keywords": [
                "జ్ఞానవాపి",
                "కాశీ",
                "పరమశివుడు",
                "శకుని గుడి",
                "కేరళ",
                "మహాభారతం"
            ],
            "characters": [
                "శకుని",
                "పరమశివుడు",
                "దుర్యోధనుడు",
                "ధర్మజుడు"
            ],
            "locations": [
                "కాశీ విశ్వనాధ ఆలయం",
                "కొల్లం జిల్లా",
                "పవిత్రేశ్వరం"
            ],
            "content": "జ్ఞానవాపి\nకాశీ విశ్వనాధ ఆలయం పక్కనే ఈ 'జ్ఞానవాపి’ ఉన్నది. వాపి అంటే బావి. సాక్షాత్తు పరమశివుడే ఈ బావిని నిర్మించినట్టు భక్తులు చెబుతారు. క్షామం ఏర్పడి నీటిచుక్క కరువైనప్పుడు పరమశివుడు శూలాన్ని నేలకు గుచ్చడంతో నీరు పైకి చిమ్మిందట. అందువల్ల అందులోని జలాలను జ్ఞాన జలాలు గానూ, దానిని ‘జ్ఞానవాపి'గానూ పేర్కొంటారు. బావి గట్టు మీద రావిచెట్టు ఉన్నది. దర్శనానికి వచ్చే భక్తులకు ప్రమాదం వాటిల్ల కుండా బావిచుట్టూ ఇనుప ఊచలు అమర్చ బడి ఉన్నాయి.\n\nశకునికి గుడి\nమహాభారతంలోని శకునిని గురించి తెలియని వారంటూ ఉండరు. గాంధారి సోదరుడూ, దుర్యోధనుడి మేనమామా అయిన శకుని దుష్ట చతుష్టయంలో ఒకడు. మాయాజూదంలో ధర్మజుణ్ణి ఓడించి- పాండవుల అష్టకష్టాలకూ, కురువంశనాశనానికీ కారణమైన వాడు. అటువంటి దుష్టపాత్రగా పేరొందిన శకునికి గుడి ఉంది. కేరళ రాష్ట్రం, కొల్లం జిల్లా మయంకోట్టుమన కొండ పవిత్రేశ్వరంలో ఈ గుడి ఉంది. ఇక్కడ శకుని కౌరవులకు ఆయుధాలు ఇవ్వడం వల్ల దీనికి పవిత్రేశ్వరం అనే పేరు వచ్చిందట. ఇక్కడి పూజారులను 'ఊరాలీలు' (ఊరి పెద్దలు) అని అంటారు. దళితులైన 'ఊరాలీలే' పూజ లను నిర్వహిస్తారు.",
            "book_page_end": 24,
            "story_id": "2007_10_07",
            "raw_genre_backup": "యాత్రా విశేషాలు",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "నిలబెట్టుకున్న మాట!",
            "book_page_start": 25,
            "pdf_page_start": 25,
            "pdf_page_end": 28,
            "author": "టి. రాజేంద్ర",
            "genre": "జానపద కథ",
            "moral": "నిజమైన స్నేహం మరియు మాట నిలబెట్టుకోవడం రాజుకు ఉండవలసిన గొప్ప లక్షణాలు. పేదరికం, అంతస్తులు స్నేహానికి అడ్డు కాకూడదు.",
            "keywords": [
                "కపిలుడు",
                "కాశి",
                "స్నేహం",
                "నాగుపాము నీడ",
                "రాజ్యాభిషేకం",
                "మాట నిలబెట్టుకోవడం"
            ],
            "characters": [
                "కపిలుడు (కపిలేంద్ర దేవుడు)",
                "కాశి",
                "భానుదేవ మహారాజు",
                "నాగుపాము",
                "భూస్వామి"
            ],
            "locations": [
                "ఒరిస్సా",
                "పూరీ",
                "జగన్నాధ మందిరం"
            ],
            "content": "పొలంలో పనిచేస్తూ పిడుగుపాటుకు గురై తల్లిదండ్రులు మరణించడంతో కపిలుడనే క్షత్రియ బాలుడు అనాథ అయ్యాడు. కరుణా హృదయుడైన భూస్వామి వాణ్ణి చేరదీసి, తమ ఇంట్లో పశువులు కాచే పనిని అప్పగించాడు.\n\nకపిలుడు రోజూ పశువులను దాపులనున్న అడవికి తోలుకుపోయి మేపుకుని వచ్చేవాడు. అలా వాడు ఒకనాడు పశువులను కాస్తూండగా అతడి ఈడువాడే అయిన కాశి అనే కుర్రవాడు పరిచయమయ్యాడు. క్రమంగా వాళ్ళిద్దరి మధ్యా స్నేహం ఏర్పడింది. రోజూ ఇద్దరూ కలుసు కునేవారు. సాయంకాలం కపిలుడు ఆవులు తోలుకురావడానికి కాశి సాయపడేవాడు.\n\nఒకనాడు కపిలుడు పశువులను తోలుకు వెళుతున్నప్పుడు, ఉన్నట్టుండి తీవ్రమైన అలస టకు లోనయ్యాడు. చెప్పరాని తలనొప్పి వచ్చింది. అతడు దూరంగా ఉన్న కాశిని పిలిచి, \"మిత్రమా, నాకెందుకో మరీ అలసటగా ఉంది. కాసేపు అక్కడ నడుం వాలుస్తాను. నేను వచ్చేంత వరకు నా పశువులను కాస్త చూసుకుంటావా?” అని అడిగాడు.\n\nఅలాగే అంటూ కాశి పశువుల వెంట వెళ్ళాడు. కపిలుడు ఒక చెట్టు కింద పడుకుని నీద్ర పోయాడు. కొంత సేపటికి దాపుల నున్న పుట్ట నుంచి వెలుపలికి వచ్చిన ఒక నాగుపాము, పడగవిప్పి కపిలుడి ముఖం మీద ఎండపడ కుండా గొడుగులా పట్టసాగింది. ఆ సంగతి కపిలుడికి తెలియదు.\n\nచాలా సేపయినప్పటికీ, కపిలుడు రాక పోయే సరికి, కాశి అతన్ని వెతుక్కుంటూ వచ్చాడు. కపిలుడి తల మీద పాము పడగ విప్పి నీడ పడుతూన్న దృశ్యాన్ని చూసి దిగ్భ్రాంతి చెందాడు. కొంత సేపటికల్లా పాము అదృశ్యమై పోయింది. కాశి మిత్రుణ్ణి తట్టి లేపాడు. అతనికి ఎలాంటి అపాయం కలగనందుకు అమితా నందం చెందాడు. తను చూసిన అద్భుత దృశ్యాన్ని మిత్రుడికి వివరించి, “దేవుడి దయవల్ల పాము నిన్నేమీ చేయలేదు. నువ్వు చాలా అదృష్టవంతుడివి కపిలా,\" అన్నాడు.\n\nపాము పడగపట్టిన విషయం ఊరు ఊరంతా వ్యాపించింది. కపిలుడు క్షేమంగా ఉన్నందుకు. భూస్వామితో సహా అందరూ సంతోషించారు. గ్రామంలోని కొందరు వృద్ధులయితే, \"కపిలు డికి రాజయోగం ఉన్నది. అతడు అదృష్టవం తుడు. ఈ దేశానికే రాజు కాగలడు,\" అని జ్యోస్యం చెప్పారు. దాన్ని విని, \"నిజం, నిజం,\" అంటూ అందరూ సంబర పడ్డారు.\n\nగ్రామస్థులందరూ తమ గ్రామానికి చెందిన పశులకాపరి కుర్రాడు కపిలుడు తమ రాజ్యానికి రాజయ్యే రోజు అట్టే దూరంలో లేదని మాట్లా డుకో సాగారు. ఇదంతా విన్న కాశి ఒకనాడు ఉత్సాహం కొద్దీ కపిలుణ్ణి, “నువ్వు రాజైతే, నన్ను మరిచిపోవు కదా?” అని అడిగాడు.\n\nకపిలుడు కాశి రెండు చేతులూ పట్టుకుని, తన వక్షానికి ఆనించి, “నిన్నెలా మరిచి పోగలను కాశీ? నేను రాజునైతే, నువ్వే నా మంత్రివి!” అన్నాడు ఆవేశంతో.\n\nమునుముందు తాను రాజు కాగలనని అందరూ చెప్పుకోవడం విని కపిలుడు పొంగి పోయాడు. భూస్వామి పశువులు కాయడం పట్ల ఆసక్తిని కోల్పోయాడు. తీవ్రంగా ఆలోచిం చాడు. తన మిత్రుణ్ణిసైతం సంప్రదించలేదు. అక్కడి నుంచి బయలుదేరాలని నిర్ణయించాడు. ఒకనాటి అర్ధరాత్రి సమయంలో భూస్వామి ఇంటి నుంచి బయట పడ్డాడు. రెండు రోజుల పాటు ఎక్కడెక్కడో తిరిగి, ఆఖరికి రాజధాని పూరీ చేరాడు. జగన్నాధ మందిరంలో పెట్టే ప్రసాదం తింటూ కాలక్షేపం చేయసాగాడు.\n\nఒకనాడు రాజ్యాన్నేలే భానుదేవ మహారాజు ఆలయంలో ప్రార్థన ముగించుకుని వెలుపలికి వస్తూండగా ఆయన చూపులు కపిలుడి మీద పడ్డాయి. పసివాడి మెరిసే కళ్ళు, అద్భుతమైన ముఖ వర్చస్సు ఆయన్ను ఆకర్షించాయి. ఆయన వాడి దగ్గరికి వెళ్ళి, “ఎవరు నువ్వు? ఇక్కడేం చేస్తున్నావు?\" అని అడిగాడు.\n\nరాజు ప్రశ్నలకు ఉలిక్కిపడిన కపిలుడు వెంటనే తేరుకుని ధైర్యాన్ని కూడదీసుకుని, \"ప్రభూ! నేనొక పేద క్షత్రియ బాలుణ్ణి. నా పేరు కపిలుడు. చిన్నప్పుడే తల్లిదండ్రులను పోగొట్టుకున్న అభాగ్యుణ్ణి. ఏదైనా పని ఇప్పించే దయామయుల కోసం చూస్తున్నాను,” అన్నాడు వినయంగా.\n\nరాజు అతడి మాటలకు, వినయానికి మరింత ముచ్చటపడి, “నా భవనంలో పని చేస్తావా?” అని అడిగాడు.",
            "book_page_end": 28,
            "story_id": "2007_10_08",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "సమాచారం",
            "moral": "N/A",
            "keywords": [
                "అహింసాదినోత్సవం",
                "గాంధీ జయంతి",
                "ఐక్యరాజ్యసమితి",
                "న్యూయార్క్",
                "చందమామ"
            ],
            "characters": [
                "గాంధీ"
            ],
            "locations": [
                "భారతదేశం",
                "న్యూయార్క్",
                "కర్నూలు"
            ],
            "content": "అంతర్జాతీయ అహింసాదినోత్సవం\n\nఈ సంవత్సరం నుంచి అక్టోబర్ 2 వ తేదీ గాంధీ జయంతిని అంతర్జాతీయ అహింసాదినోత్సవంగా జరుపుకోనున్నారు. జూన్ 15వ తేదీ దీనికి సంబం ధించిన తీర్మానంలో ఐక్యరాజ్యసమితి, “జనరల్ అసెంబ్లీ 6 2వ అసెంబ్లీ (సెప్టెంబర్లో ప్రారంభ మయ్యే) చార్టర్ ఆఫ్ యునైటెడ్ నేషన్స్ మార్గ దర్శకత్వంలో, ప్రతియేడు అక్టోబర్ 2వ తేదీ అంత ర్జాతీయ అహింసాదినోత్సవం జరుపుకోవాలి”, అని పేర్కొన్నది. సభ్యదేశాలన్నీ ఈ దినోత్సవాన్ని జరుపుకోవాలనీ; విద్య, ప్రజల అవగాహన ద్వారా అహింసాసందేశాన్ని వ్యాపింపజేయాలనీ అసెంబ్లీ సభ్యదేశాలకు పిలుపునిచ్చింది. ఈ తీర్మా నాన్ని భారతదేశం ప్రవేశపెట్టింది. రష్యా, చైనా, బ్రిటన్, ఫ్రాన్స్, జర్మనీ మొదలైన 120కి పైబడ్డ దేశాలు మద్దతు తెలిపాయి.\n\nన్యూయార్క్ లో చందమామ\n\nన్యూయార్క్ జూలై 14-16 మధ్య జరిగిన ప్రపంచ హిందీ మహా సభలకు భారత దేశం నుంచి ప్రతినిధిగా వెళ్ళిన హిందీ బాలసాహిత్య రచయిత శ్రీ షాంషర్ ఖాన్ తనతోపాటు మన దేశంలో వెలువడే పిల్లల పత్రికలను తీసుకువెళ్ళి, ప్రదర్శనను ఏర్పాటు చేశారు. వాటిలో హిందీ, ఇంగ్లీషు చందమామలతో పాటు జూనియర్ చందమామ కూడా చోటుచేసు కున్నది. ఈ ప్రదర్శన చూపరులను విశేషంగా ఆకర్షించి, ఆకట్టుకున్నదని ఆయన తెలి పారు. అదే విధంగా మన కర్నూలు విద్యా నగర్ లోని మాంటిసోరి హైస్కూల్లో జూలైలో చందమామ 60వ జన్మదినోత్సవం జరుపు కున్నారు. ఈ సందర్భంగా 2007 జూలైలో వెలువడిన చందమామ జన్మదిన ప్రత్యేక సంచికను ప్రధానంగా ప్రదర్శనకు ఉంచారు.",
            "book_page_end": 29,
            "story_id": "2007_10_09",
            "raw_genre_backup": "సమాచారం",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "దయ్యం చేసిన పెళ్ళి",
            "book_page_start": 30,
            "pdf_page_start": 30,
            "pdf_page_end": 33,
            "author": "టి. రాజేంద్ర",
            "genre": "సామాజిక కల్పన",
            "moral": "డబ్బు ఆశ కంటే మానవ సంబంధాలకు, మంచి గుణానికి ఎక్కువ విలువ ఇవ్వాలి. ఇతరుల కష్టానికి స్పందించే దయ్యం కూడా ధనాశ గల మనిషి కంటే నయం.",
            "keywords": [
                "సుధీరుడు",
                "సుచరిత",
                "దయ్యం",
                "కట్నం",
                "మాటపట్టింపు",
                "అన్నదమ్ముల కలయిక"
            ],
            "characters": [
                "సుధీరుడు",
                "సుచరిత",
                "వరహాలయ్య",
                "భూషయ్య",
                "దయ్యం",
                "పెళ్ళిళ్ళ పేరయ్య"
            ],
            "locations": [
                "మైలవరం",
                "కొలను"
            ],
            "content": "మైలవరంలో పేరు మోసిన నగలవర్తకుడు వరహాలయ్య కొడుకైన సుధీరుడు చదువూ సంస్కారం గల అందమైన యువకుడు. యేటా మైలవరంలో జరిగే అమ్మవారి జాతరకు చుట్టుపక్కల నుంచి జనం తండోపతండా లుగావస్తారు. అలా ఆ యేడు తన స్నేహి తుడు మణికంఠుడి ఇంటికి వచ్చిన ఒక అంద మైన యువతిని చూసి ఆశ్చర్యపోయి, ఆమె వివరాలడిగాడు సుధీరుడు. ఆమె పేరు సుచరిత అనీ, పొరుగూరిలో ఉన్న వాళ్ళ దూరపు బంధువు భూషయ్య కూతురు అనీ తెలియవచ్చింది.\n\nఆ రోజు సాయంకాలం మరేదో పని మీద సుధీరుడు మణికంఠుడి ఇంటికి వెళ్ళాడు. ఆ సమయంలో అక్కడ ఆ ఊళ్ళో భారతం చదివే పూజారి, వాళ్ళగుమ్మంలో, కూర్చున్న వారిని ఏవో ప్రశ్నలు అడుగుతున్నాడు.\n\n“మీరిన్నాళ్ళుగా నేను చదివే భారతం వింటున్నారు కదా పాపం, పుణ్యం అంటే ఏమిటో చెప్పండి చూద్దాం?” అన్నపూజారి ప్రశ్నకు అక్కడున్న వారెవరూ సమాధానం చెప్పలేక పోయారు. దూరంగా నిలబడ్డ సుచరిత చిన్నగా నవ్వుతూ చెయ్యిపైకెత్తింది.\n\n“నీకు తెలిస్తేచెప్పమ్మా,” అన్నాడు పూజారి.\n“ఇతరులకు మేలు కలిగించడం పుణ్యం, బాధ కలిగించడం పాపం,” అన్నది సుచరిత.\n\n“చక్కగా చెప్పావు తల్లీ. ఈ ప్రశ్నకు కూడా నువ్వే సరైన సమాధానం చెప్పగలవను కుంటాను. నువ్వు సూర్యుడిలా ప్రకాశించా లని కోరుకుంటావా? చంద్రుడిలా ప్రకాశించా లని ఆశిస్తావా?” అని అడిగాడు పూజారి.\n\n“దుర్మార్గుల పట్ల సూర్యుడిలా తీక్షణం గానూ, మంచివారి వద్ద చంద్రుడిలా చల్లగా ఉండాలనీ ఆశిస్తాను,” అన్నది సుచరిత.\n\nఆ సమాధానానికి అందరూ ఆనందంతో చప్పట్లు కొట్టారు. అంతలో మణికంఠుడి తల్లి ఇంటి నుంచి, “భోజనాలకు వేళయింది. రండి,” అంటూ వెలుపలికి వచ్చింది.\n\nఅందరూ లేచి భోజనాలకు ఇంట్లోకి వెళ్ళారు. చాటు నుంచి సుచరిత అందమే కాకుండా ఆమె తెలివితేటలు, చలాకీతనం, అణకువ చూసి ముగ్ధుడైన సుధీరుడు, ఆమెకు కూడా ఇష్టమైతే ఆమెను పెళ్ళాడా లనుకున్నాడు. రెండు రోజుల తరవాత స్నేహి తుడి ద్వారా సుచరిత తండ్రికి తన అభిమ తాన్ని తెలియజేశాడు. మైలవరం వెళ్ళి నప్పుడు అమ్మవారి గుడి వద్దసుధీరుణ్ణి చూసిన సుచరిత కూడా, తండ్రి ద్వారా సంగతి తెలుసుకుని పరమానందం చెందింది.\n\nమంచిరోజు చూసుకుని భూషయ్య మైల వరం వెళ్ళి సుధీరుడి తండ్రి వరహాలయ్యను కలుసుకుని కూతురి పెళ్ళి విషయం ప్రస్తావిం చాడు. అంతా విన్న వరహాలయ్య, “మా అబ్బాయి కూడా ఇష్టపడుతున్నాడంటు న్నావు గనక, మీ అమ్మాయిని మా ఇంటి కోడలుగా చేసుకోవడానికి నాకు ఎలాంటి అభ్యంతరమూ లేదు. అయితే, ఇప్పటికే లక్షలకు లక్షలు కట్నంగా ఇస్తామంటూ అనేక సంబంధాలు వచ్చాయి. నువ్వు లక్ష వరహాలు కట్నంగా ఇచ్చేమాటయితే, రాబోయే ముహూర్తంలోనే పెళ్ళి జరిపించవచ్చు,\" అన్నాడు నిర్మొహమాటంగా.\n\nఅంత కట్నం ఇచ్చే తాహతు లేదు గనక, భూషయ్య మరేమీ మాట్లాడలేక అక్కడి నుంచి వెనుదిరిగి వచ్చి, కుమార్తెకు విషయం చెప్పాడు. సుచరిత ఎంతో బాధపడింది.\n\nనెల రోజులు గడిచిపోయాయి. సుచరిత ఒకనాడు బిందె తీసుకుని మంచి నీళ్ళు తేవడం కోసం తన స్నేహితురాలు సుమతితో కలిసి కొలను వద్దకు వెళ్ళింది. సుచరిత విచా రంగా ఉండడం గమనించిన సుమతి, “ఎందు కలా విచారంగా ఉన్నావు?” అని అడిగింది.\n\nసుచరిత గాఢంగా నిట్టూరుస్తూ, “నాకు సుధీరుడితో పెళ్ళవుతుందనే ఆశపడ్డాను. అతడూ నన్నెంతగానో ఇష్టపడ్డాడు. నేనూ అతన్ని ఇష్టపడ్డాను. అయితే, అతని తండ్రి ధనాశ, మా పేదరికం అడ్డుగోడలుగా నిలవ డంతో మా పెళ్ళి జరగలేదు. ఇప్పుడు వాళ్ళు సుందరి అనే ధనవంతురాలైన మరో అమ్మాయి పెళ్ళిచూపులకు వెళుతున్నారట,” అన్నది.\n\nఆమె మాటలు మంచినీళ్ళ కొలనుకు కొద్ది దూరంలోని చింతచెట్టు మీద కునుకు పాట్లు పడుతున్న దయ్యం చెవిన పడి, ఉలిక్కిపడి లేచింది. చాలినన్ని కట్నకాను కలు తీసుకురాలేదని అత్తమామలు పెట్టిన బాధలు భరించలేక, ఆత్మహత్య చేసుకోవడం వల్లే, ఇవాళ తను దయ్యంగా కాలం వెళ్ళ దీస్తోంది. సుచరిత పరిస్థితికి దయ్యం చలించి పోయి, ఆమెకు ఎలాగైనా సాయపడాలని నిర్ణయించింది.\n\nతల్లిదండ్రుల వెంట సుధీరుడు పెళ్ళి చూపులకు వెళ్ళాడు. సుందరిని అలంకరించి తీసుకు వచ్చి ఎదుట కూర్చోబెట్టారు. సుందరి ఉన్నట్టుండి పళ్ళెంలో ఉన్న అరటి పండును తీసి, ఒక ముత్తయిదు మీదికి విసిరింది. పూల జడను లాక్కుంటూ తలపై కెత్తి బిత్తర చూపులు చూడసాగింది. అంతే, వచ్చిన వారందరూ సుందరికి పిచ్చిపట్టిందను కోవడంతో పెళ్ళిచూపులు ఆగిపోయాయి.\n\nమరునాడు ఒంటరిగా కొలనుకు నీళ్ళు తేవడానికి వెళ్ళిన సుచరిత, “నిన్ను కాదన్న ఆ పొగురుబోతుకు తగిన శాస్త్రి జరిగింది. పెళ్ళి ఆపేశాను,\" అన్న మాటలు విని తల పక్కకు తిప్పి చూసింది. ఒక దయ్యం చెట్టుపై నుంచి కిందికి దూకుతూ, “సుందరిని పట్టు కుని, వింత చేష్టలు చేసి, దాని పెళ్ళి చూపులు ఆగిపోయేలా చేశాను. నీకు సంతోషమే కదా?\" అన్నది.\n\nసుచరిత దయ్యాన్ని చూసి మొదట భయపడ్డా, ఆ తరవాత తేరుకుని, “ఎంత మాత్రం కాదు. నా మూలంగా ఒక ఆడపిల్ల పెళ్ళి ఆగిపోవడం చాలా బాధాకరం. అయినా, ఎవరు నిన్నీ పనిచేయమన్నారు?\" అన్నది బాధగా.\n\n“ఎవరో చెప్పాలా ఏం? నాలుగు రోజుల క్రితం నువ్వు నీ స్నేహితురాలితో చెప్పిన మాటలన్నీ విన్నానులే. నువ్వు కోరిన సుధీరు డితో నీ పెళ్ళి జరిపించేంతవరకు నాకు నిద్ర పట్టదు,” అన్నది దయ్యం పట్టింపుగా.\n\n“ఇంతవరకు నువ్వు చేసిన నిర్వాకం చాలు. ఇకపై దయచేసి నా విషయంలో జోక్యం చేసుకోవద్దు,” అంటూ వేగంగా ఇంటికి తిరిగి వచ్చి, తండ్రికి జరిగిన సంగతి చెప్పింది.\n\nఆ విషయాన్ని వరహాలయ్యకు చెప్ప దానికి భూషయ్య అప్పటికప్పుడే మైలవరం బయలుదేరాడు. భూషయ్యను చూసిన వరహాలయ్య ఏమీ మాట్లాడలేక పోయాడు. కూర్చోమని చేయి చూపాడు. భూషయ్య కూర్చుని జరిగిన అసలు సంగతిని వివరించి, “జరిగిందేదో జరిగిపోయింది. పెళ్ళిచూపుల వరకు వచ్చాక ఆ సుందరికి అన్యాయం జరగ కూడదు. ఆ అమ్మాయినే మీ అబ్బాయికి చేసుకోండి. తప్పులేదు,” అన్నాడు.\n\nవరహాలయ్య మౌనంగా పక్కనున్న కొడుకు కేసి చూశాడు.\n\nసుధీరుడు, “సుచరిత ఎంత మంచిదో ఇప్పుడైనా మీకు తెలిసిందా? తాను బాధపడ్డా ఫరవాలేదు; సాటి యువతికి అన్యాయం జరగకూడదన్న గొప్ప మనసుతో తన తండ్రిని మీ దగ్గరికి పంపిందంటే ఆమెలోని మంచి తనం ఎలాంటిదో ఆలోచించి చూడండి. మీరేమో డబ్బూ, డబ్బూ అంటూ నాకు ఇష్టం లేని పెళ్ళి ఏర్పాటు చేయాలనుకు న్నారు. ధన పిశాచం పట్టుకుని కన్న కొడుకు మీద కూడా కనికరం చూపని మీకన్నా, ఒక ఆడపిల్ల కష్టం చూసి కరిగిపోయి సాయపడా లనుకున్న ఆ దయ్యమే నయం కదా?\" అన్నాడు విరక్తిగా.\n\nవరహాలయ్య, “నాయనా, మనం ఉన్న వాళ్ళమే అయినా, కలిగినవారింటి సంబంధం అయితే, నీకు మునుముందు మేలు చేస్తుం దని ఆలోచించాను. అంతేగాని, ఇప్పుడు మించి పోయిందేమీ లేదు. నీకు నచ్చిన సుచరితనే పెళ్ళి చేసుకుని హాయిగా జీవించు. ఒక్కగానొక్క బిడ్డవు. నీ ఇష్టానికి అడ్డురాను. నీ మాట కాదనను. సుచరిత వంటి గుణవం తురాలు మన ఇంటి కోడలుగా రావడమే అదృష్టం,” అన్నాడు.\n\nఅప్పుడే అక్కడికి వచ్చిన పెళ్ళిళ్ళ పేరయ్య జరిగినదంతా తెలుసుకుని, “ఆహా, ఇంకేం. అంతా సవ్యంగా జరిగిపోయిందన్నమాట! సుందరి వివాహం కూడా సమస్య కాదు. తగిన వరుణ్ణి చూసి, మీ వివాహంతోనే ఆమె పెళ్ళి కూడా జరిపించే పూచీ నాది,” అన్నాడు ఉత్సాహంగా సంచీలోంచి వరుల జాతకాల కట్ట వెలికి తీస్తూ.\n\nఅనుకున్నట్టుగానే సుచరిత, సుధీరుల వివాహం వైభవంగా జరిగింది. తమ పెళ్ళి జరగడానికి సాయపడ్డ దయ్యానికి వధూ వరులు మనసులో కృతజ్ఞతలు చెప్పుకున్నారు.",
            "book_page_end": 33,
            "story_id": "2007_10_10",
            "raw_genre_backup": "సామాజిక కల్పన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఒక రాణిగారి వ్యూహరచన",
            "book_page_start": 34,
            "pdf_page_start": 34,
            "pdf_page_end": 37,
            "author": "చందమామ బృందం",
            "genre": "చారిత్రక కథ",
            "moral": "మాతృభూమి కోసం, ఆత్మగౌరవం కోసం రాజపుత్ర స్త్రీలు చూపిన సాహసం, త్యాగం చిరస్మరణీయం. వ్యూహంతో శత్రువులను ఓడించవచ్చు.",
            "keywords": [
                "రాణి పద్మిని",
                "అలాఉద్దీన్ ఖిల్జీ",
                "చిత్తోర్ ఘడ్",
                "జోహార్",
                "వ్యూహరచన",
                "గోరా"
            ],
            "characters": [
                "రాణి పద్మిని",
                "మహారాణా రావల్ రతన్ సింగ్",
                "సుల్తాన్ అలాఉద్దీన్ ఖిల్జీ",
                "గోరా",
                "బాదల్"
            ],
            "locations": [
                "చిత్తోర్ ఘడ్",
                "ఢిల్లీ",
                "మేవార్"
            ],
            "content": "చిరస్మరణీయ చారిత్రక ఘట్టాలు-1\n\nఏడు శతాబ్దాలకు పూర్వం 1296వ సం.లో సుల్తాన్ అలాఉద్దీన్ ఖిల్జీ, మామ జలాలుద్దీన్ను దారుణంగా హతమార్చి ఢిల్లీ సింహాసనాన్ని ఆక్రమించాడు. అతడికి అమితమైన రాజ్య కాంక్ష, అధికారదాహం ఉండేవి. అసంఖ్యాక మైన ఏనుగులు, డెబ్భైవేల అశ్వాలతో గొప్ప సైనిక బలం తోడు కావడంతో అడుగు పెట్టిన ప్రతిప్రాంతాన్నీ ఆక్రమించుకోవాలి; కనిపించిన ప్రతి సంపదనూ దోచుకోవాలి అనే పేరాశ అత నిలో పెరిగిపోయింది.\n\nఒకనాడు అతడి దృష్టి రాజస్థాన్లోని సుసంపన్న మైన మేవారు రాజధాని చిత్తోరఘత్మీద పడింది. అందమైన ప్రకృతి దృశ్యాల మధ్య 500 అడు గుల ఎత్తయిన కొండమీద 700 ఎకరాల విస్తీర్ణంలో వెలసిన అభేద్యమైన కోట అది. మాతృ భూమి కోసం సర్వం అర్పించ డానికి వెనుకాడని రాజపుత్ర వీరుల పోతుగడ్డ అది.\n\nదాన్ని ముట్టడించా లని ఖిల్జీ నిర్ణయిం చాడు. కోటను వశ పరచుకోవడం కన్నా, మేవార్ రాజు మహా రాణా రావల్ రతన్ సింగ్ ప్రియపత్ని అతిలోక సౌందర్యవతి రాణి పద్మినిని ఎలాగైనా సొంతం చేసుకోవాలన్నదే అతడి కోరికగా ఉండేది.\n\nరాణి పద్మిని సౌందర్యం గురించి రాజ కుటుంబాలలో కథలు కథలుగా చెప్పుకునే వారు. నీళ్ళు తాగినా గొంతులో కనిపించేంత లేత బంగారు మేనిఛాయ గలదనీ; ఆమె సుమనోహర సుందర రూపాన్ని తిలకించడానికి సూర్యచంద్రులు సైతం క్షణం ఆగి వెళతారనీ -ఆమె సౌందర్యం గురించి కవులు కవితలు వెలయించారు. అలాంటి సౌందర్య రాశిని సొంతం చేసుకోవాలని 1302లో సుల్తాన్ ఖిల్జీ సైన్యంతో బయలుదేరి రాజపుత్ర వంశ గౌరవ మర్యాద లకు చిహ్నమైన చిత్తోరఘడ్ను ముట్టడించాడు.\n\nకొండ దిగువ కోటను చుట్టుముట్టి ఆరు నెలలు పోరాడినప్పటికీ, సాహసవీరులైన రాజ పుత్ర సైనికులను దాటుకుని సుల్తాన్ కోటలోకి అడుగు పెట్టలేకపోయాడు. ఆశాభంగానికి లోనైన సుల్తానుకు స్నేహహస్తం సాచడం తప్ప మరో మార్గం లేకపోయింది. “రాణి పద్మిని మోమును ఒకసారి చూస్తే చాలు. ముట్టడిని ఎత్తివేసి సంతోషంగా తిరిగి వెళ్ళగలను,” అని రాజుకు వర్తమానం పంపాడు.\n\n“అసాధ్యం! ఢిల్లీ సుల్తాను మనరాణిగారిని ప్రత్యక్షంగా చూడడమా?\" అంటూ చిత్తోర్ ప్రముఖులు అడ్డుపలికారు. కావాలంటే అతడు అద్దంలో రాణిగారి ప్రతిబింబాన్ని చూసి వెళ్ళ వచ్చు అని ప్రత్యామ్నాయ ప్రతిపాదనను సుల్తా నుకు తెలియజేశారు. సుల్తాను అందుకు సమ్మతించాడు.\n\nతామర సరస్సు మధ్యలో వేసవి భవనం ఉంది. భవనం మెట్లవద్ద నిలబడితే, పైనున్న అద్దంలో మహారాణి ప్రతిబింబం కనిపించేలా ఏర్పాటు జరిగింది. అమితాసక్తితో మెట్లపై నిల బడ్డ సుల్తాన్ ఖిల్జీ, తృటికాలం కనిపించిన రాణిగారి ప్రతిబింబాన్ని చూసి, \"ఆహా, అపు రూపమైన ఈ సౌందర్యరాశిని ఎలాగైనా అప హరించుకు పోవాలి!” అని ఆలోచిస్తూ కపటో పాయంతో తన కార్యాన్ని సాధించాలని పథకం రూపొందించుకున్నాడు.\n\nతనకిచ్చిన ఆతిథ్యానికి పరమానందం చెందు తున్నట్టు రాజును ఆప్యాయంగా కౌగిలించుకు న్నాడు. రాణి ప్రతిబింబాన్ని చూడడానికి ఒంట రిగా వచ్చాడు గనక, అతన్ని కోట ద్వారం దాటి వెళ్ళి సాగనంపిరావడం మర్యాద అని భావించిన రాజు మహారాణా రతన్ సింగ్ నిరాయుధ పాణిగా, అంగరక్షకులెవరూ లేకుండా, మాట్లా డుతూ సుల్తాను వెంట వెళ్ళాడు.\n\nద్వారం వెలుపలికి వచ్చిన రాణారతన్ సింగ్, \"మిత్రులుగా మసలుకోవలసిన మనం శత్రు వులు కావడం విధివైపరీత్యం!” అంటూ వింత అతిథికి వీడ్కోలు పలికాడు.\n\nఅప్పటికే పొద్దుపోయి చీకటి అలముకుం టున్నది. ఇద్దరూ ఆఖరు సారిగా కౌగిలించు కున్నప్పుడు, దుష్టుడైన ఖిల్జీ సైగ చేయడంతో, చుట్టూ పొదల మాటున దాగివున్న అతడి సైని కులు నిరాయుధపాణిగా ఉన్న రాణారతన్ సింగును చుట్టుముట్టి పట్టుకున్నారు. మైదా నంలో ఉన్న తమ గుడారాలలోకి తీసుకువెళ్ళారు. రాజు తప్పించుకోలేని బందీ అయ్యాడు.\n\n“వెంటనే రాణి పద్మినిని నాకు అప్పగిం . చండి. లేదా మీ రాజు తలను అందుకోవడానికి చిత్తోర్ వీరులు సిద్ధంకండి!” అంటూ సుల్తాన్ ఖిల్జీ హెచ్చరిక పంపాడు.\n\nకోటను శోకం అలముకున్నది. అయినా, తెల్లవారే సరికి ఇద్దరు సైనికులు మహారాణి పద్మిని సందేశంతో సుల్తాన్ ఖిల్జీ శిబిరాన్ని చేరుకు న్నారు: \"రాణి పద్మిని సుల్తానుకు లొంగి పోవ డానికి సిద్ధంగా ఉన్నారు. అయితే, ఒక నిబం ధన. ఆమె ఇక్కడి సంప్రదాయానుసారం మేనా లలో చెలికత్తెలతో సహా రావడానికి అనుమతిం చాలి. అందరినీ గౌరవంగా చూసుకోవాలి.”\n\nసుల్తాన్ పట్టరాని ఆనందంతో ఎగిరిగంతేసి రాణిగారి ప్రతిపాదనకు సమ్మతించాడు. రాణి కోసం ప్రత్యేక గుడారం ఏర్పాటు చేశాడు.\n\nమరునాడు సాయంకాలం చిత్తోర్ కోట తలు పులు తెరుచుకున్నాయి. ఏడువందల మేనాలు -ఒక్కొక్క మేనాను నలుగురు బోయీలు మోసు కురాగా, కొండపై నుంచి కిందికి ఊరేగింపుగా బయలుదేరాయి.\n\nగుడారాల మధ్య ఉత్కంఠతతో ఎదురు చూస్తూన్న సుల్తాను వద్దకు గోరా అనే ఆజాను బాహువైన రాజపుత్ర యోధుడు వచ్చి నమస్క రించి, \"ప్రభూ! మహారాణిగారు తన భర్తను కడసారి చూసి వీడ్కోలు చెప్పాలని ఆశిస్తు న్నారు. ఆమె విన్నపాన్ని ప్రభువులు కాదనరని భావిస్తున్నారు,” అన్నాడు.\n\nసుల్తాన్ ఆలోచనతో మౌనం వహించడంతో, “మహారాణిగారి మాట మీద తమకు ఇంకా నమ్మకం లేదా ప్రభూ?\" అంటూ గోరా మేనా కేసి చేయి పైకెత్తగానే, అందులోని ఒక చెలికత్తె తెరను కొద్దిగా పక్కకు తొలగించింది. కాగడా కాంతిలో అందాలరాశి తళుక్కుమనడం చూసి సుల్తాన్, \"ఆహా, నేను అద్దంలో చూసిన అదే సుందర రూపం!\" అనుకుంటూ పొంగి పోయాడు. ఆ తరవాత ఆమె ఇష్టానుసారం భర్తను చూడడానికి అనుమతించాడు.\n\nమొదటి మేనా మహారాణా బందీగావున్న గుడారం కేసి కదిలింది. గోరా దాన్ని అనుస రించి వెళ్ళి, రాణా రతన్ సింగును విడిపించి ఈలవేయడంతో, మేనాల నుంచి రెండువేలా ఎనిమిది వందల సాయుధులైన సైనికులు బయటకు ఉరికారు. మేనాలను మోసుకొచ్చిన వారు కూడా సైనికులే. అందరూ మేనాల్లోని కత్తులను అందుకుని అందిన వారిని అందినట్టు తెగటార్చ సాగారు. ఈ అనూహ్యపరిణామానికి దిగ్భ్రాంతి చెందిన సుల్తాన్ సైనికులు ఎక్కువ మంది చెట్టుకొకరు పుట్టకొకరుగా పరిగెత్తారు.\n\nమళ్ళీ కొన్ని మేనాలు కొండ మీది కోట కేసి బయలుదేరాయి. వాటిల్లో రాణి పద్మిని ఉందన్న ఆశతో కొందరు సైనికులు వెంబడించారుగాని, బాదల్ అనే యువకుడి నాయకత్వంలో రాజ పుత్ర సైనికులు వారిని నిలువరించి ఎదుర్కొ న్నారు. ఒక మేనాలో మహారాణా, గోరా క్షేమంగా కోటను చేరారు.\n\nఆ తరవాత గోరా తిరిగి వచ్చి శత్రువులను ఎదుర్కొన్నాడు. గోరాకూ, సుల్తానుకూ మధ్య జరిగిన భయంకర యుద్ధంలో గోరా అపూర్వ ధైర్య సాహసాలు ప్రదర్శించాడు. అయితే, దురదృష్టవశాత్తు శత్రువులు చుట్టుముట్టి అతడి శిరస్సును ఖండించారు. ఆ స్థితిలో సైతం గోరా విసిరిన కత్తి వేటుకు, తాను ఎక్కిన గుర్రం రెండు ముక్కలు కావడంతో సుల్తాన్ ఖిల్జీ కింద పడి చిత్తోర్ మట్టికరిచాడని చెబుతారు. ఆ దెబ్బతో సుల్తాన్ ఢిల్లీకి తిరుగుముఖం పట్టాడు.\n\nచిత్తోర్ రాణి పద్మిని-పినతండ్రి గోరా, సోద రుడు బాదల్తో కలిసి వ్యూహంపన్ని విజయ వంతంగా శత్రువుల నుంచి బయట పడినప్ప టికీ, ఆమె మాత్రం చిత్తోర్ కోట ద్వారాలు దాటి వెలుపలికి రాలేదు. సుల్తాన్ అద్దంలో చూసి నది ఆమె చెలికత్తె ప్రతిబింబాన్ని! మేనాలో కనిపించినది కూడా అదే చెలికత్తె!\n\nతాము మళ్ళీ కలుసుకున్నందుకు రాజ దంపతులు సంతోషించినప్పటికీ, గోరా మరణం వారికి ఆవేదన కలిగించింది.\n\nకొన్ని నెలలు ప్రశాంతంగా గడిచాయి. ఆరోజు రతన్ సింగ్ జన్మదినోత్సవాన్ని ఆటపాటలతో జరుపుకుని, రాత్రి ఆలస్యంగా పడుకున్న చిత్తోర్ ప్రజలను యుద్ధభేరీలు, హాహాకారాలు మేలుకొలిపాయి. తనకు జరిగిన అవమానాన్ని భరించలేక, ఇనుమడించిన ప్రతీకార వాంఛతో సుల్తాన్ ఖిల్జీ 1303లో మళ్ళీ చిత్తోర్ మీదికి దాడి చేశాడు. రాజపుత్రుల సైని కుల కన్నా, సుల్తాన్ సైనికులు పదింతలు ఉన్నారు. వాళ్ళందరూ కోటను ఒక్కసారిగా ముట్టడించారు. అయినా రాజపుత్ర సైని కులు వెనుకాడకుండా పోరాడి వీరమరణం పొందారు. ఆఖరికి మహారాణా రతన్ సింగ్, యువకిశోరం బాదల్ యుద్ధరంగంలోకి విజృం భించి, అసంఖ్యాకులను హతమార్చి మాతృ భూమి పరిరక్షణకు ప్రాణాలర్పించారు!\n\nఅదే సమయంలో కోటలోపల రాణి అంతః పురంలో పెద్ద చితి పేర్చబడింది. రాణి పద్మిని ముకుళిత హస్తాలతో అగ్ని ప్రవేశం చేసింది. ఆమె తరవాత దాదాపు ముప్ఫైవేల మంది స్త్రీలు ఆమెను అనుసరించారు! శత్రువుల చేజిక్క కుండా, మానసంరక్షణ కోసం అగ్నికి ఆహుత య్యారు! ఆకాశాన్ని పొగమేఘాలు కమ్ముకు న్నాయి. నగరాన్ని విషాదమేఘాలు ఆవరించాయి.\n\nమిగిలి వున్న సైనికులు చివరిశ్వాస ఉన్నంత వరకు శత్రువులను చీల్చి చెండాడారు. సహనం కోల్పోయిన సుల్తాన్ ఖిల్జీ, “పద్మిని ఎక్కడ? ఎక్కడ?\" అని కేకలు పెడుతూ కోట అంతా వెతికాడు, ఆగ్రహావేశంతో మతి చలించినవాడిలా కనబడిన కట్టడాలన్నిటినీ నాశపరిచాడు. ఆఖరికి రాణి పద్మిని భవనాన్ని సమీపించి అక్కడి దృశ్యాన్ని చూడగానే నిశ్చేష్టుడై నిలబడిపోయాడు.\n\nఅతిలోక సౌందర్యవతిగా ప్రసిద్ధి గాంచిన ఒక వీరవనిత వ్యూహ రచనకూ; ప్రదర్శించిన సాహసానికీ, అనుపమ త్యాగానికీ మౌనసాక్ష్యంగా ఆ కోట ఇప్పటికీ నిలచి ఉన్నది!",
            "book_page_end": 37,
            "story_id": "2007_10_11",
            "raw_genre_backup": "చారిత్రక కథ",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 11,
        "author_counts": {
            "విశ్వం": 1,
            "చందమామ బృందం": 6,
            "యస్.డి.వి. అజీజ్": 1,
            "ఎన్.వి.ఆర్. సత్యనారాయణ మూర్తి": 1,
            "టి. రాజేంద్ర": 2
        },
        "genre_counts": {
            "సంపాదకీయం": 1,
            "పాఠకుల లేఖలు": 1,
            "కల్పన": 1,
            "ఆధ్యాత్మిక కథ": 1,
            "సాహస కథ": 1,
            "బేతాళ కథ": 1,
            "యాత్రా విశేషాలు": 1,
            "జానపద కథ": 1,
            "సమాచారం": 1,
            "సామాజిక కల్పన": 1,
            "చారిత్రక కథ": 1
        }
    }
}