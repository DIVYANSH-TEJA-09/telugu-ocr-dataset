{
    "book_id": "చందమామ_2011_12",
    "stories": [
        {
            "title": "యువ విజేతలు",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "వ్యాసం",
            "moral": "లక్ష్యాన్ని సాధించడానికి క్రమశిక్షణ, అంకితభావం, క్రీడా స్ఫూర్తి అవసరం.",
            "keywords": [
                "అథర్వ షిండే",
                "బ్యాడ్మింటన్",
                "యువ క్రీడాకారుడు",
                "సయ్యద్ మోడి అకాడెమీ",
                "క్రీడా జీవితం"
            ],
            "characters": [
                "అథర్వ షిండే",
                "మైఖేల్ ఫెల్ప్స్"
            ],
            "locations": [
                "మహారాష్ట్ర",
                "థానే"
            ],
            "content": "మీ కుటుంబంలో గాని, పొరుగున ఉన్న కుటుంబాలలో గాని ఎవరినయినా ఉదయతారగా ప్రతిపాదించాలని మీరు భావిస్తున్నారా? దయచేసి బాలబాలికల వివరాలు మరియు మీ ప్రతి పాదనలను మాకు పంపించండి: Young Achievers-RCM, Chandamama India Ltd, No:2 Ground Floor, Swathi Enclave, Amman koil street, Vadapalani, Chennai-26 (or) online@chandamama.com\n\n**బ్యాడ్మింటన్ రారాజు**\nమహారాష్ట్రకు చెందిన అథర్వ షిండేకి ప్రస్తుతం 15 ఏళ్లు. చిన్నప్పటినుండే బ్యాడ్మింటన్ ఆడుతున్న అథర్వ థానేలోని సయ్యద్ మోడి బ్యాడ్మింటన్ అకాడెమీలో శిక్షణ పొందుతు న్నాడు.\nప్రస్తుతం ఇతడు రాష్ట్ర, జిల్లా స్థాయి ఛాంపియన్షిప్ పోటీలకోసం శిక్షణ పొందుతున్నాడు. 2010 రాష్ట్ర టోర్నీలో అండర్ 16 విభాగంలో ఇతడు సెమీ ఫైనలిస్ట్ గా వచ్చాడు.\nపాఠశాల, నగర స్థాయిల్లో జరిగిన పలు టోర్నమెంట్లలో అథర్వ గెలుపొందాడు. పలువురు బ్యాడ్మింటన్ క్రీడాకా రులను అభిమానిస్తున్నా, ఒలింపిక్ స్వర్ణ పతక విజేత మైఖేల్ ఫెల్ప్స్ అతడి ఆదర్శ క్రీడాకారుడు. అందుకే ఇతడు మైదా నంలో ప్రత్యర్థులపై శరవేగంగా పైచేయి సాధిస్తుంటాడు.\nబ్యాడ్మింటన్ అకాడెమీలో ప్రతిరోజూ కఠిన శిక్షణ పొందుతు న్నప్పుడు, తనకు ఇష్టమైన పాటలు వినటం ఎన్నటికీ మర్చి పోడు. ఇది అతడికి ప్రేరణ ఇవ్వడంతో పాటు క్లిష్టమైన మ్యాచ్ లలో ఒత్తిడిని అధిగమించడంలో కూడా తోడ్పడుతోంది.\nబ్యాడ్మింటన్ ఆడనప్పుడు లేదా చదువుకోకుండా ఉంటున్నప్పుడు తన జట్టు సభ్యులను ఆటపట్టిస్తుంటాడు. మంచి సింగిల్స్ ఆటగాడిగా కావాలని ఇతడి కోరిక. కానీ అకాడెమీలో జట్టు సభ్యులతో కలిసి ఆడుతుంటాడు కూడా. డబుల్స్ లో కూడా ఇతడు మంచి ఆటగాడు.\nబ్యాడ్మింటన్తో పాటు, పరుగుపందెం, ఫుట్బాల్, లాన్ టెన్నిస్ అంటే కూడా అథర్వకు బాగా ఇష్టం. భారత్ తరపున ఆడి పతకాలు గెలవాలన్నదే ఇతడి జీవితాశయం. ఈనెల ఉదయతారకు చందమామ శుభాకాంక్షలు.",
            "book_page_end": 3,
            "story_id": "2011_12_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "సంపాదకులు (Editorial/ఆహ్వానము)",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "ఆహ్వానము",
            "moral": "గత సంవత్సరం సాధించిన దానికంటే మరిన్ని ఫలితాలను సాధించడానికి ప్రతినబూనాలి.",
            "keywords": [
                "సంపాదకీయం",
                "డిసెంబర్ 2011",
                "చందమామ ప్రగతి",
                "పాఠకుల స్పందన",
                "క్రిస్మస్"
            ],
            "characters": [],
            "locations": [],
            "content": "ప్రియపాఠకులారా!!!\nప్రతి సంవత్సరం డిసెంబర్ నెలలో మేం చేస్తూ వస్తున్న సర్వ సాధారణ ప్రకటనల్లో ఇది ఒకటి. 'ఓహ్, కాలం ఎంత త్వరగా పరుగెడుతోందో చూడండి!!! మనం మరో సంవత్సరం ముగింపులో ఉన్నాము..' రోజులు గడిచే కొద్దీ, ఈ సంవత్సరం మరింత వేగంగా సాగిపో యిందని భావిస్తుంటాము. సంవత్సరం ప్రారంభంలో అనేక అంశాలపై పథకాలు రచించి, తీర్మానాలు చేసుకుంటాం. కాని వాటిని అమలు చేయడానికి మనం పూనుకునే సమ యానికి డిసెంబర్ నెలలోకి వచ్చేసి ఉంటాము.\nమనతో, మన దేశంతో, మన భూమితో 2011 ఎలా వ్యవహరించిందో తడిమి చూసు కున్నప్పుడు కొన్ని ఆసక్తికర విషయాలను గమనిస్తాము. మనం ఎత్తు పల్లాలను అనుభవించి ఉంటాము. ఈ 2011 సంవత్సరం మా పాఠకులకు ఏమిచ్చింది? ఈ సంవత్సరం వారి ఇష్టాయిష్టాలు ఏమిటి? వారు ఏమి సాధించారు? వంటి అంశాలపై ఉత్తరాలు, మెయిల్ని పంపవలసిందిగా పాఠకులను కోరుతున్నాము.\nమనం రాజకీయంగా, ఆర్థికంగా ఈ ఏడు చాలా ఒడిదొడుకులను ఎదుర్కొన్నాము. దీంతో మనం ముందుకు పోతున్నామా లేదా వెనక్కెళుతున్నామా అని ఆశ్చర్యం వేస్తోంది.\nచందమామ మాత్రం తను చేసిన హామీలు, తీర్మానాలు, పథకాలను చాలావరకు అమ లులోకి తీసుకువచ్చింది. అతి కొద్ది మినహాయింపులతో, మా పాఠకులు సంచికను సకా లంలో అందుకోగలిగేలా మా పనిని చక్కదిద్దుకున్నాం. గ్రామీణ భారతదేశంలోకి విస్తరించ గలిగాము. ఈ ఏడు ఐఫోన్, ఐప్యాడ్లలో మన పత్రికను ప్రారంభించినప్పుడు చాలా ప్రోత్సా హకరమైన స్పందన వచ్చింది. ఈ రంగంలో పూర్తిస్థాయిలో ప్రవేశించేందుకు ప్రయత్ని స్తున్నాము. మొబైల్ ఫోన్లలో, ఇంటర్నెట్లో మొబిసోడ్స్, ఆడియో కథలను ప్రారంభిం చాము. ఈ నెలలోనే 3 డి బుక్ కూడా ప్రారంభిస్తున్నాము. పాఠకులు, అభిమానుల ఆశీస్సులతో మేం 2012లో మరింతగా ముందడుగు వేస్తామని ఆశిస్తున్నాము.\nజీసస్ క్రీస్తు జన్మదినమైన డిసెంబర్ 25న మనం క్రిస్మస్ పర్వదినం జరుపుకుం టున్నాము. నూతన సంవత్సరంలోకి అడుగుపెడుతున్నందున, ఈ సంవత్సరం సాధించిన దానికంటే మరిన్ని ఫలితాలను సాధించాలని ప్రతిన చేద్దాము. - సంపాదకులు",
            "book_page_end": 5,
            "story_id": "2011_12_02",
            "raw_genre_backup": "ఆహ్వానము",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - 1",
            "book_page_start": 9,
            "pdf_page_start": 9,
            "pdf_page_end": 9,
            "author": "J. Narayana Murthy",
            "genre": "వ్యాసం (జ్ఞాపకాలు)",
            "moral": "చందమామ కేవలం కాలక్షేపం కాక, నైతిక విలువలను పెంచి, రచయితలను కూడా తయారుచేసే జాతీయ ఆస్తి.",
            "keywords": [
                "బాల్య జ్ఞాపకాలు",
                "చందమామ తొలి సంచిక",
                "దాసరి సుబ్రహ్మణ్యం",
                "రచయిత",
                "వసుంధర"
            ],
            "characters": [
                "J. Narayana Murthy",
                "తాత్తగారు",
                "మేనత్త",
                "దాసరి సుబ్రహ్మణ్యం",
                "వసుంధర"
            ],
            "locations": [
                "చెన్నయి",
                "హైదరాబాద్"
            ],
            "content": "నాకు ఆరేళ్ళు కూడా నిండని వయస్సులో ఒకరోజు మా తాత్తగారు 'మంచి కథల పుస్తకం\nఇదిగో' అంటూ అందమైన అట్ట లోపల రంగుల బొమ్మలున్న చందమామని తెచ్చి\nయివ్వడం బాగా జ్ఞాపకం వుంది. నాకప్పుడది చందమామ తొలి సంచికని తెలియదు.\nఅక్షరాలూ-గుణింతాలూ నేర్చుకుని అప్పుడప్పుడే చిన్న చిన్న వాక్యాలు మాత్రమే\nచదవగలుగుతున్న నాకు మా మేనత్త అందులో కథలు చదివి వినిపించింది. పదే పదే\nచదివి వినిపించుకునేవాణ్ణి. ప్రతినెలా చందమామ యింటికి రావటం మొదలయింది.\nనా అంతట నాకు చదవటమూ వచ్చేసింది. అప్పట్నించి చదువుతూనే వున్నాను. ఎప్పుడైనా\nచందమామైనా ఆగిందేమో కాని నేను మాత్రం ఆగలేదు.\nతొలి సంచికల్లో వచ్చిన కథలు ఇప్పటికీ చాలామటుకు\nజ్ఞాపకం వున్నాయి. ముఖ్యంగా పొట్టి పిచుక కథ (అవసరాల\nరామకృష్ణారావు), దెయ్యం అరుపు (భానుమతీ రామకృష్ణ)\nలాంటి కథలు అలాగే గుర్తుండిపోయాయి. ఆ తర్వాత మా\nపిల్లలిద్దరూ వాళ్ళ చిన్నప్పుడు చందమామ కథల్ని నాచేత\nచదివి చెప్పించుకుంటుంటే గడిచిన బాల్యం ఒక్కసారి\nతిరిగివచ్చేది.\n1982-88 ప్రాంతంలో నేను ఉద్యోగ రీత్యా చెన్నయి\nవున్నప్పుడు, చందమామకి వెనకనుండి వెలుగులిచ్చే శ్రీ దాసరి సుబ్రహ్మణ్యం గారితో\nపరిచయమయింది. ఒకసారి నేను వారిని చందమామ కార్యాలయంలో కలిసినపుడు\nవారు నాకు ఆరంభంలో వచ్చిన చందమామలున్న సంపుటాన్నొకటి బహూకరించారు.\nఇప్పటికీ దానిని నేను అపురూపంగా దాచుకుంటున్నాను.\nమరో విషయం ఏమిటంటే, చందమామ నన్ను కేవలం పాఠకుడిగానే మిగిలిపో\nనీయకుండా రచయితని కూడా చేసింది. జొన్నలగడ్డ రత్న, కమలిని పేరుతో నేను రాసిన\n80 దాకా కథల్ని ఇప్పటిదాకా ప్రచురించింది. ఇంతకన్నా గర్వించదగినది నాకేముం\nటుంది.\nనలభై సంవత్సరాలకి పైగా చందమామకి అవిరామంగా అసంఖ్యాకమైన కథలు\nఅందిస్తున్న ‘వసుంధర’ (డా. జొన్నలగడ్డ రాజగోపాలరావు... నా సోదరుడు), మరో ఇద్దరు\nసోదరులు డాక్టర్ మార్కండేయులు, రాంబాబులు కూడా తరచు చందమామకి\nరాస్తుంటారు. అందుకే దాసరి సుబ్రహ్మణ్యంగారు ఆప్యాయంగా ‘మాది చందమామ\nకుటుంబం' అనేవారు. చందమామతో వున్న అనుబంధాన్ని చెప్పుకోటానికి ఇంకేముం\nటుంది. జానపద నేపధ్యం, సుతిమెత్తని హాస్యం, సునిశితమైన వ్యంగ్యం చక్కని నీతి\nవుండే కథల్ని చిన్నపిల్లల మనోఫలకంపై ముద్రించటమే కాకుండా, పెద్దల్ని కూడా\nచందమామ ఎప్పుడూ ఆలోచింపజేసింది. అందుకే చందమామ అందరి పత్రిక.\nఈ మధ్య దాసరి సుబ్రహ్మణ్యంగారి వర్ధంతి సభలో వక్తలన్నట్లు చందమామ మన\nజాతీయ ఆస్థి. దాన్ని అందరూ కాపాడుకోవాలి.",
            "book_page_end": 9,
            "story_id": "2011_12_03",
            "raw_genre_backup": "వ్యాసం (జ్ఞాపకాలు)",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "చందమామతో నా జ్ఞాపకాలు - 2",
            "book_page_start": 10,
            "pdf_page_start": 10,
            "pdf_page_end": 10,
            "author": "Sandeep H. Dave",
            "genre": "వ్యాసం (జ్ఞాపకాలు)",
            "moral": "మంచి కథలు తరతరాలుగా నైతిక విలువలు, సామాజిక న్యాయం వంటి అనుభవాలను అందిస్తాయి.",
            "keywords": [
                "బాల్య జ్ఞాపకాలు",
                "చందమామ పత్రిక",
                "నైతిక విలువలు",
                "కుటుంబం",
                "జునాగడ్"
            ],
            "characters": [
                "Sandeep H. Dave",
                "సీమా దీదీ",
                "అభి",
                "దర్శిత్",
                "కృతిక"
            ],
            "locations": [
                "జునాగడ్"
            ],
            "content": "మా కుటుంబంలో ఒక సభ్యుడిగా, నేను కూడా మా ముగ్గురు పెద్దక్కలతో పాటు చందమామ\nకథలు చదువుతూ పెరుగుతూ వచ్చాను.\nమేం పుట్టకముందే చందమామ పత్రిక మా ఇంట్లో అడుగుపెట్టిందట. మా తల్లితండ్రులూ,\nఅక్కలూ చందమామ కాపీలను సంవత్సరం వారీగా భద్రపెడుతూ వచ్చేవారు. ఇవి ఇప్పటికీ\nమా అమూల్య సంపదలాగా మిగిలి ఉన్నాయి. మా పెద్దక్క సీమా దీదీకి చందమామ\nఅంటే ప్రాణం. మేము బడిలో చదువుతున్నప్పడు, సెలవు\nరోజుల్లో ఆమె పాత చందమామలు తీసుకుని మళ్లీ చదివేది.\nచందమామ కథలు, బొమ్మలు అన్నీ మాకు తెగ నచ్చేవి.\nబాల్యంలో మేం అనేక పిల్లలపత్రికలను చదివే వాళ్లం. చందమా\nమతో పరిచయం అయ్యాక దాని అర్థవంతమైన కథలు మాకు\nమరపురాని అనుభవాన్ని ప్రసాదించేవి. సంపూర్ణనైతిక విలువలు,\nసామాజిక న్యాయం, నీతి కలబోతే కదా చందమామ కథంటే.\nఈనాటికీ, సెలవులు రాగానే, మా మనవళ్లు అభి, దర్శిత్,\nమనమరాలు కృతిక మా ఊరు జునాగడ్ వచ్చారంటే చాలు..\nమా ఇంట్లో ఉన్న పాత చందమామ ప్రతులు తీసి చదువుతారు. మేం అక్కా తమ్ముళ్లం\nమా బాల్యంలోని అద్భుత క్షణాలను వారితో పంచుకుంటుంటాము. ఆ మధుర జ్ఞాపకాలు\nమామనస్సులను స్వచ్ఛతతో, తాజాదనంతో నింపుతుంటాయి.",
            "book_page_end": 10,
            "story_id": "2011_12_04",
            "raw_genre_backup": "వ్యాసం (జ్ఞాపకాలు)",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "అమృతవర్షిణి నిర్ణయం",
            "book_page_start": 11,
            "pdf_page_start": 11,
            "pdf_page_end": 18,
            "author": "గుండ్రాతి సుబ్రహ్మణ్యంగౌడ్ (కల్పితం)",
            "genre": "జానపద కథ (బేతాళ కథ)",
            "moral": "ప్రేమ తాత్కాలిక ఆకర్షణ మాత్రమే. భవిష్యత్తు కోసం యుక్తాయుక్త విచక్షణతో నిర్ణయం తీసుకోవాలి.",
            "keywords": [
                "బేతాళ కథ",
                "అమృత వర్షిణి",
                "ప్రదీపుడు",
                "ప్రహర్షణుడు",
                "మాంత్రికుడు"
            ],
            "characters": [
                "విక్రమార్కుడు",
                "బేతాళుడు",
                "అమృత వర్షిణి",
                "ప్రదీపుడు",
                "ప్రహర్షణుడు",
                "విక్రమ సింహుడు",
                "కుశధర్ముడు",
                "ఆనందవర్ధనుడు"
            ],
            "locations": [
                "అవంతీ రాజ్యం",
                "జింకలమిట్ట",
                "దక్షిణ సముద్రం",
                "మకరద్వీపం"
            ],
            "content": "పట్టు వదలని విక్రమార్కుడు చెట్టు వద్దకు తిరిగి వెళ్లి, 'చెట్టుపైనుంచి శవాన్ని దించి ఎప్పట్లాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు 'రాజా, అపాయం ఉన్నప్పుడు, రక్షించిన వారిపట్ల కృతజ్ఞత ఎవరికైనా విద్యుక్తధర్మమే. కాని అమృత వర్షిణి అనే అవంతీ రాకుమారి తనని కాపాడిన వ్యక్తిపట్ల కృతజ్ఞత చూపక అహంభావంతో స్వార్థప్రయోజనానికే ప్రాధాన్యత నిచ్చింది. శ్రమ తెలియకుండా ఉండేం దుకు నీకా కథ చెబుతాను విను', అంటూ ఇలా చెప్పసాగాడు.\nఅవంతీ రాజ్యంలో జింకలమిట్ట అనే గ్రామంలో ఉండే ప్రదీపుడనే యువకుడు ధైర్యసాహసాలు కలవాడు. గుర్రపు స్వారి లోనూ, యుద్ధవిద్యలలోనూ ఆరి తేరిన వాడు. అవంతీసైన్యంలో ఉపదళపతిగా ఉండి వైభవంగా జీవించిన తన ముత్తాత లాగా తను కూడా సైన్యంలో చేరి ఎదగా లని ప్రదీపుడు ఉబలాటపడేవాడు.\nఇలా ఉండగా అవంతీరాజు విక్రమ సింహుడి కుమార్తె అమృత వర్షిణి రాత్రి సమయంలో తన శయన మందిరంలో పవళించి ఉండిన పాన్పుతో సహా అదృశ్య మైంది. రాజు దీనిపై విచారించగా ఎవడో మాంత్రికుడు ఆమెని దక్షిణ సముద్రంలో మకరద్వీపంలో ఉంచినట్లు తెలిసింది.\nతన కుమార్తెను తీసుకురాగలిగిన వాడికి కోరిన బహుమతి ఇస్తామని రాజు చాటింపు వేయించాడు. అంతదూరం వెళ్ళి మాంత్రి కుడితో తలపడ్డానికి రాజ్యంలో ఎవరూ ముందుకు రాలేదు.\nరాజుగారి ప్రాపకం సంపాదించాలని ప్రదీపుడు, ఆ సాహసం చేయడానికి సిద్ధ పడ్డాడు: తల్లిదండ్రుల దీవెనలు తీసుకుని సాయుధుడై మేలు జాతి గుర్రం ఎక్కి, దక్షిణ సముద్రం వైపు బయలు దేరాడు. అడవిలో దాడికి ప్రయత్నించిన క్రూర మృగాలని, అనాగరికులను వీరోచిత పోరాటంలో సంహరించి దక్షిణ సముద్రం చేరుకున్నాడు. సముద్రంలో ఎన్నో ఒడిదు డుకుల నధిగమించి, స్వంతంగా తయారు చేసుకున్న పడవ ద్వారా మకరద్వీపాన్ని చేరుకున్నాడు.\nఆ ద్వీపంలో ఓ జలపాతం వద్ద దప్పిక తీర్చుకుంటూ ఉండగా పక్షుల కోలాహలం వినిపించింది. అతడు అటువైపు వెళ్లగా అందమైన ఉద్యానవనం కనిపించింది. 'జనసంచారం లేని చోట అందమైన ఉద్యానవనం ఉందంటే ఇందులో ఏదో విశేషం ఉండే ఉంటుంది. మాంత్రికుడు రాకు మారిని ఉంచిన ప్రదేశం ఇదేనేమో?' అను కుంటూ ప్రదీపుడు తోటలోకి ప్రవేశించాడు.\nరంగురంగుల పూలతో నిండిన వివిధ రకాల పూపొదలు, నోరూరించే మధుర ఫలాలతో నిండిన ఫలవృక్షాలు, వినువిందు చేసే కోయిల పాటలు, సాధు జంతువుల దాగుడు మూతలాటలు, ఆ వనం ఎంతో ఆహ్లాదకరంగా ఉంది. తోటలో ఆనందంగా విహరిస్తుండగా, అందమైన మేడ, మేడ మీద అపురూప లావణ్యరాశి కనిపించింది.\nప్రదీపుణ్ణి చూడగానే ఆమె పరుగున అతడి చెంతకు వచ్చి ఆతురతతో ఏదో మాట్లాడబోయి టక్కున ఆగిపోయింది.\n‘అమృత వర్షిణి మీరే కదూ?' అడిగాడు ప్రదీపుడు. ఆమె జవాబు ఇవ్వలేదు.\n'ఇంక మీరు భయపడవలసిన పని లేదు. మిమ్మల్ని రక్షించి తీసుకెళ్లగలిగే శక్తి సామర్థ్యాలు నాకు ఉన్నాయి. నా వెంట రండి,” అన్నాడు ప్రదీవుడు.\nఆమె అతడి వెంట కదలలేదు.\n‘అయితే మీరు అమృత వర్షిణి కాదు. ఆమె మరోచోట ఉందేమో. ఆమె కోసం నేను త్వరగా వెళ్లక తప్పదు,' అంటూ తిరిగి వెళ్ళిపోతుండగా ఆమె ఆందోళనతో ‘ఆగండి, నేనే అమృత వర్షిణిని' అంది.\nఆమె నోటి నుంచి మాట వెలువడిన మరుక్షణం ప్రదీపుడు నెమలిగా మారిపో యాడు. ప్రదీపుడు తన రూపాన్ని చూసు కుని మహా ఆశ్చర్యపోయాడు. తన శౌర్య పరాక్రమమంతా ఒక్కసారిగా నిర్వీర్యమై పోయినట్లు అనిపించిందతనికి.\nఅమృత వర్షిణి, నెమలి చెంతకు వచ్చి, 'నన్ను క్షమించండి. నన్నెవరూ రక్షించడా నికి వీలులేకుండా ఆ దుర్మార్గుడు నా మాటను మంత్రబద్ధం చేశాడు. మీరిలా కాకుండా ఉండటానికే నేను మౌనం వహిం చాను. దురదృష్టం వదలలేదు. నన్నెవరు బంధించారో? సవివరంగా జరి గింది మీకు వివరిస్తాను,' అంటూ తన పూర్వకథ ఇలా చెప్పసాగింది.\nప్రహర్షణుడనేవాడు రాజోద్యానవనంలో పనిచేసే తోటమాలి కుమారుడు. వాడు రాకుమారి అందం గురించి కర్ణాకర్ణిగా విని ఆమెను ఎలాగైనా చూడాలని ఆశపడ్డాడు. వాడు తండ్రితోపాటు తోటకెళ్లి శ్రద్దగా పనిచేస్తున్నట్లు నటించేవాడు. ఒకరోజు తోటనుంచి నిష్క్రమిస్తున్న భ్రమ కలిగించి తండ్రి కళ్లు గప్పి పూల పొద చాటున నక్కి ఉన్నాడు.\nచెలికత్తెలతో కలిసి విహారానికి వచ్చిన యువరాణిని చూసి ఆమె అందానికి ముగ్ధుడయ్యాడు. ఆరోజు నుండీ ప్రతి రోజూ ఆమె అందాన్ని ఆస్వాదిస్తూ ఆనం దించేవాడు. ఒకరోజు కళ్లకు గంతలు కట్టు కొని దాగుడుమూతలాడుతున్న యువ రాణి తన చెలికత్తె అనుకుని ప్రహర్షణుణ్ణి పట్టుకుంది. ఆమె గంతలు విప్పి వాడిని చూసి ఆశ్చర్యపోయింది.\n'ఓ యువరాణీ, నీ అందం నన్ను పిచ్చి వాడిని చేస్తోంది. రోజురోజుకీ నీ పట్ల ప్రేమ భావం పెరుగుతోంది. నీవు కూడా నన్ను వలచి ధన్యుడిని చేయి. జన్మాంతంవరకు నీకు బద్ధుడినై ఉంటాను,' అంటూ ఆమె చేయి అందుకున్నాడు.\nయువరాణి ఆగ్రహావేశంతో మండి పోతూ వాడి చేయి విసిరి కొట్టి, చెంప చెళ్లుమనిపించి చెలికత్తెలతో కలిసి వెళ్ళి పోయింది.\nమహారాజు చెలికత్తెల ద్వారా జరిగిన ఘటన గురించి తెలుసుకుని ప్రహర్షణుణ్ణి పట్టి బంధించి అతడిని వధించి పక్షులకు, జంతువులకు ఆహారంగా వదిలిరమ్మని ఆదేశించాడు. రాజభటులు తీవ్రంగా గాలించి, ప్రహర్షణుణ్ణి పట్టుకుని అడవికి తీసుకెళ్ళి తల నరికి చంపేశారు.\nఈ సంఘటన రాజుకు తన కుమార్తెకు పెళ్ళి చేయాలన్ని సంగతి గుర్తు చేసినట్ల యింది. రాజు విదేశాల్లోని ఎందరో రాజ కుమారుల రూపురేఖలను, గుణగుణా లను నిశితంగా పరిశీలించి చివరికి కోసల రాజు కుమారుడు ఆనందవర్ధనుడు తగిన వరుడిగా అనుకున్నాడు.\nఇది ఇలా ఉండగా కుశధర్ముడనే మహా మంత్రవేత్త అడవి మార్గం గుండా హిమాల యాలకు వెళుతూ తల మొండెం వేరు వేరుగా పడి ఉన్న ప్రహర్షణుణ్ణి చూశాడు.\nతన మంత్ర శక్తి మహిమతో జరిగింది తెలుసుకొని, ప్రేమించిన పాపానికి తల నరికి చంపడం చాలా అన్యాయంగా భావించి ప్రహర్షణుడు వాడిని బ్రతికిం చాడు. అవంతీరాజు వలన వాడికింకా ప్రాణగండం ఉందని ఆత్మరక్షణ కోసం వాడికి మంత్రశక్తులను ఉపదేశించాడు.\n'నాయనా, నీవు నేర్చిన విద్య మంచి కార్యాలకి వినియోగిస్తే మహాత్ముడివౌతావు. నీ ఆలోచన పెడదారి పడితే పతనమే నీ గమ్యమవుతుంది. ప్రేమించిన యువతి హృదయాన్ని గెలవడానికి ఉత్తమగుణమే తగినమార్గం' అంటూ కుశధర్ముడు హితవు చెప్పి వెళ్లిపోయాడు.\nమంత్రశక్తులు వశం కావడంతో ప్రహ ర్షణుడు మహా గర్విష్టిగా మారిపోయాడు. అదే సమయంలో మంత్రవేత్త చెప్పింది కూడా కొంత పాటించాలనుకున్నాడు. ఎలా గైనా అమృత వర్షిణినే వివాహం చేసుకోవా లనుకున్నాడు. నిర్జన ప్రదేశమైన మకర ద్వీపంలో అందమైన ఉద్యానవనాన్ని నిర్మిం చాడు. అమృత వర్షిణిని అందరూ నిద్రి స్తున్న వేళ అక్కడికి తీసుకువచ్చాడు. ఆమెకు సకల సౌకర్యాలు కల్పించాడు.\nఅయితే ప్రహర్షణుడు ఎంత ప్రాధేయ పడినా అతడితో వివాహానికి ఆమె అంగీక రించలేదు. వాడు విసుగెత్తిపోయాడు. ఇక మంచితనం పనికిరాదని దౌర్జన్యమే తగిన దనే నిర్ణయానికి వచ్చాడు. కుశధర్ముడి హితవు వదిలేశాడు. ఒక్కనెల రోజుల తర్వాత తిరిగి వస్తానని ఈలోగా మనసు తన వైపు మళ్లించకపోతే బలవంతంగా వివాహం చేసుకుంటానని హెచ్చరించి ఒంటరితనం శిక్షగా విధించి వెళ్లాడు. ఉద్యానవనం దాటి వెళ్లడానికి ప్రయత్నిస్తే ఆమె భస్మీపటలం అవుతుంది. ఎవరితోనైనా మాట్లాడటానికి ప్రయత్నిస్తే వారు పక్షులుగా మారిపోయే టట్టుకూడా ఆమె మాటను మంత్రబద్ధం చేశాడు.\nప్రదీపుడికి ఇలా జరిగింది తెలిసింది. తను పక్షిగా మారి శక్తిని కోల్పోయినందుకు అతడు అధైర్యపడలేదు.\nఅమృత వర్షిణి ఎల్లప్పుడూ నెమలినే అంటిపెట్టుకొని ఉండేది. ఆమె తన తల్లి దండ్రుల గురించి, స్నేహితురాళ్ళ గురించీ, అంతఃపురంలోని సంగతులు నెమలికి చెప్పేది. సరదా సంగతులు చెప్పి పకపక నవ్వుతూ ఆనందించేది.\nనెమలి తన నాట్యంతో ఆమెని అలరిం చేది. ఇలా వారిద్దరూ మంచి స్నేహితుల య్యారు.\nప్రహర్షణుడు తిరిగి వచ్చేసమయం ఆసన్నమౌతుండగా ఆమె భయం చూసి 'భయపడవలదు. వాడిని నేను సంహరి స్తాను' అంటూ నెమలి ఆమెకు ధైర్యం చెప్పసాగింది.\nనెల తర్వాత ప్రహర్షణుడు రానేవచ్చాడు. వనంలోని పక్షుల్ని జంతువులను తన ఎదుటకు రప్పించాడు. పక్షులను, జంతువు లను మంత్రాలు చదవడానికి బ్రాహ్మ ణులుగాను, పెళ్లికుమార్తెను అలంకరిం చడానికి ముత్తయిదువులుగాను, సందడి చేయడానికి బంధువులుగాను మార్చాడు.\nతర్వాత నెమలి రూపంలో ఉన్న ప్రదీ పుణ్ణి చూసి, అసలు సంగతి తెలుసుకో న్నాడు. తన వన్నెచిన్నెలతో అమృతవర్షిణి ఒంటరితనాన్ని పోగొట్టినందుకు కోపంతో ఎలుకల్ని, పాముల్ని తింటూ అసహ్యకర మైన జీవితం గడపమంటూ ప్రదీపుణ్ణి గద్దగా మార్చేశాడు.\nపున్నమి వెన్నెలలో పెళ్ళి ఏర్పాట్లు ప్రారంభమయ్యాయి. ముత్తయిదువులు అమృత వర్షిణిని అలంకరించి తీసుకు వచ్చారు. ప్రాంగణం సందడిగా ఉంది.\nతాళికట్టే సమయం ఆసన్నం కావడానికి ఇక ఎంతో సమయం లేదు. గద్దరూపంలో ఉన్న ప్రదీపుడు, తీవ్రంగా ఆలోచిస్తూ ఆకాశంలో చక్కర్లు కొడుతున్నాడు. తోటలో ఓ మూలగా ఉన్న పుట్టలోని ఓ విషసర్పం బయటకు వచ్చింది. దాన్ని చూడగానే ప్రదీపుడికి మెరుపులాంటి ఆలోచన వచ్చింది. గద్ద విషసర్పాన్ని కాళ్లతో తన్ను కొని వచ్చి ప్రహర్షణుడి మెడలో వేసింది. విషసర్పం అతడిమెడను బంధించి బలంగా కాటువేయడంతో ప్రహర్షణుడు క్షణాలలో నురగలు క్రక్కుకుంటూ మరణించాడు.\nప్రహర్షణుడి మరణంతో మంత్రప్రభావం తొలిగిపోయి అచ్చట సాధారణ పరిస్థితులు ఏర్పడ్డాయి. అమృత వర్షిణి, ప్రదీపుడు అవంతీ రాజ్యానికి చేరుకున్నారు. విక్రమ సింహుడు ప్రదీపుడి ధైర్యసాహసాలు మెచ్చుకున్నారు.\nతరువాత రాజు తన కుమార్తెతో, ‘తల్లీ, కొంత కాలం సన్నిహితంగా, స్నేహంగా మెలిగినందువల్ల నీవు ప్రదీపుణ్ణి ప్రేమి స్తున్నావేమో నాకు తెలియదు. నీవుకోరితే అతడితో నీ వివాహం జరిపిస్తాను,” అన్నాడు.\n‘రాకుమారినైన నాకు ఒక సామాన్యు డయిన ప్రదీపుడు సమ ఉజ్జీ కాదు. నేను అతడిని ప్రేమించలేదు. కోసల రాజకుమా రుడు ఆనంద వర్ధనుడితోనే నా వివాహం జరిపించండి. ప్రదీపుడికి సైన్యంలో మంచి పదవి ఇవ్వండి,' అన్నది అమృత వర్షిణి. రాజు మెచ్చుకుని ఆ విధంగానే చేశాడు.\nబేతాళుడు ఈ కథ చెప్పి, ‘రాజా, అమృత వర్షిణి నిర్ణయం అహంకారపూరితమైనదిగా నాకనిపిస్తోంది. ఆమె తనను కాపాడిన వారి పట్ల కృతజ్ఞతలేని దానిగా చరిత్రలో నిలిచి పోతుందనటంలో ఎటువంటి సందేహం లేదు. తనకు బాగా పరిచయం ఉండి గుణగుణాలు తెలిసిన ప్రదీపుణ్ణి విస్మ రించి ఏ మాత్రం పరిచయం లేని ఆనంద పర్ధనుణ్ణి వివాహం చేసుకోవడంలో అర్థమే మిటి? ఏ కోశానా సహాయం అనేది లభ్యం కాని నిర్జనద్వీపంలో ఉన్న యువరాణి, తననే వెదుకుతూ వచ్చి అష్టకష్టాల పాలై చివరకు తన ప్రయత్నం ద్వారానే ఆమెను మాంత్రికుడి బారినుండి తప్పించిన ప్రహ ర్షణుడిని అంత తేలిక భావంతో చూడడా నికి కారణమేమిటి? ఈ ప్రశ్నకు సమా ధానం తెలిసీ చెప్పకపోయావో నీతల వేయి ముక్కలవుతుంది,' అన్నాడు.\nదానికి విక్రమార్కుడు, 'కయ్యానిక యినా వియ్యానికయినా సమ ఉజ్జీలు అయితేనే రాణిస్తుంది. యుక్తవయస్సు లోని ప్రేమ తాత్కాలిక ఆకర్షణే. కాలం గడిచే కొద్దీ ఆకర్షణతో పాటు ప్రేమ కూడా అంతరించి పోతుంది. అందువల్లే ఆమెకు ప్రేమపై నమ్మకం కలగలేదు. పెద్దలు పిల్లల భవిష్యత్తును దృష్టిలో ఉంచుకుని తగిన భాగస్వామిని నిర్ణయిస్తారని తెలివిగా ఆలో చించి తన భవిష్యత్తుకు బంగారు బాటలు వేసుకుంది,' అని అన్నాడు.\nరాజుకీ విధంగా మౌనభంగం కలుగగానే బేతాళుడు శవంతో సహా మాయమై తిరిగీ చెట్టెక్కాడు.",
            "book_page_end": 18,
            "story_id": "2011_12_05",
            "raw_genre_backup": "జానపద కథ (బేతాళ కథ)",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఆస్తిపంపకం",
            "book_page_start": 19,
            "pdf_page_start": 19,
            "pdf_page_end": 20,
            "author": "ఎమ్. వీరరాఘవయ్య",
            "genre": "నీతి కథ",
            "moral": "తండ్రి ఇచ్చిన ఆస్తిని సరిగ్గా అర్థం చేసుకుని, ఐకమత్యంగా జీవించడం ఉత్తమం.",
            "keywords": [
                "న్యాయాధికారి",
                "రెడ్డి కుమారులు",
                "వీలునామా",
                "అదృష్టం",
                "ఐకమత్యం"
            ],
            "characters": [
                "రెడ్డి (న్యాయాధికారి)",
                "నలుగురు కుమారులు",
                "న్యాయాధికారి (ఉజ్జయిని)"
            ],
            "locations": [
                "ఉజ్జయిని",
                "గ్రామం"
            ],
            "content": "ఉజ్జయినికి దగ్గిరగల ఒక గ్రామంలో ఒక రెడ్డి ఉండేవాడు. ఆ రెడ్డి చుట్టుపక్కల గల తొమ్మిది గ్రామాలకు న్యాయాధికారిగా ఉండేవాడు. కడు సంపన్నుడు. ఆయనకు నలుగురు కుమారులు. వారిలో పెద్దవాడు పెత్తందారుగా ఉండేవాడు. రెండోవాడు పశుపోషణా, మూడోవాడు వ్యవసాయమూ చూసుకునే వారు. నాలుగోవాడికి విద్యలో, దైవకార్యాలు ధర్మకార్యాలు చేయటంలో ఆసక్తి హెచ్చు.\nకొంతకాలం జరిగాక పెద్దరెడ్డి వృద్ధుడై మంచాన పడ్డాడు. ఆయన కుమారులను పిలిపించి, ‘నాయనలారా! ఇంతకాలమూ మనం ఒకరి తగాదాలు తీర్చాము గాని మన తగాదాలను ఇతరుల దగ్గిరికి తీసుకు పోలేదు. నాకు కాలం సమీపించింది. మీరు నా మంచం కోళ్లదగ్గిర మీ ఇష్టాను సారం నిలబడండి. నేను పోయాక ఎవరి కోటి వద్ద వారు తవ్వుకోండి. మీలో మీరు తగాదా మాత్రం పడవద్దు,' అన్నాడు.\nకుమాళ్లు నలుగురూ నాలుగు కోళ్లవద్దా నిలబడ్డారు.\n'నే చేయగలది ఇంకేమైనా ఉందా?' అని తండ్రి అడిగాడు. మరేమీ లేదని కుమారులు చెప్పిన మీదట 'నారాయణ నారాయణ' అంటూ రెడ్డి నిశ్చితంగా ప్రాణం విడిచాడు.\nతండ్రికి దినవారాలు చేసిన అనంతరం నలుగురు అన్నదమ్ములూ నాలుగు గున పాలు తెచ్చి, తండ్రి చెప్పిన ప్రకారం ఎవరి కోటివద్ద వారు తవ్వుకున్నారు. పెద్దవాడు తవ్వినచోట ఊక వచ్చింది. రెండో వాడు తవ్వినచోట పేడ వచ్చింది. మూడోవాడు తవ్వినచోట మట్టితప్ప మరేమీ రాలేదు.\nనాలుగోవాడు తవ్వినచోట మాత్రం వెండి బంగారాలు దొరికాయి.\nఇది చూసి మిగిలిన ముగ్గురన్నలకూ కోపం వచ్చింది. ‘చూశారా? ఆఖరువాడన్న అభిమానం కొద్దీ ఎందుకూ పనికిరాని తమ్ముడికి వెండి బంగారాలిచ్చి మనకు ఊకా, పేడా, మట్టీ చూపించాడు మన తండ్రి,' అనుకున్నారు పెద్దవాళ్లు.\n'ఎవరి ఇష్టం వచ్చిన కోటి దగ్గర వాళ్లు నిలబడ్డాం. మీరంతా నిలబడిన తరవాత మిగిలిన కోటి దగ్గరే నేను నిలబడ్డాను. ఇందులో నా తప్పేమీ లేదు. నా అదృష్టం ఇలా ఉంది. మీ అదృష్టం అలా ఉంది. దానికి ఎవరేం చేస్తారు?' అన్నాడు ఆఖరు వాడు.\n'అదంతా కుదరదంటే కుదరదు. మనం ఈ విషయం న్యాయస్థానంలో పరిష్కారం చేసుకోవలసిందే,' అన్నారు అన్నలు. వారు తండ్రి ఆఖరికోరికను తృణీకరించి, ఉజ్జ యినికి వెళ్లి తమ తగాదాను రచ్చకెకించారు.\nన్యాయాధికారి వారు చెప్పిందంతా విని, 'మీ తండ్రికి గల ఆస్తి ఏమిటి? వివరంగా చెప్పండి' అని అడిగాడు.\n‘మా తండ్రిగారికి పొలాలూ, పశు వులూ, ధాన్యపు వ్యాపారమూ, వెండిబం గారాలూ ఉన్నాయి,' అని రెడ్డి కొడుకులు బదులు చెప్పారు.\n'వాటినే మీ తండ్రి మీకు పంచాడు. ధాన్యపు వ్యాపారం పెద్దవాడిది. పశుసంపద రెండో వాడిది. పొలాలు మూడోవాడివి. వెండిబంగారాలు నాలుగోవాడివి. వాటిని పంచుకుని సుఖంగా ఉండండి,' అని తీర్పు చెప్పాడు న్యాయాధికారి.\nఆ తీర్పు ముగ్గురన్నలకూ ఎంతో ఆశ్చ ర్యాన్నీ, ఆనందాన్నీ కలిగించింది. మొత్తం మీద తమ తండ్రి ఆఖరువాడిమీద ప్రత్యే కంగా చూపిన అభిమానం ఏమీ లేదని తెలుసుకుని నలుగురూ తమ గ్రామానికి వెళ్లి అప్పటి నుండి ఐకమత్యంగా జీవించ సాగారు.",
            "book_page_end": 20,
            "story_id": "2011_12_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అపార్థం",
            "book_page_start": 21,
            "pdf_page_start": 21,
            "pdf_page_end": 24,
            "author": "ఎ. పుష్పాంజలి",
            "genre": "సాంఘిక కథ",
            "moral": "తొందరపాటుతో ఇతరుల చర్యలను అపార్థం చేసుకోకూడదు. నిజమైన ప్రేమ, అనుబంధం కష్టకాలంలో నిరూపించబడుతుంది.",
            "keywords": [
                "అన్నదమ్ములు",
                "ఇల్లరికం",
                "కరవు",
                "కుటుంబ అనుబంధం",
                "అపార్థం"
            ],
            "characters": [
                "శరభయ్య",
                "చలమయ్య",
                "సుందరమ్మ",
                "కాదంబరి",
                "అనంతయ్య",
                "కమలి",
                "నారాయణ"
            ],
            "locations": [
                "గ్రామం"
            ],
            "content": "శరభయ్య, చలమయ్య అన్నదమ్ములు. చలమయ్య తన అన్న శరభయ్య కన్నా పన్నెం డేళ్ళు చిన్నవాడు. తల్లిదండ్రులు గతం చడంతో శరభయ్య అతని భార్య సుంద రమ్మ, చలమయ్యను ప్రేమగా పెంచి పెద్ద చేశారు. శరభయ్య తనకున్న కాస్త భూమిలో కష్టపడి వ్యవసాయం చేసి కుటుంబాన్ని లాక్కొచ్చేవాడు. సుందరమ్మ కూడా చాక చక్యంగా సంసారం నడిపేది. వీరికి కమలి, నారాయణ అని ఇద్దరు పిల్లలు.\nయుక్తవయస్కుడైన చలమయ్యకు పిల్ల నిస్తామంటూ ఇరుగు పొరుగు గ్రామాల నుంచి చాలా మంది రాసాగారు. అన్ని సంబంధాల కన్నా తమ ఊరికి సుదూరంలో ఉన్న అనంతయ్య గారి సంబంధం శర భయ్య దంపతులకు బాగా నచ్చింది.\nఅనంతయ్య బాగా కలిగిన వాడు. అత నికి కాదంబరి ఒక్కటే కూతురు. పిల్ల కాస్తా కూస్తో చదువుకుంది. రూపసి. వాళ్లు అనంత య్యకు తమ అంగీకారం తెలియజేయగానే అతను శరభయ్య ఉంటున్న గ్రామానికి వచ్చి వాళ్లతో 'అయ్యా, ఇలా చెబుతున్నం దుకేమీ అనుకోకండి. ఒక్కటే కూతురని కాదంబరిని అల్లారు ముద్దుగా పెంచాను. దీర్ఘవ్యాధితో మంచం పట్టి ఉన్న తన తల్లి తనను చూడకపోతే ఒక్కరోజు కూడా బత కదు. పైగా మీరు నా వ్యాపారాన్ని గురించి వినే ఉంటారు. మగపిల్లలు లేకపోవడం వల్ల నా బరువు బాధ్యతలు పంచుకునే వాళ్లు లేరు. కాబట్టి మీరు చలమయ్యను మా ఇల్ల పుటల్లుడుగా పంపితేనేను మీకు సదా రుణ పడి ఉంటాను. అతనికి వ్యాపార బాధ్యతలు అప్పజెప్పి ఆస్తి పాస్తులు అతని పరం చేసి, నిశ్చింతగా కళ్లుమూస్తాను' అన్నాడు.\nఅతని మాటలకు శరభయ్య దంపతు లకు విచారం కలిగింది. వాళ్లు ఇంతవరకూ ఎప్పుడూ చలమయ్యను విడిచి ఉండలేదు.\nకానీ చలమయ్య మంచి చెడ్డలూ, అనం తయ్య పరిస్థితులూ ఆలోచించిన మీదట చలమయ్యను ఇల్లరికానికి పంపేందుకు తమ ఆమోదం తెలియజేశారు. ఇందుకు చలమయ్యను కూడా ఒప్పించారు.\nఅన్న వదినెలను, లలిత, నారాయణు లను వదిలి వెళ్లవలసి వచ్చినందుకు చల మయ్య ఎంతగానో విచారించినా అన్నగారి ఆదేశం మేరకు కాదంబరిని వివాహం చేసు కుని అత్తవారింటికి వెళ్గాడు. అత్తవారింట్లో అందరూ అతని అడుగులకు మడుగులొత్తే వాళ్లే. అనంతయ్య అతణ్ణి కన్న కొడుకులాగే చూసుకుంటూ వ్యాపారంలో మెలకువలన్నీ నేర్పాడు. త్వరలోనే చలమయ్య వ్యాపార దక్షత సాధించి మొత్తం బాధ్యత తన నెత్తిన వేసుకున్నాడు.\nకానీ ఒక్కటే కూతురవడం వల్లనూ, తల్లి దండ్రులు చేసిన గారాబుతనం వల్లనూ, కాదంబరికి బాగా మొండివైఖరి అలవడింది.\nఆమెకు శరభయ్య కుటుంబం అంటే కిట్టేది కాదు. వాళ్లతో బంధుత్వం పట్ల విముఖత చూపేది. అత్తగారింటికి ఒక్కరోజు వెళ్లడానికి కూడా ఆమె నిరాకరించేది. అయినా చల మయ్య సహించి ఓర్పుగా సంసారం నెట్టు కొస్తున్నాడు. కాని అతనికి తన అన్నగారి గ్రామానికి వెళ్లడానికి వీలుండేది కాదు. ఒక పక్క వ్యాపారం, మరోపక్క భార్య సహకరిం చకపోవడం ఇందుకు కారణాలు.\nవ్యాధిగ్రస్తురాలైన కాదంబరి తల్లి కొన్నా ళ్లకే మరణించింది. అనంతయ్య ఆరోగ్యం కూడా అంత బావుండటం లేదు. దాంతో చలమయ్య పూర్తిగా వ్యాపార నిర్వహణలో మునిగిపోయాడు.\nఇక్కడ శరభయ్య పరిస్థితి చాలా అధ్వా నంగా తయారైంది. ఆ ప్రాంతాలన్నీ అతి వృష్టి అనావృష్టికి లోనై కరవు కోరల్లో చిక్కుకు పోయాయి. శరభయ్య కొడుకు నారాయణ చేతికంది రాలేదు. కూతురు కమల పెళ్లి కెదిగి గుండెలమీద కుంపటిలా తయారైంది.\nఇటువంటి గడ్డు స్థితిలో తన తమ్ముడు తనను పట్టించుకోకపోవడం, తమను మర్చి పోయినట్లు ప్రవర్తించడం శరభయ్యలో తీవ్రవేదన రేపింది. కన్నబిడ్డల కన్నా ప్రేమగా చూసుకున్న తమ్ముడు తమను విస్మరిం చడం అతను భరించలేకపోయాడు. చల మయ్య దగ్గరికి వెళ్ళి సాయం అడిగి రమ్మన్న భార్యతో అతను 'చస్తే వెళ్లను' అంటూ భీష్మించుకునేవాడు. అతడిని బ్రతిమిలాడి, ఎలాగో చలమయ్య దగ్గరికి వెళ్లిరావడానికి ఒప్పించింది సుందరమ్మ.\nమరునాడు ఉదయం బండి కట్టుకుని సుందరమ్మ ఇచ్చిన మూట కూడా తీసు కుని, చలమయ్య ఉండే ఊరికి బయల్దే రాడు శరభయ్య. ఆరోజంతా మండుటెం డలో ప్రయాణించాక రాత్రికి గానీ ఆ ఊరు చేరలేకపోయాడు. తను చేరిన సమయానికి చలమయ్య ఇంట్లో లేడనీ పొరుగూరు వెళ్గా డనీ తెలిసి హతాశుడయ్యాడు శరభయ్య.\nకాదంబరి బావగారిని సరిగ్గా పలకరించ నైనా లేదు. మంచంలో ఉన్న అనంతయ్య శరభయ్యతో ఆప్యాయంగా మాట్లాడ్డం తప్ప మరేమీ చేయలేకపోయాడు. శరభయ్యకు నడవాలో భోజనం వడ్డించారు పనివాళ్లు. అతనికి పనివాళ్లు తినే కూరలూ, మజ్జిగ నీళ్ళూ మాత్రమే లభించాయి గాని, ఇంటి వారు తినే కూరలూ, గడ్డపెరుగూ వెయ్య లేదు. రాత్రి పడుకోవడానికి పరుపూ దుప్పటీ లేని నులకమంచం ఇచ్చారు.\nతన దుస్థితికి శరభయ్య విచారించాడు. ‘తమ్ముడు మనవాడైతే మర్యాదలు బాగా జరుగును. మేమంటే వాడికే మతింపు లేదు. ప్రేమ లేదు. మిగతావాళ్లకెలా గౌరవాభిమా నాలు వస్తాయి? వాడు ఈ డబ్బుండే వాతా వరణంలో పడి పూర్తిగా మారిపోయాడు. తల్లిలా చూసిన వదినను కూడా పూర్తిగా మరిచిన కృతజ్ఞుడు: అని మనసులోనే చల మయ్యను నిందించాడు.\nమరునాడు కాదంబరి అతణ్ణి సమీ పించి, 'మీ తమ్ముడు రావడానికింకా పది రోజులు పడుతుంది. మీరేం పనిమీద వచ్చారో నాకు చెప్తే నేను మీ తమ్ముడికి తెలియజేస్తాను, ' అన్నది. ఆమె మాటలను బట్టి తనింక వెళ్ళిపోవాలన్న విషయం శర భయ్యకు అర్థమైంది. చలమయ్యకు చెప్పా ల్సింది ఏమీ లేదని కాదంబరితో చెబుతూ, అతను తిరుగు ప్రయాణానికి సిద్ధమైనాడు.\nఅలా ప్రయాణిస్తున్న శరభయ్య గుండెలో బాధ సుళ్ళు తిరిగింది. అవమానం అతణ్ణి నిలువునా దహించివేయసాగింది. మండు టెండలో మధ్యాహ్నం వరకూ ప్రయాణించిన శరభయ్య ఒక చెట్టునీడలో కాసేవు విశ్ర మించాడు.\nనిద్రిస్తున్న శరభయ్యకు గుర్రపుడెక్కల చప్పుడు వినిపించి ఉలిక్కిపడి లేచాడు. దూరంగా రెండు గుర్రాలమీద ఇద్దరు రౌతులు దౌడు తీస్తూరావడం కనిపించింది. వాళ్ల వెనుక రెండు బళ్లు రావడం కూడా అతనికి కనిపించింది. చూస్తుండగానే వాళ్లు శరభయ్యను సమీపించి గుర్రాలు దిగారు.\nవారిద్దరిలో ఒకరు చలమయ్య. రెండవ వాడు అతని అనుచరుడు. చలమయ్యను చూడగానే శరభయ్య కోపం మిన్నంటింది. అతనేమీ అనకుండానే చలమయ్య గబగబా వచ్చి ‘అన్నా,' అంటూ శరభయ్యను కౌగిలిం చుకుని కన్నీరు కార్చాడు.\n'అన్నా నువ్వు వచ్చిన సమాచారం రాత్రే నాకు అందింది. కాని నువ్వు ఇంత తొంద రగా బయల్దేరతావని అనుకోలేదు. ఇంటికి రాగానే విషయం తెలిసి, నిన్ను దార్లోనే కలు ద్దామని హుటాహుటిన ఇలా వచ్చేశాను,' అన్నాడు. చలమయ్య పదిరోజుల వరకూ రాడని కాదంబరి చెప్పిన విషయం గుర్తు కొచ్చినా శరభయ్య పైకేమీ అనలేదు.\n‘అన్నా! మన ఊళ్లో కరువొచ్చిందని ఇటీ వలే తెలిసింది. కాని పనుల వత్తిడి వల్ల రాలేక పోయాను. కాని ఇవన్నీ సిద్ధం చేసుకుని బయల్దేరే అవకాశం కోసం ఎదురు చూస్తు న్నాను,' అంటూ ఆ బండ్లకేసి చూపాడు.\nవాటినిండా బియ్యం, పప్పు ఉప్పులూ, ఇతర వంటదినుసులే కాకుండా రెండేళ్ల పాటూ ఇంటిల్లిపాదీ వేసుకోగలిగిన కొత్త బట్టలు కూడా ఉండటం చూసి శరభయ్య ఆశ్చర్యపోయాడు.\nశరభయ్య చేతిలో చలమయ్య ఒక తోలు సంచీ పెడుతూ, 'ఇందులో కొంతపైకం ఉంది. దానిని మీ అవసరానికి వాడుకోండి. మీకు ప్రతినెలా ఇలా సరుకులు పంపు తాను. కమలకు ఇక్కడే మంచి సంబంధం చూశాను. ముహూర్తం చూసి పెళ్లి చేద్దాం. నారాయణను వ్యాపారంలో పెట్టడానికి తగిన ఏర్పాట్లు చేశాను. మీరు దేన్ని గురించీ విచా రపడవద్దు,' అన్నాడు చలమయ్య. అంత మంచి తమ్ముణ్ణి తాను తొందరపడి అపార్థం చేసుకున్నందుకు శరభయ్య పశ్చాత్తాప పడ్డాడు. అతను చలమయ్యను కౌగిలించు కుని భోరుమన్నాడు.\nతర్వాత తన బండితోపాటూ, మరి రెండు బళ్లు తోడురాగా శరభయ్య నిశ్చింతగా తన ఊరివైపు సాగిపోయాడు.",
            "book_page_end": 24,
            "story_id": "2011_12_07",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం – 25",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "పంచతంత్ర కథ",
            "moral": "మూఢులు చెప్పే హితాన్ని పాటించడం వల్ల ఫలితం ఉండదు. దుర్మార్గమైన సలహాలు ఇచ్చేవారు యజమానుల నాశనానికి కారణమవుతారు.",
            "keywords": [
                "నక్క",
                "తోడేలు",
                "సింహం",
                "సంజీవకం",
                "పంచతంత్రం"
            ],
            "characters": [
                "సింహం (పింగళకం)",
                "నక్క (దమనకం)",
                "తోడేలు",
                "ఒంటె (సంజీవకం)",
                "కరటకం",
                "సూచీముఖి (పక్షి)",
                "కోతి"
            ],
            "locations": [
                "అరణ్యం",
                "నది"
            ],
            "content": "సింహం నదిలో స్నానం చెయ్యటానికి వెళ్లింది. అది వెళ్లగానే నక్క తోడేలుతో, 'మిత్రమా, మన దొర తిరిగి వచ్చేలోపున నువు కావలిస్తే కొద్దిగా ఎంగిలిపడు, చాలా ఆకలిమీద ఉన్నట్టున్నావు. సింహానికి నేను సర్ది చెబుతాను,” అన్నది.\nవెంటనే తోడేలు ఒంటె గుండెను చీల్చి తిన్నది. సింహం నదివద్ద నుండి తిరిగివచ్చి, ఒంటె గుండె లేకపోవడం చూసి, దిక్కుల దిరేలా భయంకరంగా గర్జిస్తూ, 'నా కన్న ముందుగా ఒంటెను తిన్నది ఎవరు? వాణ్ణి చంపిగాని భోజనం చెయ్యను,' అన్నది.\n‘సర్ది చెబుతానన్నావుగా? చెప్పు!' అన్న ట్టుగా తోడేలు నక్క కేసి చూసింది.\nకాని నక్క మహా గడుసుగా నవ్వుతూ, 'తోడేలన్నా నాకేసి చూస్తావేం? నువేగా ఇంతకు ముందు గుండె తినేసిందీ?’ అన్నది తడబాటు లేకుండా.\nఠారెత్తిపోయి తోడేలు, ప్రాణం రక్షిం చుకునేటందుకు పరుగు లంకించుకు న్నది. సింహం దాన్ని మహారణ్యంలో చాలా దూరం తరిమి, బాగా అలసి పోయి, 'ఈ కాస్త తప్పుకు తోడేలును చంపేదేమిటి?' అనుకుంటూ తిరిగి రాసాగింది.\nసింహం తిరిగి తన స్వస్థలానికి వచ్చేసరికి దానికి గంటల చప్పుడు గట్టిగా వినిపిం చింది. దానికి కారణమేమిటంటే ఒక ఒంటెల బిడారు ఆ దారిగా పోతున్నది. ఒంటెల మెడల్లో ఉన్న గంటలు గణగణ మోగుతున్నాయి.\n‘ఆ చప్పుడేమిటి?' అని సింహం నక్కను అడిగింది.\nదమనకం వెళ్లినాక సంజీవకం ఇలా ఆలోచించింది: ‘నేనిప్పుడేం చెయ్యాలి? ఎక్కడికైనా పారిపోదునా? లాభం లేదు. ఇది మహారణ్యం. నేను ఏ పులివాతనో పడక తప్పదు. సింహమా, శత్రువై కూర్చు న్నది. అందుచేత నాకు ఒకటే మార్గం - సింహం వద్దకు వెళ్లి, ప్రాణ బిక్షవేడటం!'\nఇలా అనుకుని సంజీవకం పింగళకం వద్దకు వెళ్లింది. దమనకం ముందుగా చెప్పినట్లే సింహం తోక నిగిడించి ఉన్నది: పంజాలు బిగబట్టి ఉన్నాయి; ఈ లక్షణా లను దూరం నుంచే గమనించి, సంజీవకం కుమ్మటానికి సిద్ధంగా ఉన్నట్లు కొమ్ములు ముందుకు పెట్టింది.\nపింగళకం కూడా, దమనకం ముందే చెప్పిన లక్షణాలను సంజీవకంలో గమ నించి, దాని పైన దూకి తన వాడిగోళ్లతో సంజీవకాన్ని చీల్చేసింది. దెబ్బతిని కూడా సంజీవకం పింగళకాన్ని డొక్కలో కొమ్ముతో పొడిచి, కొంచెం వెనక్కు తగ్గి, మళ్ళీ పొడవ డానికి సిద్ధమయింది.\nఉభయులూ అలా ఒకరినొకరు చంపు కునేటందుకు గాను యుద్ధ సన్నద్ధులై ఉండటం చూసి, కరటకం దమనకంతో, 'మూర్ఖుడా, మిత్రుల మధ్య శత్రుత్వం రేపి, నువు మహా పాపం చేశావు. శాంతియు తంగా ఉన్న అరణ్యంలో అశాంతి తెచ్చి పెట్టావు. నువు ఏకంగా దండోపాయం అవలంబించి, మన ఏలికకు ప్రాణాపాయ స్థితి కలిగించావు. ఆయన ఇతరులను సంప్రదించే అవకాశం ఏమాత్రం ఇవ్వ కుండా మంత్రాలోచన అంతా నువ్వే చేశావు. నీ వంటి మూఢుడి మంత్రాలోచనలు విన్నందుకు మన యజమాని తప్పు కూడా లేకపోలేదు. మూఢులైన రాజులు నీలాటి ఇచ్చకాలరాయుళ్ల మాటలు విని తమ నాశనం కొని తెచ్చుకుంటారు. నీలాంటి వాడికి హితవు చెప్పడం కూడా వృధా. వెనకటికి కోతికి చెప్పిన హితవులాగే ఉంటుంది,' అన్నది.\n'ఏమిటా కథ?' అని దమనకం అడి గింది. కరటకం ఇలా చెప్పింది.\n**నిరర్థకమైన హితవు**\nఒక అరణ్యంలో కోతులమంద ఉండేది. చలికాలం వచ్చి, కోతులన్నీ వణికి పోతు న్నాయి. ఇంతలో వాటికొక మిణుగురు పురుగు కనబడింది. దాన్ని చూసి నిప్పు రవ్వ అనుకుని దాని సహాయంతో మంట చేద్దామని దాన్ని పట్టుకుని దాని మీద ఎండుటాకులు కప్పి, మంటకు వెచ్చబడ దామని పోగు దగ్గిర చేరాయి.\nవాటిలో చలి బాధ మరీ ఎక్కువగా ఉన్న ఒక కోతి, మంట త్వరగా కావటానికి మిణుగురు పురుగుమీద ఊదసాగింది.\nసమీపంలోగల ఒక చెట్టు మీద ఉన్న సూచీముఖి అనే ఒక పక్షి ఇదంతా చూసి, 'మిత్రమా, ఎందుకు వృధాగా ప్రయాస పడతావు? అది నిప్పు కాదు. మిణుగురు పురుగు,' అని చెప్పింది.\nకోతి వినిపించుకోకుండా, అదే పనిగా ఊదుతూ పోయింది.\nసూచీముఖి మళ్ళీ మళ్ళీ కోతికి బోధ చేసింది. కోతికి చిరాకు వచ్చి సూచీముఖిని నోరు మూసుకోమన్నది. బుద్ధి మాలిన సూచీముఖి అదేపనిగా కోతికి హితవు చెప్పసాగింది. (ఇంకా వుంది)",
            "book_page_end": 27,
            "story_id": "2011_12_08",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మెత్తని నేల",
            "book_page_start": 28,
            "pdf_page_start": 28,
            "pdf_page_end": 30,
            "author": "పారుపూడి వెంకట సత్యనారాయణ",
            "genre": "నీతి కథ/సాంఘిక కథ",
            "moral": "తల్లిని మించిన దైవం లేదు. పిల్లల మనసులు మెత్తని నేల వంటివి, వాటిలో నాటిన మంచిమాటల విత్తనాలు మంచి ఫలితాలనిస్తాయి. బద్ధకం మానడం, లక్ష్యసాధనలో ఏకాగ్రత ముఖ్యం.",
            "keywords": [
                "తల్లి ప్రేమ",
                "బద్ధకం",
                "లక్ష్య సాధన",
                "గురువు ఉపదేశం",
                "విద్యార్థి జీవితం"
            ],
            "characters": [
                "కిషోర్ (చిన్నా)",
                "మాస్టారు (గణపతి)",
                "అమ్మ (అన్నపూర్ణమ్మ)",
                "నాన్న"
            ],
            "locations": [
                "పాఠశాల",
                "బడి తోట",
                "ఇల్లు"
            ],
            "content": "ఆ రోజు క్లాసులో మాస్టారు 'తల్లి దైవంతో సమానం' అనే పాఠం మొదలుపెట్టారు.\nఆలస్యంగా వచ్చిన చిన్నా తరగతి గుమ్మం ముందు నిలబడి ‘మాస్టారూ! నేను లోపలికి రావచ్చా?' అని అడిగాడు.\n'ఏం కిషోర్ ఇంతాలస్యం? ఇప్పుడు సమయం ఎంతయిందో తెలుసా?’\nచిన్నా నసిగాడు.. ‘మరేమో...'\nమాస్టారు ‘సరే... లోపలికి రా.. ఈసారి ఆలస్యమయితే క్షమించేది లేదు' అన్నారు.\nచిన్నాకి కాస్త ధైర్యం వచ్చింది. 'మరేమో.. మా అమ్మ నిద్ర లేపలేదండీ...'\n“మీ అమ్మగారే నిద్ర ఎందుకు లేపాలి? రాత్రి త్వరగా పడుకుంటే తెల్లారకముందే తెలివొస్తుందిగా' అన్నారు మాస్టారు.\n'రాత్రి మా నాన్న టీవీ చూస్తారుగదండీ.. సినిమాలంటే నాకూ ఇష్టమే. నేనూ అర్ధ రాత్రి దాకా చూస్తాను. మరి మా అమ్మపడు కోమని గుర్తు చెయ్యాలి కదండీ' అన్నాడు తప్పును తల్లిమీదకి నెట్టేస్తున్నట్టుగా. తరగతి గదిలో పిల్లలంతా ఘోల్లున నవ్వారు.\nమాస్టారు ‘సైలెన్స్... సైలెన్స్...' అని పిల్లలను మందలిస్తూ 'కిషోర్! సరేగాని హోంవర్క్ చేసావా?' అని అడిగారు.\nచిన్నా నీళ్లు నమిలాడు. ‘హోంవర్కు... మరి మా...'\nతరగతిలోని ఓ కొంటె కుర్రాడు కీచు గొంతుతో అరిచాడు ‘అమ్మ చేయించలేదు కదండీ'. పిల్లలంతా మళ్లీ నవ్వారు.\nమాస్టారు ‘ఏం కిషోర్... మీ అమ్మగారు చెప్పందే ఏ పనీ చెయ్యవా?’\nచిన్నా కంఠంలో విసుగు తొంగి చూసింది.\n'ఛ... అసలు మా అమ్మ చెప్పిన పనేదీ చెయ్యాలనే అనిపించదండీ' అనేసాడు.\nమాస్టారు ముఖంలో ఆశ్చర్యం. ‘అంటే? ఏం... ఎందుకనిపించదు?’\n‘నాకే కాదు మా చెల్లికీ వినాలనిపించదు. మా చెల్లికే కాదు మా నాన్నకు కూడా ఎంతో కోపం వస్తుంది మా అమ్మ ఏం చెప్పినా.'\n\"కిషోర్.. ఇలారా.. మీ అమ్మగారు చెడ్డ వారా?' చిన్నాకి ఏం చెప్పాలో అర్థం కాలేదు.\n“పోనీ కోపంగా చెప్తారా ఏ పనయినా?’\n'కాదు... బతిమాలుతూ పదే పదే చెబు తూంటే చిరాకేస్తుంది...'\n'ఏమేం చెప్తూంటే చిరాకేస్తుందో చెప్పు'\n\"మరేమో పొద్దుటే లేచి, హోంవర్క్ రాత్రే పూర్తి చేసి...' ఆగిపోయాడు.\n'అది మంచి పనేగా...'\n‘సినిమాలు చూడకుండా పెందరాళేనిద్ర పొమ్మని చెబుతుంది. మాస్టారూ.. కాని సిని మాలు చూడకుండా మా నాన్నే ఉండలేరు. మరి చిన్నపిల్లలం మేమెలా ఉండగలం.. మా కిష్టమైన పనులు మా అమ్మ మానెయ్య మంటే మాకు చిరాకు కాదా?’\nమాస్టారు నిట్టూర్చారు. 'ఇప్పుడర్థం అయిందిరా అసలు సంగతి? సరేగాని మీ నాన్న చేసే పనులు నీకింకా ఏమిష్టమో చెప్పు' అన్నారు. ‘మరి... మరి... మా నాన్న గుప్పుగుప్పుమని రైలింజన్లా పొగవదులుతూ సిగరెట్లు కాలుస్తుంటే సరదాగా ఉంటుంది. నేనూ అలా పొగ వదిల్తే ఎంత బాగుంటుందో అనిపిస్తుంది.'\nమాస్టారు చిన్నాని వారించారు. 'కిషోర్... ఇంక చెప్పనవసరం లేదు. చూడు నాయనా.. నేనంటే నీకిష్టమేనా?’\n'చాలా ఇష్టం మాస్టారూ నాకేకాదు. మా క్లాసంతటికీ ఇష్టమే. మీరెంతో నెమ్మదిగా అర్థమయేలా పాఠాలు చెప్తారు'.\n‘అయితే నా మాట వింటావా?'\n'తప్పకుండా వింటాను మాస్టారూ...'”\n'మీ అమ్మగారంటే నీకిష్టంలేదు గదా... ఆవిడని ఇంట్లోంచి పంపేస్తే బావుంటుందా?’\nచిన్నా కళ్లలో వాడికి తెలియకుండానే నీళ్లూరాయి. “మాస్టారూ! అన్నాడు. ఆ కంఠం లోని తడి మాస్టారికి అర్థమయింది. మాస్టారు గంభీరంగా అన్నారు. 'అవును కిషోర్ అన్నీ నీకిష్టంలేని పనులే చెయ్యమంటుందిగా ఆవిడ?'\n‘కానీ మేము అన్నం తినకపోతే ఏడు స్తుంది మా అమ్మ. మాకు జ్వరం వస్తే నిద్ర పోకుండా తెల్లవార్లూ మా పక్కనే కూర్చుం టుంది.'\n'మరి అలాంటి మీ అమ్మ అన్నీ నీకిష్టం లేని పనులే నీ కెందుకు చెప్తుందనుకుం టావు?'\nచిన్నాకి ఏం చెప్పాలో అర్థంకాలేదు. 'అవి.. అవి...' ఈసారి మాస్టారి కంఠంలో దయ ప్రవహించింది.\n'చూడు నాయనా - మనల్ని సృష్టించిన దేవుడు తానే అన్నిచోట్లా ఉండలేక లోకంలో అమ్మను సృష్టించాడు. తల్లిని మించిన దైవం ఈ ప్రపంచంలోనే లేదు. మిమ్మల్ని కని, పెంచి కంటికి రెప్పలా కాచే తల్లి మీకిష్టం ఉన్నా లేకున్నా మీ బాగు కోరి మీ హితవు చెప్తుంది. అటువంటి అమ్మమనసు బాధపె ట్టడం ఎంత తప్పు బాబూ! నువ్వు రాత్రి పెందరాళే పడుకుంటే త్వరగా లేవగలుగు తావని, పాఠశాలకు ఆలస్యం కావని, నీ హోంవర్కు రాత్రే చేసేసుకుంటే తరగతిలో నువ్వు దెబ్బలు తినవని మీ అమ్మ ఆశ కదా బాబూ!'.\nచిన్నా లేత మనసులో పశ్చాత్తాపం మొద లయింది. ‘మాస్టారూ నేనెంత పొరబాటు చేస్తున్నానో తెలిసింది. అయితే మరి మా నాన్న చెడ్డవాడా?'\n'కాదు కిషోర్ - కానీ పసివాళ్లు తనను అనుకరిస్తారని, ఆయన చేస్తోన్నది తప్పని ఆయనకు తెలీడం లేదు. ఆయనతో నేను మాట్లాడతాలే...' అని క్లాసులో తక్కిన పిల్లలవైపు తిరిగి 'సరే... పిల్లలూ ఈరోజు నా పాఠం ఇదే - మాతృదేవోభవ... తల్లిని ఎందుకు గౌరవించాలో బాగా అర్థమయింది కదా!' అంటూండగానే గంట మోగింది.\nపిల్లలు అందరూ బిలబిలమంటూ లేచి బయటకి పరిగెత్తారు. కాని చిన్నా మాత్రం మాస్టారి మాటలనే మననం చేసుకుంటూ ఆలోచనలో పడ్డాడు. 'ఇంక చెల్లి, తను ఈరోజు నుంచి అమ్మ మాటలను గౌరవిం చాలి' అని.\nమాస్టారికి తప్పక తెలుసు...\n‘పసిపిల్లల మనసులు మెత్తని నేల లాంటివి. అక్కడ నాటిన మంచిమాటలనే విత్తనాలు త్వరగా నాటుకుని మొలకలెత్తి ఫలిస్తాయి'.",
            "book_page_end": 30,
            "story_id": "2011_12_09",
            "raw_genre_backup": "నీతి కథ/సాంఘిక కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అవిశ్వాసం",
            "book_page_start": 31,
            "pdf_page_start": 31,
            "pdf_page_end": 32,
            "author": "అవసరాల రామకృష్ణా రావు",
            "genre": "సాంఘిక కథ/నీతి కథ",
            "moral": "మానవ సంబంధాలన్నీ పరస్పర విశ్వాసం మీదనే నడుస్తాయి. విశ్వాసం చెదిరినప్పుడు మంచివాళ్లు కూడా దూరం అవుతారు.",
            "keywords": [
                "స్నేహం",
                "విశ్వాసం",
                "వజ్రం పోవడం",
                "అపరాధ భావన",
                "నారాయణస్వామి",
                "రంగాజీ"
            ],
            "characters": [
                "నారాయణస్వామి",
                "రంగాజీ",
                "హరిబాబు",
                "తాతయ్య"
            ],
            "locations": [
                "ఊరు"
            ],
            "content": "మా ఊరులోని పెద్దదుకాణం యజమాని నారాయణస్వామిని ఎరగని వారంటూ లేరు. అతని పెద్ద గుమస్తాహరిబాబు మా తాతయ్య దగ్గిర ఒకప్పుడు చదువుకున్నాట్ట. అతని ద్వారా నారాయణ స్వామి భోగట్టా లన్నీ మాకు చేరేవి. ఒంటరివాడైన స్వామి, తనలాగే అనాథ అయిన రంగాజీ అనే చిన్నప్పటి స్నేహితుణ్ణి ఆదరించి సమాన స్థాయినిచ్చి తన దగ్గిరే ఉంచుకున్నాట్ట.\nవాళ్లిద్దర్నీ యజమానీ నౌకరూ అనుకో కుండా ప్రాణ స్నేహితులుగా చెప్పుకుం టారు అందరూ. వాళ్ల మధ్య ఏమొచ్చిందో మరి, ఈ మధ్య రంగాజీ స్వామిని విడిచి పెట్టి తన గ్రామానికి వెళ్లి పోయాట్ట! ఇది తెలిసి మా పిల్లలందరం తాతయ్య దగ్గిరకెళ్లి అడిగాం “లక్షల వ్యాపారం కదా, డబ్బు లావాదేవీల్లోనే ఏదో పేచీ వచ్చి ఉండాలి. లేపోతే ఇన్నేళ్లూ తోడూ నీడలా ఉండే రంగాజీని నారాయణస్వామి ఎందుకు పంపించేస్తాడు?” అంటే తాతయ్య ఇలా అన్నాడు:\n'స్వామి రంగాజీని పంపించెయ్యలేదు. అదికాక ఇది డబ్బు వ్యవహారమూ కాదు’ అంటూ తాతయ్య విషయాన్ని మరింత విశదీకరించాడు.\nనారాయణస్వామికి చిన్నప్పుడే తల్లీ దండ్రీ పోవడం కాక, పురిట్లోనే భార్యాబిడ్డా చనిపోడంతో ఏకాకి అయిపోయాడు. జీవితంమీద విరక్తి పుట్టి మరి పెళ్లి చేసు కోలేదు. వ్యాపారమే జీవితంగా బతుకు తున్న అతనికి చిన్ననాటి మిత్రుడు రంగాజీ కలసి, విడరాని బంధమయింది.\nరంగాజీ ఒంటరివాడే కాక బాగా బీద వాడు కూడా. అతని నిజాయతీని, కార్య దక్షతనీ గుర్తించి, వ్యాపార మెళకువలు నేర్పి, వాటా కూడా యిస్తానని నారాయణ స్వామి సిద్ధపడితే రంగాజీ ఒప్పుకోలేదు. 'కూడూ గుడ్డాతోపాటు ప్రేమా అభిమా నమూ యిచ్చారు. నన్నిలాగే ఉండనివ్వండి బాబుగారూ!' అంటూ వినయం చూపిం చాడు.\nఇలా ఉండగా ఓసారి స్వామి వేలు నున్న ఉంగరంలోని అమూల్యమైన వజ్రం కనపడకుండా పోయింది. భార్య బతికు న్నప్పుడు ప్రేమతో కానుకగా యిచ్చిన ఆ కానుక నారాయణ స్వామికి ప్రాణప్రదం. అరుదైన ఆ విదేశపు వజ్రపురాయి ఖరీదే అరకోటికి మించుతుందని రంగాజీతో ఎన్నోసార్లు చెప్పేడట కూడా. తనదీ, రంగా జీదీ పక్క పక్క గదులే. తాము తప్ప పురుగైనా జొరబడని కట్టుదిట్టమైన భవనం అది. పొద్దుటికి ఉన్నది ఇప్పుడు లేకుండా రెక్కలొచ్చి ఎగిరిపోయిందా, ఎన్నిసార్లు ఎన్నిచోట్ల వెదికినా, కనపడదేం?\nరంగాజీ గదిలోకి వచ్చి 'ఏ బలహీన క్షణంలోనో నువ్వే తీసి ఉంటావు. ఎవరికీ చెప్పను. ఇచ్చేయ్' అని చెప్పి తన గదిలోకి వచ్చేశాడు స్వామి. తీరా చూసుకుంటే ఆ దుప్పటి మడతల్లో అక్కడే చిక్కుకుని కనిపించింది వజ్రం! అపరాధ భావనతో స్వామి ఇవతలి గదికొచ్చి రంగాజీ రెండు చేతులూ పట్టుకుని క్షమాపణ కోరేడు.\nఅప్పటికే పెట్టే బేడా సర్దేసుకుని వెళ్లి పోవడానికి సిద్ధంగా ఉన్నాడు రంగాజీ! స్వామి ఎంత బతిమాలినా ఆగలేదు. వెళ్లే ముందు మాత్రం మెత్తని చెప్పుదెబ్బలాంటి చురక తగిలించాడు:\n'పొరపాటు మీది కాదు, నాది బాబు గారూ! మీరేమో నన్ను 'దొంగ' అనుకు న్నారు, నేనేమో మిమ్మల్ని ‘పెద్దమనిషి’ అనుకున్నాను, అంతే!'.\nమానవసంబంధాలన్నీ పరస్పర విశ్వాసం మీదే నడుస్తాయి. అది చెదిరి మనసు విరిగి పోతే మంచివాళ్లు మరక్కడ ఉండలేరు.",
            "book_page_end": 32,
            "story_id": "2011_12_10",
            "raw_genre_backup": "సాంఘిక కథ/నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పోటీ",
            "book_page_start": 33,
            "pdf_page_start": 33,
            "pdf_page_end": 34,
            "author": "వెంకటేష్",
            "genre": "నీతి కథ/సాంఘిక కథ",
            "moral": "పోటీ లేని చోట వ్యాపారిలో అలసత్వం, అతి నమ్మకం పెరుగుతాయి. పోటీ వినియోగదారుడికి నాణ్యమైన సరుకులు అందించేలా చేస్తుంది.",
            "keywords": [
                "మిఠాయి వ్యాపారి",
                "నాణ్యత",
                "పోటీ",
                "లాభాపేక్ష",
                "గ్రామాధికారి మల్లన్న"
            ],
            "characters": [
                "రత్నాచారి",
                "మల్లన్న",
                "మల్లన్న భార్య"
            ],
            "locations": [
                "అనుపల్లె గ్రామం"
            ],
            "content": "అనుపల్లె గ్రామంలో రత్నాచారి అనే మిఠాయి వ్యాపారి ఉండేవాడు. అతని తాతల కాలం నుంచి ఆ చుట్టుపక్కల గ్రామాల్లో వాళ్ల మిఠాయి చాలా ప్రసిద్ధి. తక్కువ ధరకే నాణ్యమైన సరుకు అందిం చడం వల్ల తరతరాలుగా వాళ్ళ వ్యాపారం నిలకడగా సాగిపోతోంది.\nతాత తండ్రులు చేసిపోయిన ఆ అల వాటే రత్నాచారికి నచ్చలేదు. అతనికి అసలే లాభాలమీద ఆపేక్ష ఎక్కువ. ధర పెంచితే జనం తిడతారు. పెంచ కపోతే తనలాభం పెరగదు. అందుకని రత్నాచారి బాగా ఆలోచించి ఆలోచించి నెమ్మది నెమ్మదిగా మిఠాయిల నాణ్యత, వాటి పరిమాణం జనం గుర్తించలేనంతగా తగ్గించి అమ్మకాలు సాగించసాగాడు.\nఆ దుకాణంలో మిఠాయి అంటే జనానికున్న నమ్మకం వల్ల ఆ విషయం ఎవరూ పట్టించుకోక గుర్తించలేకపో యారు. అయితే జనం గుర్తించడం లేదన్న రత్నాచారి అతి నమ్మకం, అత్యాశ వల్ల, రాన్రానూ మిఠాయిల నాణ్యత, పరిమాణం నానాటికి తీసికట్టు అయిపో యాయి. అయినా జనానికి వేరే దారి లేక చచ్చినట్టు రత్నాచారి దుకాణంలో మిఠాయిలు కొనసాగారు.\nఆనోటా ఈనోటా ఈ విషయం నాని గ్రామాధికారి మల్లన్నకు తెలిసింది.\n'రత్నాచారి వాళ్ళది పెద్ద కుటుంబం. పేరున్న కుటుంబం. అలాంటి వాడిని ఎదురుగా నిలదీసేకన్నా లోపాయికా రిగా బుద్ధి చెప్పాలి' అనుకున్న మల్లన్న చక్కని ఆలోచన చేశాడు. ఫలితంగా వారం తిరక్కముందే ఆ ఊళ్లో తాత్కాలి కంగా మరో మిఠాయి దుకాణం ఏర్పా టయింది.\nనాణ్యమైన సరుకు అతి తక్కువ ధరకే ఆ దుకాణంలో లభిస్తూ ఉండ టంతో అంతా అక్కడికే ఎగబడసాగారు.\nక్రమంగా రత్నాచారి దుకాణం ఖాళీ అయిపోయి అతను ఈగలు తోలు కుంటూ కూర్చోవలసి వచ్చింది.\nపరిస్థితి ఇలాగే కొనసాగితే తను దివాళా తీయక తప్పదని గ్రహించిన రత్నాచారి, మళ్ళీ తన పూర్వీకుల పద్దతి లోనే నాణ్యమైన సరుకు దానికి తయారు చేయించి, తక్కువ లాభం వేసుకుని ధరలు నిర్ణయించి, ఆ విషయం ప్రచారం చేయించాడు.\nదాంతో అతనికి పూర్వ వైభవం వచ్చింది. తాత్కాలిక దుకాణం మాయ మయింది. 'ఆ రత్నాచారికి చక్కగా బుద్ధి చెప్పారు. ఇప్పుడు చూడండి. తక్కువ ధరకే ఎంత మంచి మిఠాయి అమ్ముతున్నాడో,” అంది మల్లన్న భార్య అతనికి రత్నాచారి దుకాణంలోని మిఠాయి పళ్ళెంలో పెట్టి అందిస్తూ.\n'పోటీలేని చోట వ్యాపారిలో అలసత్వం, అతి నమ్మకం పెరుగుతాయి. అది విని యోగదారుడికి నష్టం కలిగిస్తుంది. పోటీ ఉన్న చోట వ్యాపారుల్లో లాభాపేక్ష తగ్గి, తమదే నాణ్యమైన వస్తువని వినియోగ దారుడు అనుకోవాలనే తాపత్రయం పెరుగుతుంది. అది వినియోగదారుడికి లాభం.\nఅందుకే రత్నాచారికి పోటీ వ్యాపారిని సృష్టించి, నాణ్యమైన సరుకు అందించక తప్పని పరిస్థితి కల్పించాను,' అంటూ మిఠాయి ముక్క నోట్లో వేసుకున్నాడు మల్లన్న.",
            "book_page_end": 34,
            "story_id": "2011_12_11",
            "raw_genre_backup": "నీతి కథ/సాంఘిక కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అహంకారం",
            "book_page_start": 35,
            "pdf_page_start": 35,
            "pdf_page_end": 38,
            "author": "మధురశ్రీ",
            "genre": "ధార్మిక కథ",
            "moral": "నిర్మలమైన మనస్సుతో దేవుడిని ఎక్కడ ప్రార్థించినా ముక్తి లభిస్తుంది. అహంకారంతో చేసే తపస్సు మోక్షానికి దారి తీయదు.",
            "keywords": [
                "కుముదుడు",
                "మహర్షి",
                "విష్ణుమూర్తి",
                "తపస్సు",
                "అహంకారం",
                "సుధర్ముడు"
            ],
            "characters": [
                "కుముదుడు",
                "విష్ణుమూర్తి",
                "లక్ష్మీదేవి",
                "రైవతుడు",
                "సుధర్ముడు",
                "సుధర్ముడి భార్య",
                "శిష్యులు",
                "ఘోరచిత్తుడు"
            ],
            "locations": [
                "గంగానది",
                "శ్రీశైలం",
                "స్వర్ణాగ్రహారం",
                "పాతాళగంగ"
            ],
            "content": "చాలాకాలం కిందట కుముదుడనే మహర్షి విష్ణువును గూర్చి, ఘోరతపస్సు చేశాడు. కొంతకాలానికి విష్ణువు లక్ష్మీ సమేతుడై ఆయనకు ప్రత్యక్షమయాడు. సాష్టాంగ నమస్కారం చేసి, చేతులు జోడించి ఎదుట నిలబడిన కుముదు డిని ఏమి వరం కావాలో కోరుకోమ న్నాడు మహావిష్ణువు.\nఏ కోరికలూ లేకుండా, కేవలం విష్ణు దర్శనం కోసమే కుముదుడు తపస్సు ప్రారంభించాడు. అలాంటి స్థితిలో విష్ణువు వరం కోరుకోమనేసరికి అతడు తికమక పడ్డాడు.\nలక్ష్మీదేవి కుముదుడి మనస్థితిని గ్రహించినదై ఇలా అన్నది. “వత్సా, నీ భక్తికి మెచ్చాము. అనాలోచితంగా ఇప్పుడే ఏదో వరం కోరుకోనవసరం లేదు. మేము మళ్ళీ మాసం రోజుల్లో నీకు దర్శనం ఇస్తాము. ఈ గడువులో బాగా ఆలో చించి నీకు కావలసిన వరం ఏదో కోరు కోవచ్చు!”\nలక్ష్మీదేవి ఇలా అనేసరికి కుము దుడు స్థిర చిత్తుడయ్యాడు. మరుక్షణం లోనే మహావిష్ణువు లక్ష్మీ సమేతంగా అదృశ్యుడయ్యాడు.\nకుముదుడు తన తపస్సు ఫలించింది కదా అని మహదానందం పొందాడు. తరవాత తన ఆశ్రమానికి తిరిగివచ్చి శిష్యులకు ఈ శుభవర్తమానం తెలిపాడు.\nగురువుగారి అమోఘ తపశ్శక్తికి శిష్యులంతా అబ్బురపడ్డారు. సాక్షాత్తూ ఆ మహా విష్ణువే ప్రత్యక్షమై వరం కోరు కోమన్నా కోరుకోని ఆయన త్యాగాన్ని వేనోళ్ల ప్రస్తుతించారు. ఈ పదునాలుగు భువనాల్లో ఇంత సర్వసంగ పరిత్యాగి, మహాభక్తుడు లేడని పొగడసాగారు. ఈ పొగడ్తలతో కుముదుడిలో అహంభావం ఏర్పడింది. తనకంటే మహర్షి శ్రేష్టుడు ఎక్కడా లేడని భావించసాగాడు.\nఈ స్థితిలో కుముదుడు ఒకనాడు గంగానదికి శిష్యులతో కలిసి స్నానానికి వెళ్గాడు. అక్కడ వీళ్ళకు నదిలో స్నానం చేసి వస్తూన్న రైవతుడు అన్న రాజర్షి ఎదురయ్యాడు. భార్యా, పదిమంది పిల్లలూ - ఈయనేమి రుషి అన్న సంశయం కలిగింది కుముదుడి శిష్యు లకు. సంశయ నివృత్తికై వాళ్లు గురు వును ప్రశ్నించారు. అందుకు కుము దుడు సమాధానమిస్తూ...,\n'ఈ రైవతుడు రుషినామానికి ఎలా అర్హుడో నాకు తెలియటం లేదు. సర్వ సంగపరిత్యాగం చేసి, ఆకులలములు తింటూ అడవుల్లో తపస్సు చేసేవాళ్లకే దైవదర్శనం దుర్లభం గదా?' అన్నాడు ఈసడింపుగా.\nఅలా అన్నాడే కాని కుముదుడికి తన జవాబు తనకే సంతృప్తికరంగా లేదు. ‘సరే, విష్ణుమూర్తి ఇక కొద్ది దినాల్లో ప్రత్యక్షమవుతాడు గదా ఆయననే అడిగి సంశయ నివారణ చేసుకుందాం' అను కున్నాడు.\nనెలరోజులు జరిగిపోయేసరికి విష్ణు మూర్తి లక్ష్మీసమేతుడై తిరిగి కుముదు డికి ప్రత్యక్షమయ్యాడు. వరాలు కోరే సంగతి మరిచిపోయిన కుముదుడు, రైవత రాజర్షిని గురించిన తన సంశయం తీర్చవలసిందని విష్ణుమూర్తిని అడి గాడు.\nఅందుకు మహావిష్ణువు చిరునవ్వుతో 'కుముదా! నాకు భక్తి ఒక్కటే ప్రధానం. మనస్సు నిర్మలం కానప్పుడు సన్యాసం స్వీకరిస్తే మాత్రం ఏముంది? అయినా నీకు పూర్తిగా సంశయ నివృత్తి కావా లంటే శ్రీశైలం దగ్గిర ఉన్న స్వర్ణాగ్రహారా నికి వెళ్లు. అక్కడ సుధర్ముడు అనే ఆయన వల్ల సంశయ నివృత్తి కలుగు తుంది!' అని జవాబు చెప్పి అంతర్థాన మయ్యాడు. తర్వాత కుముదుడు తన శిష్యబృందంతో శ్రీశైలానికి బయలుదే రాడు. కొన్ని రోజుల ప్రయాణానంతరం అక్కడికి చేరాడు. ఒకనాటి ఉదయం శిష్యులు వెంటరాగా పాతాళగంగలో స్నానానికి వెళ్లాడు. అందరూ స్నానాలు చేస్తున్న సమయంలో ఒక ముసలి వచ్చి కుముదుడి కాలు పట్టుకున్నది.\nగురువుగారిని మొసలి పట్టుకోవటం చూసిన శిష్యులు భయకంపితులై కేకలు వేయసాగారు. కాని కుముదుడు నిర్భ యంగా ఆ మొసలికేసి తీవ్రదృక్కులతో చూశాడు. అతని తపోశక్తివల్ల మరు క్షణమే మొసలి గిలగిల కొట్టుకుని ప్రాణాలు విడిచింది. ఈ సంఘటనతో కుముదుడిలోని అహంభావం మరికాస్త వృద్ధి అయింది.\nఒకటి రెండు రోజుల తరవాత కుము దుడు స్వర్ణాగ్రహారానికి వెళ్ళాడు. తీరా ఆయన అక్కడకి వెళ్ళేసరికి సుధర్ముడు ఇంటలేడు. సుధర్ముడి భార్య ఆ సమ యంలో తలుపు పక్కనే కూర్చుని ఒక పాత చీర చిరుగులు కుట్టుకుంటోంది. కుముదుడిని చూసి, భర్త వచ్చేవరకు ఆ బైట అరుగుమీద కూర్చోవలసిందిగా చెప్పింది.\nతనవంటి గొప్ప రుషికి తగిన మర్యాద జరగలేదని కుముదుడికి చాలా కోపం వచ్చింది. తలుపుచాటున కూర్చుని ఉన్న సుధర్ముడి భార్యకేసి తీవ్రదృక్కు లతో చూశాడు కాని మొసలిలాగా ఆమె గిలగిల తన్నుకుని కింద పడిపోలేదు. దీనితో కుముదుడికి తన తపోశక్తిమీద కొంత అపనమ్మకం ఏర్పడింది.\nఅంతలో సుధర్ముడు అక్కడికి వచ్చి అతిథుల నందరినీ గృహంలోకి ఆహ్వా నించాడు. కాసేపటికల్లా వంట సిద్ధం చేసి అందరికీ భోజనం వడ్డించింది సుధర్ముడి భార్య.\nకుముదుడు విస్తరి ముందు కూర్చు న్నాడు. వంటకాలు ఏ కారణం చేతనో చాలా చల్లగున్నయి. కుముదుడికి చాలా కోపం వచ్చింది. అతడు హేళనగా--\n'సుధర్మా! వంటకాలన్నీ తగని వేడి మిగా ఉన్నాయి!' అన్నాడు.\nసుధర్ముడు, కుముదుడి హేళనను గ్రహించాడు. 'స్వామీ, అయితే ఈ విసనకర్రతో విసురుతాను!' అంటూ చేతనున్న విసనకర్రతో విసరసాగాడు.\nనిమిషంలో కుముదుడి విస్తటిలోని పదార్థాలన్నీ వేడెక్కి పొగలు విడవ సాగినై. కుముదుడు ఆశ్చర్యపోయాడు.\nచేయి కడుగుకునేందుకు బావిదగ్గ రకు వెళ్తే అక్కడ మరో వింత దృశ్యం కుముదుడిని కలవరపెట్టింది. బావి గిలక మీద సగం వరకు లాగి వదిలిన చేంతాడూ, బావిలో వేలాడుతూ ఉన్న నిండు బొక్కెనా అతడి కంటబడినై.\n'నీళ్లు చేదుతూ చేదుతూ ఉండగా, మావారు పిలిస్తే చేద అక్కడే వదిలి వెళ్గాను,' అంటూ సుధర్ముడి భార్య నవ్వుతూ కుముదుడితో చెప్పింది.\nతన కంటే గొప్ప తపశ్శాలి లేడనీ, సంసార కూపంలో పడి ఉన్నవాళ్లు అల్పు లనీ భావించే కుముదుడికి గర్వభంగ మయింది. అతడు చేతులు జోడించి సుధర్ముడికి నమస్కరిస్తూ, ‘సుధర్మా, మీరు మహనీయులు! సర్వసంగపరి త్యాగులై తపస్సు చేయనివారిక్కూడా మోక్షం ఉంటుందా?' అని అడిగాడు.\nఅందుకు సుధర్ముడు, ‘కుముదా! నిర్మలమైన మనస్సుతో దేవుడిని ఎక్కడ ఉండి ప్రార్థించినా ముక్తి లభ్యమవు తుంది. అడవులలో కందమూలాలు తింటూ ముక్కు మూసుకు కూర్చున్నా. నిర్మలమైన మనస్సులేని అహంకారికి మోక్షద్వారం తెరవబడదు!' అని చెప్పాడు.\nకుముదుడికి సంశయనివృత్తి కలగ టమే కాక, అహంకారం కూడా నశిం చింది. ఆనాటి నుంచి నిర్మల చిత్తంతో భగవధ్యానం చేసి ముక్తి పొందాడు.",
            "book_page_end": 38,
            "story_id": "2011_12_12",
            "raw_genre_backup": "ధార్మిక కథ",
            "normalized_genre_te": "భక్తి కథ",
            "normalized_genre_code": "DEVOTIONAL_STORY",
            "content_type": "STORY",
            "language": "TELUGU"
        },
        {
            "title": "ఇంటిపెత్తనం",
            "book_page_start": 39,
            "pdf_page_start": 39,
            "pdf_page_end": 41,
            "author": "పాలంకి వెంకట రామచంద్రమూర్తి",
            "genre": "నీతి కథ/సాంఘిక కథ",
            "moral": "ఏ వస్తువును ఎలా భద్రపరచాలో తెలిసిన సమర్థత, ఓర్పు ఇంటి నిర్వహణకు ముఖ్యమైన లక్షణాలు.",
            "keywords": [
                "దండపాణి",
                "కోడళ్లు",
                "వడ్లగింజలు",
                "పరీక్ష",
                "పెత్తనం",
                "నిర్వహణ సమర్థత"
            ],
            "characters": [
                "దండపాణి",
                "భద్రమ్మ",
                "ఉజ్జిక (పెద్ద కోడలు)",
                "భోగవతి (రెండో కోడలు)",
                "రక్షిక (మూడో కోడలు)",
                "రోహిణి (చిన్న కోడలు)"
            ],
            "locations": [
                "ఊరు"
            ],
            "content": "పూర్వం ఒక ఊళ్లో దండపాణి అనే గృహస్థు ఒకడుండేవాడు. ఆయన భార్య పేరు భద్ర. వారికి నలుగురు కుమా రులు. నలుగురికీ వివాహాలు జరిగి భార్యలు కాపురాలకు వచ్చారు.\nభద్రమ్మ ఇంటిపెత్తనంలో చాలా సమర్థురాలు. కాని తన తదనంతరం తన నలుగురు కోడళ్లలో ఎవరు తన స్థానం స్వీకరించగలుగుతారా అని ఆవిడకు బెంగపట్టుకుంది.\nతన భార్య విచారం గ్రహించి దండ పాణి నలుగురు కోడళ్ళనూ పరీక్షించ దలుచుకున్నాడు. ఒక్కొక్క కోడలినీ పిలి పించి, తలా అయిదు వడ్లగింజలూ ఇచ్చి, తాను తిరిగి అడిగే దాకా వాటిని భద్రపరిచి పెట్టమని హెచ్చరించాడు.\nపెద్దకోడలు ఉజ్జిక ఈ విధంగా ఆలో చించింది. 'తమ ఇంటినిండా ఎప్పుడూ ధాన్యం ఉండనే ఉంటుంది. మామ గారు ఏ క్షణాన అయిదు వడ్లగింజలు తిరిగి ఇమ్మని అడిగినా గాదెలోంచి తీసు కుపోయి ఇవ్వవచ్చు. ఈ భాగ్యానికి ఈ వడ్లగింజలను భద్రపరిచేదేమిటి?' ఇలా అనుకుని ఉజ్జిక మామగారు ఇచ్చిన అయిదు వడ్లగింజలూ అవతల పారే సింది.\nరెండో కోడలు భోగవతి కూడా ఉజ్జిక లాగే ఆలోచించింది. అయితే ఆమె తన వంతు వడ్లగింజలను అవతల పారెయ్య డానికి బదులు పొట్టు ఒలిచి నోట్లో వేసు కుంది. మూడవకోడలు రక్షిక మామగా రిచ్చిన వడ్లగింజలను భద్రంగా పొట్లం కట్టి తన పెట్టె అడుగున దాచింది. నాలు గవ కోడలు రోహిణి ఈ విధంగా ఆలోచిం చింది. ‘మామగారిచ్చిన ఈ గింజలను తిరిగి ఎప్పటికి అడుగుతారో తెలియదు. వడ్లగింజలు భద్రం చేసేది తినడానికి లేదా నాటడానికి. ఈ ఆయిదు గింజలు తినడానికేమూల. అందుచేత వీటిని భద్రం చేయడమంటే తిరిగి తరుణం వచ్చినప్పుడు నాటడమే.' ఇలా అను కుని రోహిణి తనకు మామగారిచ్చిన వడ్లగింజలను పుట్టింటికి పంపి పొలంలో నాటేయించింది.\nరోహిణి పుట్టింటివారు ఆ అయిదు గింజలనూ నాటి అయిదు వరిమొక్కలు పెంచారు. పంట వచ్చాక కోశారు. మరు సటేడు గింజలకోసం కబురు రాలేదు. అందుచేత పంట యావత్తూ విత్తనాలుగా ఉపయోగించి మరుసటేడూ పండిం చారు.\nఈవిధంగా వరుసగా అయిదేళ్లూ గడిచాయి. 'ఏమండీ, నేను చూస్తే పెద్ద దాన్నయిపోయాను. ఇక ఇంటి పెత్తనం నా వల్ల కాదు. కోడళ్లలో ఎవరికి పెత్తనం వప్పగించాలో తేల్చితెబుతానన్నారు. ఐదేళ్లు గడిచినై. ఇకనైనా ఏదో విధంగా నిర్ణయించండి,' అన్నది భద్రమ్మ తన భర్తతో.\nదండపాణి సరేనని, తాను దాచమని ఇచ్చిన అయిదేసి వడ్లగింజలనూ తిరిగి తీసుకురమ్మని కోడళ్లనూ అడిగాడు.\nపెద్ద కోడళ్లు ఉజ్జికా, భోగవతీ కూడా గాదెలోనుంచి అయిదేసి వడ్లగింజలు తెచ్చి వాటిని మామగారి ఎదుట పెట్టారు.\nమూడవ కోడలు రక్షిక తన పెట్టె అడు గునుంచి పొట్లం తీసి నల్లబడిపోయిన వడ్లగింజలను తీసుకుని వచ్చి మామ గారికి ఇచ్చింది.\nదండపాణి వాటికేసి చూసి, 'ఇవి నిజంగా నేనిచ్చినవే!' అన్నాడు. ఉజ్జికా, భోగవతీ తెచ్చిన గింజలు కొత్తపంటవి గనుక బంగారం రంగులో ఉన్నాయి.\n‘ఇవి నేనిచ్చిన గింజలు కావు. ఏం జరిగింది? నిజం చెప్పెయ్యండి!' అని దండపాణి పెద్దకోడళ్ల నడిగాడు. వారు గత్యంతరం లేక చేసిన పని చెప్పివేశారు.\nదండపాణి కడసారి కోడలు రోహిణితో, 'ఏవమ్మా నేను నిన్ను దాచమని ఇచ్చిన గింజలూ?' అని అడిగాడు.\n'వాటిని మా పుట్టింటికి పంపాను. రావడానికి వ్యవధి కావాలి. రెండు రోజులు గడువివ్వండి,' అన్నది రోహిణి.\nసరేనన్నాడు దండపాణి. రెండు రోజుల కల్లా రోహిణి పుట్టింటివారి ఊరునుంచి యాభై బళ్లమీద ధాన్యపు బస్తాలు దిగాయి. వాటిని చూసి అందరూ నివ్వెర పోయారు. అయిదేళ్ల క్రితం అయిదు గింజలను సరిగా భద్రం చేయడం వల్ల యాభై బళ్ల ధాన్యం తయారయింది.\n'గమనించావా? ఇంటిపెత్తనం నీ ఆఖరు కోడలు రోహిణికే ఇవ్వు. ఇంట్లో ఏ వస్తువును ఎలా భద్రం చేయాలో ఆమెకు బాగా తెలుసు,' అన్నాడు దండ పాణి తన భార్యతో.\n'మిగిలిన ముగ్గురి మాట ఏమిటి? వారికి కూడా ఏదైనా పని చూపించ వద్దా?' అన్నది భద్రమ్మ.\nఉజ్జిక పనికిమాలిన వస్తువులు పార బోసే మనిషి. చెత్తా చెదారమూ ఊడ్చి ఇల్లు శుభ్రంగా ఉంచే పని ఆమెకివ్వు. భోగవతిది చేతికి దొరికిన వస్తువును అనుభవించే గుణం. ఆమెకు వంట ఇంటి పెత్తనం ఇవ్వటం మంచిది. రక్షిక ప్రతి వస్తువునూ జాగ్రత్తగా రక్షించగ లదు. కొట్టుపెత్తనం ఆమె చక్కగా నిర్వ హిస్తుంది. ఈ విధంగా పనులు విభజిం చినట్లయితే సంసారం సుఖంగా సాగిపో తుంది,' అన్నాడు దండపాణి.\nభద్రమ్మ అలాగే తన కోడళ్లకు పనులు విభజించింది. ఇంటి పెత్తనం విరమించి “కృష్ణా, రామా!\" అనుకుంటూ చీకూ చింతా లేకుండా మిగిలిన తన జీవిత కాలాన్ని సుఖంగా వెళ్లబుచ్చింది.\"",
            "book_page_end": 41,
            "story_id": "2011_12_13",
            "raw_genre_backup": "నీతి కథ/సాంఘిక కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కాళిదాసుతో పోటీ",
            "book_page_start": 42,
            "pdf_page_start": 42,
            "pdf_page_end": 43,
            "author": "ఆర్ విశ్వేశ్వర శాస్త్రి",
            "genre": "చరిత్ర/హాస్యం",
            "moral": "గొప్పవారిని ఓడించాలంటే అపారమైన సామర్థ్యం కావాలి. పైపై అహంకారంతో పోరాడితే పరాజయం తప్పదు.",
            "keywords": [
                "కాళిదాసు",
                "హేమచంద్రుడు",
                "కవిత్వం",
                "పోటీ",
                "వ్యాకరణ దోషం"
            ],
            "characters": [
                "కాళిదాసు",
                "హేమచంద్రుడు",
                "భోజరాజు"
            ],
            "locations": [
                "అవంతి దేశం",
                "ధారానగరం"
            ],
            "content": "అవంతిదేశంలో హేమచంద్రుడనే ఒక కవి ఉండేవాడు. అతను చాలా ధనికుడు. అతను కాళిదాసు పేరు ప్రతిష్టలూ, భోజ రాజు ఆస్థానంలో తనకున్న అగ్రస్థానం వంటి విషయాలు విన్నాడు. కాళిదాసును కవిత్వంలో ఓడించి, అతని స్థానం కాజెయ్యా లనే దుర్బుద్ధి హేమచంద్రుడికి కలిగింది.\nఈ ప్రయత్నంమీద హేమచంద్రుడు తన పల్లకీ ఎక్కి, కొంత పరివారాన్ని వెంట బెట్టుకుని ధారానగరం చేరి ఒక సత్రంలో బసచేశాడు. తనను ఓడించి తన స్థానం ఆక్రమించే ఉద్దేశంతో హేమచంద్రుడు వచ్చినట్లు కాళిదాసుకు తెలిసింది.\nఅతను ఈ హేమచంద్రుడి శక్తి ఏపాటిదో చూద్దామనే ఉద్దేశంతో బోయీ వేషం వేసు కుని హేమచంద్రుడి బసముందున్న బోయీలలో చేరాడు. కొద్ది సేపట్లో హేమ చంద్రుడు ఇంటి బయటికి వచ్చి, 'ఒరే, బోయీలూ!' అని కేకపెట్టాడు.\nమిగిలినవాళ్లతోబాటు కాళిదాసు కూడా ముందుకువచ్చాడు. హేమ చంద్రుడు పల్లకిలో ఎక్కి కూచోగానే ముందువైపు ఇద్దరు బోయీలూ, వెనుకవైపున ఇద్దరు బోయీలూ పట్టిపల్లకీ ఎత్తారు. ముందున్న ఇద్దరిలో ఒకడు కాళిదాసు. పల్లకి సాగిపో తున్నది. పల్లకీమోత కొంచెమైనా అలవాటు లేని కాళిదాసు మాటిమాటికీ భుజం మార్చుకోసాగాడు.\nఇది గమనించి హేమచంద్రుడు, 'అయ మాన్గోలికా దండః స్కంధం కిం తవ బాధతి?' (పల్లకీ బొంగు నీ భుజాన్ని బాధిస్తున్నదా ఏం?) అని అడిగాడు.\nహేమచంద్రుడు అన్న మాటల్లో ఒక వ్యాకరణ దోషం ఉంది. 'బాధతే’ అనవల సినదానికి అతను ‘బాధతి' అన్నాడు. ఈ అపశబ్దం విని కాళిదాసు మండిపోయి, ‘న బాధతే తథా మాం హియథా బాధతి బాధతే,' (నీవు ప్రయోగించిన బాధతి బాధిం చినంతగా నన్నది బాధించడం లేదు) అని ఎత్తిపొడిచాడు.\nబోయీకి ఇంత పాండిత్యం ఉన్నదా? అని హేమచంద్రుడికి ఆశ్చర్యం కలిగి, 'ఏమోయ్? నీకింత భాషా జ్ఞానం ఎలా కలిగింది?' అని కాళిదాసును అడిగాడు.\n'అయ్యా, నేను కాళిదాసుగారి పల్లకీ మోస్తుంటాను. ఆయన శిష్యులకు పాఠాలు చెప్పేటప్పుడు నాలుగు ముక్కలు నా చెవినపడతాయే గాని, నాకు భాషాజ్ఞానం ఏమీ లేదు,' అన్నాడు కాళిదాసు.\nకాళిదాసు పల్లకీ మోసేవాడికే ఇంత పాండిత్యం ఉంటే కాళిదాసుకెంత ఉండాలి? అనుకుని హేమచంద్రుడు కాళిదాసును స్వయంగా చూడటానికి బయలుదేరాడు.\nహేమచంద్రుడు తన ఇంటికి వస్తున్నా డని తెలిసి కాళిదాసు ఒక నౌకరు వేషం వేసుకుని తలవాకిలి వద్ద నిలబడ్డాడు.\nహేమచంద్రుడు 'కాళిదాసుగారున్నారా?' అని అడిగాడు. వెంటనే కాళిదాసు,\n'నఖ లీన ఖలీన లీలయా సమయ న్నున్నమయన్నవం హయం నిరగా దుర గారి రంహసా పుర గారుత్మత గోపురా ద్బహిః' (కొత్త గుర్రం ఎక్కి, చేతిలో కళ్లెం పట్టుకుని లాగుతూ, వదులుతూ గరు త్మంతుడి వేగంతో, పట్టణంలోని పచ్చల గోపురం దాటి బయటికి వెళ్గాడు) అని చెప్పాడు. 'కాళిదాసు వాకిట కాపలా కాసే వాడే ఇంత కవి అయితే, కాళిదాసును మనం ఓడించేదేమిటి?' అనుకుని హేమ చంద్రుడు ఆనాడే అవంతీ నగరానికి వెళ్లి పోయాడు.",
            "book_page_end": 43,
            "story_id": "2011_12_14",
            "raw_genre_backup": "చరిత్ర/హాస్యం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "సూది తెచ్చిన సౌభాగ్యం",
            "book_page_start": 44,
            "pdf_page_start": 44,
            "pdf_page_end": 47,
            "author": "బి.శివన్నారాయణ",
            "genre": "నీతి కథ/సాంఘిక కథ",
            "moral": "అదృష్టం, కాలం కలిసి వచ్చినప్పుడు చిన్న పెట్టుబడి, చిన్న వస్తువు కూడా గొప్ప సౌభాగ్యాన్ని ఇవ్వగలవు.",
            "keywords": [
                "ఆనందుడు",
                "సూది",
                "పెట్టుబడి",
                "బెస్తవాడు",
                "వజ్రం",
                "సౌభాగ్యం"
            ],
            "characters": [
                "నందుడు",
                "సునందుడు",
                "ఆనందుడు",
                "ఆనందుడి భార్య",
                "నగల వర్తకుడు",
                "బెస్తవాడు"
            ],
            "locations": [
                "కోసల దేశం",
                "నగరం"
            ],
            "content": "కోసల దేశంలో ముగ్గురు మిత్రులుండే వారు. వారిలో నందుడు, సునందుడు అనేవారు ధనికులు. మూడవవాడు ఆనందుడు గర్భదరిద్రుడు. అతను తాళ్లు పేనుకుని జీవించేవాడు. అతణ్ణి ఏ విధంగానైనా ధనికుణ్ణి చెయ్యాలని నందుడూ, సునందుడూ ఆలోచన చేశారు.\n'పెట్టుబడికి కొంత ధనం ఉన్నట్ల యితే ఎవరైనా ధనికుడు కావచ్చు. కనుక ఆనందుడికి కొంత మూలధనం ఇద్దాం,' అన్నాడు నందుడు.\n'ఎంతమంది ధనికులు దరిద్రులై పోవడం లేదు? కలిసి వచ్చినట్లయితే పెద్ద పెట్టుబడి లేకుండానే ధనికుడైపో వచ్చు,' అన్నాడు సునందుడు.\nతనమాట నిజమని రుజువు చేయ టానికని నందుడు ఆ మరునాడు ఆనం దుడికి రెండు వందల మాడలిచ్చాడు. వాటితో ఏదైనా వ్యాపారం చేసుకుని ధనం సంపాదించమని చెప్పాడు. ఆనం దుడు సంతోషించి, ఆ రెండు వందల మాడలలో పది ఖర్చుకు గాను తీసి, మిగిలినవి తన తలపాగాలోనే భద్రంగా మూటగట్టి, ఇంటి వెచ్చాలు కొనటానికి సంతకు బయలుదేరాడు. దురదృష్ట వశాత్తూ దారిలో ఒక పక్షి ఎటునుంచో వచ్చి, ఆనందుడి తలపాగాలో మూట చూసి అందులో ఏదో ఉన్నదనుకుని తన్నుకుపోయింది. నూట తొంభైమా డలూ రెక్కలు వచ్చి ఎగిరిపోయినందుకు ఆనందుడు చాలా విచారించాడు.\nతరువాత కొద్ది రోజులకు నంద సునం దులు ఆనందుడి ఇంటికి వచ్చి, తమ స్నేహితుడి పరిస్థితిలో మార్పు లేనం దుకు కారణం అడిగారు. ‘నా అదృష్టం బాగులేదు. డబ్బంతా తలపాగాలో చుట్టు కున్నాను. కాని ఏదో పక్షి వచ్చి తన్నుకు పోయింది,' అన్నాడు ఆనందుడు విచా రంగా.\nఈ వృత్తాంతం నందుడు నమ్మాడు గాని, సునందుడు నమ్మలేదు. ఆనం దుడా డబ్బును దుర్వినియోగపరిచి ఉంటాడనుకున్నాడు. నందుడు మాత్రం ఆనందుడికి మరొకసారి రెండువందల మాడలిచ్చి, ఈసారి అయినా డబ్బు కాస్త భద్రంగా ఉంచుకుని, దాని సహా యంతో ధనం సంపాదించు,' అని సలహా ఇచ్చాడు.\nఈసారి ఆనందుడు తనకు కావల సిన మాడలు తీసుకుని, మిగిలినవి తవుడుతట్ట అడుగున భద్రంగా దాచి, ఇంటికి కావలసిన సంబారాలు పట్టుకు వద్దామని మళ్ళీ సంతకు వెళ్గాడు. అతను తిరిగి వచ్చేసరికి తవుడు తట్ట కనపడ లేదు. భార్యనడిగాడు.\n‘ఉప్పు అమ్మకానికి వచ్చింది. దగ్గిర డబ్బులు లేవు. అందుకని తవుడు తట్ట అమ్మి రెండు శేర్లు ఉప్పు తీసుకున్నాను,' అన్నది ఆనందుడి భార్య. ఆనందుడికి పట్టరాని దుఃఖం కలిగింది. తనకు జీవి తంలో డబ్బు దక్కించుకునే యోగం లేదని అతను తేల్చుకున్నాడు.\nమరి కొద్దిరోజుల తర్వాత నందసు నందులు మళ్లీ అక్కడికి వచ్చి జరిగిన సంగతి విన్నారు. ఆనందుడు ఎప్పటి కన్న దరిద్రుడిగా కనిపించాడు. అతడు బట్టల చిరుగులు కూడా కుట్టుకోలేదు. కారణమేమంటే ఇంట్లో సూది కూడా లేదని చెప్పాడు.\nఅప్పుడే బజారులో సూదుల పొట్లం కొన్న సునందుడు ఆనందుడికి ఒక సూది ఇచ్చి, 'దీన్ని ఉపయోగించి నీ భార్య చేత చిరుగులు కుట్టించుకో!' అన్నాడు. తరువాత నందసునందులు వెళ్ళిపోయారు.\nఆ రోజు రాత్రే పక్క ఇంటి బెస్తవాడి భార్య ఆనందుడి భార్యవద్దకు వచ్చి, 'అక్కా, మీ ఇంట్లో సూది ఉంటే కాస్త ఇస్తావా? రేపు ఉదయమే మావాళ్లు వలలు పట్టుకుని చేపలు పట్టబోతున్నారు. వల బాగు చేసుకోవాలి. వలలో మొదట పడిన చేపలు మీకిస్తాంలే!' అన్నది.\nఆనందుడి భార్య ఆమెకు ఇంట్లో ఉన్న సూది అరువు ఇచ్చింది. మర్నాడు సాయంకాలం చేపలతో తిరిగి వచ్చిన బెస్తవాడు ఆనందుడి ఇంటికి ఒక పెద్ద చేపను పంపాడు. కూర వండుదామని ఆనందుడి భార్య ఆ చేపను కోసేసరికి అందులో ఒక పెద్ద గాజుముద్దలాటిది దొరికింది. ఆ గాజుముద్దతో ఆనందుడి పిల్లలు వీధిలో ఆడుతుండగా చూసిన నగల వర్తకుడు ఉన్నఫళాన ఆనందుడి దగ్గిరికి వచ్చి, 'ఆ గాజుముక్క నాకు అమ్ముతావా, ఆనందయ్యా? నూరు మాడలిస్తాను!' అని అడిగాడు.\nఅది చాలా విలువైన గాజుపెంక అయి ఉండాలని అనుమానం తగిలి ఆనందుడు దానిని అమ్మేందుకు నిరా కరించాడు. ఆరోజే దానిని నగరానికి పట్టుకుపోయి రత్నాల వర్తకులకు చూపిం చాడు. నిజానికి అదొక అమూల్యమైన వజ్రం. దానిని పెద్ద వర్తకుడు ఇరవైవేల మాడలిచ్చి కొనుక్కున్నాడు. ఆ ధనంతో ఆనందుడు ఇళ్లూ, దొడ్లూ కొన్నాడు. తాళ్లు పేనటానికి కర్రలతో యంత్రాలు చేయించాడు, తాళ్లపరిశ్రమ ఏర్పాటు చేశాడు, ధనికుడైనాడు.\nఆనందుడు అకస్మాత్తుగా ధనికుడైన వార్త తెలియగానే అతని మిత్రులు నందసునందులు అతనిని చూడవ చ్చారు.\n'నేనిచ్చిన డబ్బు పెట్టుబడి పెట్టి నీవు ధనికుడవయావు. అవునా?” అన్నాడు నందుడు. ఆనందుడు జరిగినదంతా పూసగుచ్చినట్టు మిత్రులకు చెప్పాడు.\n‘కాలం కలిసి వచ్చేసరికి నేనిచ్చిన సూదితోనే ఆనందుడు ధనం సంపాదిం చాడు, చూశావా?' అన్నాడు సునం దుడు. ఈసారి నందుడికి నమ్మకం కల గలేదు. ఆనందుడు తన ధనంతోనే ధనికుడై, ఆ సంగతి కప్పిపుచ్చటానికి అబద్దమాడుతున్నాడనుకున్నాడు.\nమిత్రులు ముగ్గురూ కలిసి ఆనం దుడు కొత్తగా కట్టించిన ఇల్లూ, వెనక ఉన్న దొడ్డీ చూడటానికి బయలు దేరారు. వారు దొడ్లోకి వెళ్లేసరికి ఆనందుడి పిల్లలు ఒక చెట్టు ఎక్కి దానిమీద ఉన్న పక్షిగూడు కింద పడేశారు. అందులో ఆనందుడి తలపాగా కనిపించింది. దాని చెంగున మూటకట్టి ఉన్న నూట తొంభై మాడలూ దొరికాయి.\nవారక్కడినుండి బయలుదేరి గొడ్ల సావిడికి వచ్చారు. అదే సమయంలో బజారు నుంచి నౌకరు ఒకడు తవుడు తట్ట కొని తెచ్చాడు. వాడు దానిలోనుంచి తవుడు తీసి కుడితిలో పోస్తూండగా బంగారు మాడలు కొన్ని వాడి చేతిలోకి వచ్చాయి. తట్ట బోర్లించి చూసేసరికి ఆనందుడు రెండవసారి పోగొట్టుకున్న నూట తొంభైమాడలూ కూడా దొరికాయి!\nఇది చూడగానే నందుడికి ఆనం దుడి మాటలలో నమ్మకం కుదిరింది. సునందుడు చెప్పినట్లు కలిసివస్తే ఐశ్వ ర్యం రావటానికి కుట్టుసూది అయినా చాలునని నందుడు గ్రహించాడు.",
            "book_page_end": 47,
            "story_id": "2011_12_15",
            "raw_genre_backup": "నీతి కథ/సాంఘిక కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రైతే రాజు",
            "book_page_start": 48,
            "pdf_page_start": 48,
            "pdf_page_end": 51,
            "author": "బి.వి. పట్నాయక్",
            "genre": "సాంఘిక కథ/రైతు సమస్యలు",
            "moral": "రైతు రాజ్యానికి శ్రీరామరక్ష. వారి సమస్యలను ప్రభుత్వం గుర్తించి గౌరవం ఇస్తేనే దేశాభివృద్ధి జరుగుతుంది.",
            "keywords": [
                "రైతు సమస్యలు",
                "రంగస్వామి",
                "సుబ్బరాజు",
                "ప్రభుత్వం",
                "నిరసన",
                "వ్యవసాయం"
            ],
            "characters": [
                "రంగస్వామి",
                "సుగుణ",
                "సుబ్బరాజు",
                "పోలిరాజు",
                "రాజు"
            ],
            "locations": [
                "గ్రామం",
                "రాజ్యం"
            ],
            "content": "రంగస్వామిది వ్యవసాయ కుటుంబం. పిత్రార్జితంగా వచ్చిన పదెకరాల పొలం సాగు చేసుకుంటూ జీవనం సాగిస్తుండేవాడు. ఇప్పు డొక సమస్య వచ్చిపడింది. ఎదుగుతున్న పిల్లలు మంచి చదువు కోసం పట్నం పోదా మని ఒత్తిడి చేస్తున్నారు. అందుకు భార్య సుగుణ కూడా వత్తాసు పలికింది.\nసేద్యంపై మమకారం విడిచిపెట్టుకోలేక పిల్లల కోరిక కాదనలేక మథనపడుతుండే వాడు. చివరకు మంచి సలహా కోసం బాల్య మిత్రుడు తోటి రైతు సుబ్బరాజును కలవ డానికి బయలుదేరాడు.\nరంగస్వామిని సుబ్బరాజు సాదరంగా ఆహ్వానించాడు. అతడిని కూర్చుండబెట్టి వంటగదికి వెళ్ళి ఓ లోటాతో మజ్జిగను తెచ్చి రంగస్వామికి ఇచ్చాడు. రంగస్వామి మజ్జిగ త్రాగి “ఇంట్లో ఎవరూ కనిపించడం లేదు. చుట్టాలింటికి వెళ్ళారా?” అడిగాడు.\n“చదువుల కోసం పట్నం వెళ్ళారు?” సమాధానమిచ్చాడు సుబ్బరాజు.\n“పిల్లలంటే చదువుల కోసం వెళ్తారు. మరి నీ భార్య?” ప్రశించాడు రంగస్వామి.\n“పట్నంలో పిల్లలకు తోడుగా పంపిం చాను. పాడి, పంటను విడిచిపెట్టుకోలేక నేను ఇక్కడ ఒంటరిగా ఉంటున్నాను” అన్నాడు సుబ్బరాజు.\n“నేను సలహా కోసం వచ్చాను. యధా ర్థాన్ని చూశాను. ఒంటరిగా వ్యవసాయం చేయగలమా?” అడిగాడు రంగస్వామి.\n“నీ పిల్లలు పట్నం చదువుల కోసం పట్టు బడుతున్నారా?” అడిగాడు సుబ్బరాజు.\n“అవును. ఈ మధ్య సమయానికి విత్త నాలు దొరకక పడ్డ అవస్థలు. దున్నడానికి, ఉడుపులకు, కోతలకు కూలీలు పెడుతున్న పాట్లు అన్నీ చూసి సేద్యం కన్నా చదువుకొని ఉద్యోగం సంపాదించుకోవడమే మంచిదన్న అభిప్రాయానికి వచ్చారు. వారు అందుకే పట్నం చదువుకు సిద్ధమయ్యారు. నీ సలహా కోసం వచ్చాను” చెప్పాడు రంగస్వామి.\n“చదువులు ఉండాలి కాని, వ్యవసా యాన్ని నిర్లక్ష్యం చేస్తే జీవి మనుగడే కష్టం. అందుకోసమే అక్కడ వాళ్ళని చదివిస్తు న్నాను. ఇక్కడ నేనుండి వ్యవసాయం చూసు కుంటున్నాను” చెప్పాడు సుబ్బరాజు.\nఇంతలో పొరుగింటి నుండి పోలిరాజు వచ్చాడు. “చూశావు అన్నా! రైతుకు అన్నీ కష్టాలే! కిందటేడు పండిన పంటను దాచి ఉంచాను. ఈ రోజు వరకు సరైన ధర పలక లేదు సరికదా! దాచి ఉంచినందుకు ఎలు కలు చేరి పందికొక్కుల్లా తయారయ్యాయి. ఈ నష్టంలో కొంత ధాన్యం కరిగిపోయింది. మన సమస్యలకు ఎవరూ స్పందించరు. తినే ప్రజలకు మన కష్టాలు అవసరం లేదు. పాలించే ప్రభువుకు కూడా మనమంటే చిన్న చూపే” అంటూ కష్టాలను ఏకరువు పెట్టాడు.\n“ఊరుకో అన్నా! మనకు మంచి రోజులు వస్తాయి. అలా నిరాశ పడకూడదు. మనం మహరాజులకే తిండి పెట్టే మహరాజులం. మనం లేకపోతే ప్రపంచానికి మెతుకు కూడా పుట్టదు” సముదాయించాడు సుబ్బరాజు.\n“అన్నా! రేపు ఈ ధాన్యం అమ్మినా అప్పులు తీరవు, అందుకే భూమి అమ్మి అప్పులన్నీ తీర్చి పట్నంలో కూలీ, నాలీ చేసుకోవాలన్పి స్తుంది” అన్నాడు పోలిరాజు.\n“నీది సరైన నిర్ణయం కాదేమో. ప్రజలు, ప్రభువు మీద కోపంతో భూమిని దూరం చేసుకోవడం తెలివితక్కువతనం. ధాన్యానికి సరైన ధర వచ్చేవరకు పోరాటం చేస్తే ఫలితం ఉంటుంది. నీ వెనుక మేమంతా ఉన్నాం. ఊరకే అధైర్యపడకు” అంటూ ధైర్యాన్ని నూరిపోసాడు సుబ్బరాజు.\nఅందరూ చేరి వ్యవసాయంలో కష్టాలు చెప్పుకోవడంతో సుబ్బరాజు బాధపడ్డాడు. రైతును రాజుగా చూసే రోజు రావాలని మన సులో అనుకొని పరిష్కారం కోసం ఆలోచన చేయడం మొదలు పెట్టాడు.\n“మిత్రులారా! కష్టాలు, నష్టాలు అను కుంటూ మథనపడితే అవి పదిరెట్లు పెరుగు తూనే ఉంటాయి. వాటిని ధైర్యంగా ఎదుర్కొంటే ఒక్కొక్కటిగా దూరమవుతాయి. ఓర్పు ఉంటే ఎంతటి సమస్యనైనా పరిష్క రించవచ్చు. నేనొక పథకం ఆలోచించాను. దాంతో మనకు పూర్వ వైభవం వస్తుంది. దానికి మీ సహకారం కావాలి. నేను చేయ బోయే పాదయాత్రకు తోడు రావాలి. ప్రతి రైతును కలవాలి” అంటూ తన పథకాన్ని అందరికి రహస్యంగా చెప్పాడు సుబ్బరాజు.\nఅందరూ అంగీకరించారు.\nఅనుకున్న ప్రకారం అందరూ తమ పను లను వాయిదా వేసుకొని ఓర్పుతో సుబ్బ రాజు వెంట పాదయాత్రకు వెళ్ళారు. రాజ్య మంతా తిరిగారు. ప్రతి రైతును కలిశారు.\nకొన్నాళ్లకు వర్షాకాలం వచ్చింది. అందరూ పంటలు వేసారు. ఆరుమాసాల్లో పంటలు చేతికి వచ్చాయి. ఆ సంవత్సరం పండిన పంటలు గురించి రాజు ఆరా తీశాడు.\nఆహార ధాన్యాల ఉత్పత్తి గణనీయంగా పడిపోయిందని నివేదికలు వచ్చాయి. ఆహార భద్రత లేని రాజ్యంలో ప్రజలు ఉండడానికి ఇష్టపడరు. ప్రజలంతా వలసలు వెళ్ళిపోతే రాజ్యాభివృద్ధి ఒక్కసారిగా కుంటుపడిపో తుందని ఊహించిన రాజు రైతులతో ప్రత్యేక సమావేశానికి ఏర్పాట్లు చేశాడు. భూమి సాగు చేయకుండా ఎందుకు ఎండబెట్టారని రాజు రైతుల్ని ప్రశ్నించారు.\n“రాజ్యంలో ఆహార ధాన్యాల దిగుబడి తగ్గిపోయింది. వర్షాలు కురిసాయి. ప్రభుత్వ పరంగా అన్ని వసతులు కల్పించాం అయితే మీరు మటుకు మీ కుటుంబాలకు సరి పోయే ధాన్యాన్ని పండించుకుని మిగతా భూమిని సాగు చేయకుండా విడిచిపెట్టారు. మీ వలన రాజ్యంలో ఆహార ధాన్యాల కొరత ఏర్పడింది. ప్రజలు ఏమి తిని బ్రతుకుతార నుకుంటున్నారు? అందరూ కలసి కష్టపడి తేనే దేశాభివృద్ధి జరుగుతుంది. మిమ్మల్ని దేశద్రోహం నేరం కింద ఖైదు చేయించినా తప్పులేదు” ఆవేశంగా అన్నాడు రాజు.\n\"ప్రభూ! ఈ సమయంలో ఆవేశపడే కన్నా ఆలోచన చేయడం మంచిది. ఇలా రైతులు ఎందుకు చేశారో అడిగారా? ” ధైర్యంగా ప్రశ్నించాడు సుబ్బరాజు.\nఅప్పుడు రాజు ఆలోచనలో పడ్డాడు\n\"మేలు చేసిన ప్రభుత్వంపై కక్ష సాధించాల నుకుంటున్నారా?\" అంటూ ఒక మెట్టు కిందకు దిగాడు.\n“ఎదుటి వాడికి చేసిన సాయమే వ్యవ సాయం. మా కష్టానికి తగ్గ ఫలితం ఉన్నా, లేకపోయినా ఎదుటివారికి తిండి గింజలు అందించడమే మాకు తెలుసు. సాయం చేసే చేతులకు కక్ష సాధింపులు తెలియవు. రైతు రాజ్యానికి శ్రీరామరక్ష. అటువంటి రైతును నిర్లక్ష్యం చేస్తున్నారు. అభివృద్ధి అంటూ అన్ని రంగాలను ప్రోత్సహిస్తున్నారు. ఒక్క వ్యవ సాయ రంగాన్ని తప్ప. అందుకే సమాజానికి రైతంటే చిన్నచూపు ఏర్పడింది.\nచివరికి మా పిల్లల పెళ్ళిళ్ళకు కూడా ఈ వ్యవసాయమే అడ్డంకిగా నిలుస్తుంది. మాకే విలువ లేనప్పుడు మేము ఎవరి గురించి కష్టపడాలి? మేమంటే ఏమిటో తెలియ జేయడానికి ప్రతి రైతు కూడా తమ కుటుం బాలకు సరిపోయే ఆహార ధాన్యాలు మాత్రమే పండించి నిరసన తెలియజేశారు\" అంటూ వివరించాడు సుబ్బరాజు.\n“సమాజంలో రైతు స్థానాన్ని పదిలపరచ వల్సిన అవసరం గుర్తించాను. ఇంతవరకు జరిగిన అనాలోచిత నిర్ణయాలను ఉపసంహ రించుకుంటాను. రైతు కన్నెర్ర జేస్తే ఎంత నష్టమో ఇప్పుడు తెలుసుకున్నాను. తిండి గింజలుంటేనే ప్రజలంతా బాగుంటారు. మీరు బాగుంటేనే ప్రజలకు తిండిగింజలు చేరుతాయి. ఇక నుండి ఉద్యోగి మాదిరి ప్రతి రైతుకు ప్రోత్సాహక జీతం ఇచ్చే చట్టాన్ని రూపొందిస్తాను. రైతులు పండించే ప్రతి ధాన్యం గింజ ప్రభుత్వమే కొనుగోలు చేసేం దుకు చర్యలు తీసుకుంటాను ఇక రైతే రాజు” అని ప్రకటించాడు రాజు.\nసుబ్బరాజు నిరసన పథకం ఫలించినం దుకు రైతులంతా సంతోషంతో జేజేలు పలి కారు. కలసికట్టుగా ఉండి ఓర్పుతో వ్యవహ రించినందుకే వ్యవసాయం పండుగైందని తెలుసుకున్నారు. రైతుల సమస్యలు ఒక్కొ టొక్కటిగా పరిష్కారం కావడం మొదలైంది.",
            "book_page_end": 51,
            "story_id": "2011_12_16",
            "raw_genre_backup": "సాంఘిక కథ/రైతు సమస్యలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ప్రత్యక్షసాక్ష్యం",
            "book_page_start": 52,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "హాస్యం",
            "moral": "ఎవరి అవలక్షణాలను గురించి చెప్పినా, ఆ లక్షణాలను బహిరంగంగా ప్రదర్శించకూడదు.",
            "keywords": [
                "దురాగ్రహం",
                "దుస్సాహసం",
                "మిత్రులు",
                "విమర్శ",
                "ప్రత్యక్షసాక్ష్యం"
            ],
            "characters": [
                "మిత్రులు (ముగ్గురు)",
                "విమర్శింపబడిన వ్యక్తి"
            ],
            "locations": [],
            "content": "ఒకనాడు కొందరు ఒకచోట చేరి తమ మిత్రుడు, మరొకడి మంచిచెడ్డలను గురించి ముచ్చటించుకుంటున్నారు.\nచాలామంది అతని మంచిగుణాలను గురించి పొగిడిన మీదట ఒక మిత్రుడు, 'మనవాడు అన్నివిధాలా మంచివాడే, సందేహం లేదు. వాడికి రెండే అవలక్షణా లున్నాయి!' అన్నాడు.\n'ఏమిటవి?' అని అడిగారు మిగిలినవాళ్లు.\n'ఒకటి దురాగ్రహమూ, రెండు దుస్సాహసమూనూ!' అన్నాడు మిత్రుడు.\nఅప్పుడే అక్కడికి వస్తున్న అ వ్యక్తి తనను గురించి ఈ విమర్శ వింటూనే గబాగబా వచ్చి విమర్శించిన వాడి గొంతు పట్టుకుని, 'బుర్రతక్కువ వెధవా! నాకు దురాగ్రహమంటావా? గొంతు పిసికిపారేస్తాను! ఏమిటనుకున్నావో!' అని చంపబోయినంత పనిచేశాడు.\nమిగిలిన స్నేహితులు అతడిని విడిపించి, 'నీకు దురాగ్రహమూ, దుస్సహ నమూ ఉన్నట్లు నువ్వే రుజువుచేసుకున్నావులే!' అని హేళన చేశారు.",
            "book_page_end": 52,
            "story_id": "2011_12_17",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "అట్టమీది బొమ్మ",
            "book_page_start": 53,
            "pdf_page_start": 53,
            "pdf_page_end": 53,
            "author": "సౌమ్యా భరద్వాజ్",
            "genre": "వ్యాసం",
            "moral": "చెడు అలవాట్లు, వశీకరణ శక్తులు మన జీవితంలోకి జొరబడినప్పుడు, వాటిని ప్రతిఘటించడానికి నిత్య పోరాటం చేయాలి.",
            "keywords": [
                "యులిసెస్ సాహసగాథ",
                "చిత్రా",
                "గ్రీకు గాథ",
                "సిరెన్స్ పిలుపు",
                "ముఖచిత్ర వివరణ"
            ],
            "characters": [
                "యులిసిస్",
                "సిర్సె",
                "సిరెన్ మహళలు"
            ],
            "locations": [
                "గ్రీకు ద్వీపం"
            ],
            "content": "డిసెంబర్ సంచికలో మీరు చూస్తున్న ఈ అద్భుతమైన వర్ణచిత్రం యులిసెస్ సాహసగాథల ప్రామాణిక సీరియల్ కోసం వేసిన కళాచిత్రాలలోనివి. చందమామ ప్రియతమ చిత్రకారులు శ్రీ చిత్రా వేసిన చిత్రమిది.\nకంప్యూటర్ యుగం ఉనికిలో లేని కాలంలో చిత్రా గారు ఈ చిత్రంలో వేసిన నీలి, అరుణ వర్ణ చ్ఛాయలు ఈ కథ గాఢతను పరిచయం చేయడమే కాదు.. కథా నాయకుడు యులెసిస్ ఎదుర్కొంటున్న ప్రమాద తీవ్రత స్థాయిని కూడా పరమాద్భుత రీతిలో వివరిస్తున్నాయి. కథ, చిత్రం ఇందులో ఎంత బాగా ఇమిడిపోయాయంటే, ఈ రెండూ పరస్పరం సౌందర్యాత్మకంగా ప్రశంసించుకుం టున్నట్లు కనిపిస్తున్నాయి.\nఈ సీరియల్ చందమామలో 1957-58లో ప్రచురించబడింది. “సిరెన్స్ పిలుపు”ను ప్రతిబింబిస్తున్న ఈ చిత్ర దృశ్యం గ్రీకు గాథలోని ఒక దృశ్యం. ఈ కథలో కథానాయకుడు యులిసిస్ ఇంటిపై బెంగ పెట్టుకుని ఉంటాడు. అతడిని ప్రేమించిన మంత్రగత్తె సిర్సె అతడిని విముక్తి చేయాలని నిశ్చయించుకుంటుంది. తిరుగుప్రయాణంలో అతడు ఎదుర్కొనే ప్రమాదాలను గురించి ఆమె అతడిని హెచ్చరిస్తుంది.\nసిరెన్ మహళలు అతీత శక్తులు కలిగిన ప్రమాదకర వ్యక్తులు. వీళ్లు ప్రజలు తమ ద్వీపానికి వచ్చేలా ఆకర్షిస్తారు. వారు పాడే పాటను వినే ఏ వ్యక్తి అయినా ప్రతిఘటన అనేది లేకుండా ద్వీపంలోకి అడుగెడతారు. అక్కడినుంచి వెనుదిరగటం అసాధ్యం. అలాంటి వశీకరణ శక్తుల నుంచి యులెసిస్, అతడి సిబ్బంది. ఎలా తప్పించుకుంటార నేది కథను మలుపు తిప్పుతుంది. ఈ సందర్భాన్ని తెలిపే క్రమంలో ఈ ప్రత్యేక వర్ణ చిత్రం రూపొందింది.\nఈ మంత్రశక్తులు జీవితంలో మనం ఎదుర్కొనే చెడుగుణాల లాంటివని మా బృంద సభ్యులలో ఒకరు ఇటీవలే వ్యాఖ్యానించారు. నిజంగానే చెడు అలవాట్లు మన జీవితం లోకి జొరబడుతున్నాయి. అవి మనను ఆకర్షించి, మన మనస్సులను ఆక్రమిస్తున్నాయి. వీటిని ప్రతిఘటించడానికి మనం నిత్య పోరాటం చేస్తుండాలి. యులిసిస్ లాగా మనం వీటిని ఎలా ప్రతిఘటిస్తామన్నది మన స్వంత గాథే అవుతుంది మరి.\nఈ అద్భుత వర్ణచిత్రాన్ని మీరు ఆస్వాదిస్తారని ఆశిస్తున్నాము. నూతన సంవత్సరం జనవరి మాసంలో మీ అందరికోసం మరొక అద్భుత ముఖచిత్రాన్ని తీసుకురాబోతున్నం దుకు సంతోషిస్తున్నాము.",
            "book_page_end": 53,
            "story_id": "2011_12_18",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "నిజమైన నిధి",
            "book_page_start": 54,
            "pdf_page_start": 54,
            "pdf_page_end": 54,
            "author": "ఎం. మురళీమోహన్",
            "genre": "నీతి కథ/ధార్మిక కథ",
            "moral": "విద్యే నిజమైన సంపద. చిత్తశుద్ధి లేని విద్యాభ్యాసం పనికిరాదు. విద్య మనతో చివరికంటా మిగిలిపోయే తరగని నిధి.",
            "keywords": [
                "కబీరుదాసు",
                "శిష్యులు",
                "విద్య",
                "నిధి",
                "ఉద్యోగం",
                "ఆహారం"
            ],
            "characters": [
                "కబీరుదాసు",
                "మేధాంశుడు",
                "శిష్యులు"
            ],
            "locations": [
                "కంచిపేట గ్రామం"
            ],
            "content": "కంచిపేట గ్రామంలో కబీరుదాసు అనే గురువు వద్ద కొంతమంది శిష్యులు విద్యాభ్యాసం చేస్తుండేవారు. ఒకరోజు గురువుగారు శిష్యగణాన్ని పిలిచి వారికెదురుగా ఆహారం, ఉద్యోగం, విద్య అనే చీటీలు గల మూడు పెట్టెల్ని ఉంచాడు. ఆయా పెట్టెల్లోంచి తలా ఒక చీటీ తీసుకొమ్మని ఆదేశించాడు. శిష్యులందరూ పెట్టెల చుట్టూ మూగి తమకు నచ్చిన చీటీలు తీసుకున్నారు. కబీరుదాసు శిష్యులందర్నీ చీటీలవారీగా మూడు జట్లుగా విడివడమని చెప్పాడు. ‘ఆహారం’ జట్టులో అధికంగానూ, 'ఉద్యోగం' జట్టులో అంతకంటే కొద్దిగా తక్కువ మంది ఉండగా చిత్రంగా 'విద్య' జట్టులో మేధాంశుడు ఒక్కడే ఉండటం గమనించాడు.\nమేధాంశునితో 'విద్య'ని ఎన్నుకోవడానికి కారణం అడగ్గా అతడు “మీలో ‘ఆహారం’ ఎన్నుకున్న వారికి కేవలం ఆహారం మాత్రమే దొరుకుతుంది. ‘ఉద్యోగం' ఎంపిక చేసుకున్నవా రికీ కొలువు తద్వారా ఆహారం దొరుకుతాయి. కానీ 'విద్య' ద్వారా నాకు ఉద్యోగం, తత్ఫలి తంగా ఆహారమూ ఇలా మూడూ లభించే అవకాశముంటుంది,\" అని చెప్పాడు.\nఈ సమాధానంతో సంతృప్తి చెందిన కబీరుదాసు తతిమా శిష్యులనుద్దేశించి, 'చిత్తశుద్ధి లేని విద్యాభ్యాసం ఎందుకూ పనికిరాదు. విద్య కోసం వచ్చిన మీరు తొలి ప్రాధ్యాన్యత విద్యకే ఇవ్వాలి. మిగిలినవన్నీ విద్యద్వారా సమకూరుతాయి. అంతెందుకు ఆ పెట్టెల వంక చూడండి. ‘ఆహారం’ అన్న పెట్టె చుట్టూ అధిక సంఖ్యాకులు చేరడం వల్ల ఆ పెట్టె పూర్తిగా ఖాళీ అయి పోయి బాగా చిరిగింది. రెండో పెట్టె కూడా అందుకు తీసిపోని విధంగా ఉంది. ఇక ఎన్నటికీ తరగని నిధి వంటి 'విద్య' అన్న పెట్టెమాత్రం నిండుగా ఉంది. ఆహారం తిన్నాక త్వరగా అరిగిపోతుంది. ఉద్యోగం మీలో జవసత్వాలున్నంతవరకే నిర్వర్తించగలుగుతారు. కానీ నేర్చుకున్న విద్య మాత్రం మనతో పాటు చివరికంటా మిగిలిపోతుంది. అందుకే ‘విద్యయే నిజమైన విత్తము' అంటూ శిష్యులకు కనువిప్పు కలిగించాడు.",
            "book_page_end": 54,
            "story_id": "2011_12_19",
            "raw_genre_backup": "నీతి కథ/ధార్మిక కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 19,
        "author_counts": {
            "చందమామ బృందం": 3,
            "సంపాదకులు": 1,
            "J. Narayana Murthy": 1,
            "Sandeep H. Dave": 1,
            "గుండ్రాతి సుబ్రహ్మణ్యంగౌడ్ (కల్పితం)": 1,
            "ఎమ్. వీరరాఘవయ్య": 1,
            "ఎ. పుష్పాంజలి": 1,
            "పారుపూడి వెంకట సత్యనారాయణ": 1,
            "అవసరాల రామకృష్ణా రావు": 1,
            "వెంకటేష్": 1,
            "మధురశ్రీ": 1,
            "పాలంకి వెంకట రామచంద్రమూర్తి": 1,
            "ఆర్ విశ్వేశ్వర శాస్త్రి": 1,
            "బి.శివన్నారాయణ": 1,
            "బి.వి. పట్నాయక్": 1,
            "సౌమ్యా భరద్వాజ్": 1,
            "ఎం. మురళీమోహన్": 1
        },
        "genre_counts": {
            "వ్యాసం": 2,
            "ఆహ్వానము": 1,
            "వ్యాసం (జ్ఞాపకాలు)": 2,
            "జానపద కథ (బేతాళ కథ)": 1,
            "నీతి కథ": 1,
            "సాంఘిక కథ": 1,
            "పంచతంత్ర కథ": 1,
            "నీతి కథ/సాంఘిక కథ": 4,
            "సాంఘిక కథ/నీతి కథ": 1,
            "ధార్మిక కథ": 1,
            "చరిత్ర/హాస్యం": 1,
            "సాంఘిక కథ/రైతు సమస్యలు": 1,
            "హాస్యం": 1,
            "నీతి కథ/ధార్మిక కథ": 1
        }
    }
}