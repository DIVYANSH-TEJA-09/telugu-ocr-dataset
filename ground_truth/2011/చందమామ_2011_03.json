{
    "book_id": "చందమామ_2011_03",
    "stories": [
        {
            "title": "యువ విజేతలు",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "ఇంటర్వ్యూ/వ్యాసం",
            "moral": "మానసిక శక్తిని, వ్యక్తిత్వాన్ని పెంచి ఉత్తమ పౌరులుగా తీర్చిదిద్దే క్రీడల్లో ప్రతి చిన్నారీ తప్పక పాల్గొనాలి. పెద్ద కలలు కనండి, కష్టపడి పనిచేయండి.",
            "keywords": [
                "సనీకా దివేకర్",
                "టేబుల్ టెన్నిస్",
                "యువ విజేత",
                "క్రీడలు",
                "శిక్షణ",
                "స్వర్ణపతకం"
            ],
            "characters": [
                "సనీకా వివేక్ దివేకర్",
                "శైలజా గోహడ్"
            ],
            "locations": [
                "థానే",
                "మహాబలేశ్వర్",
                "ఐరోలి",
                "పూణే",
                "భారతదేశం"
            ],
            "content": "విజయాలు:\n• సబ్ జూనియర్ కేటగిరీలో టేబుల్ టెన్నిస్లో ప్రస్తుతం భారత్లో 3వ స్థానం.\n• 2007లో జాతీయ క్రీడల్లో కంచుపతకం\n• 2007లో మహాబలేశ్వర్లో జరిగిన స్టేట్ ఛాంపియన్ 'షిప్లో కేడెట్ గర్ల్ సింగిల్స్ టైటిల్ గెల్చుకుంది.\n2007లో మహారాష్ట్ర, ఐరోలిలో జరిగిన కేడెట్ గర్ల్స్ సింగిల్స్ ఛాంపియన్షిప్ గెల్చుకుంది.\n• 2008లో మహారాష్ట్ర, పూనేలో జరిగిన సబ్ జూనియర్ స్టేట్ ఛాంపియన్షిప్లో టీమ్ ఈవెంట్లో స్వర్ణపతకం సాధించింది.\nసనీకా వివేక్ దివేకర్\nసనీకా వివేక్ దివేకర్ మహా రాష్ట్రలోని థానేకి చెందిన 13 ఏళ్ల అమ్మాయి. తను బ్రాహ్మణ విద్యాలయలో చదువుతూ, ప్రొఫెషనల్ టేబుల్ టెన్నిస్ క్లబ్ తరపున ఆడుతోంది.\nఈమె 2006లో థానేలోని ప్రొఫెషనల్ టేబుల్ టెన్నిస్ క్లబ్లో చేరింది. ఆమె కోచ్ శైలజా గోహడ్ తన ప్రతిభా పాటవాలను గమనించి ఆమె పట్ల జాగ్రత్త తీసుకున్నారు.\nసనీకా ప్రతిరోజు 6 గంటలపాటు కఠోర శిక్షణ పొందు తోంది. రోజువారీ అభ్యాసానికి, టోర్నీలలో పాల్గొనడానికి బాగా శక్తి అవసరం. దేశం కోసం ఆడాలని సనీకా ప్రయత్ని స్తోంది. తన శిక్షణలో భాగంగా యోగా సెషన్లలో కూడా ఈమె పాల్గొంటోంది.\nమానసిక శక్తిని, వ్యక్తిత్వాన్ని పెంచి ఉత్తమ పౌరులుగా తీర్చిదిద్దే క్రీడల్లో ప్రతి చిన్నారీ తప్పక పాల్గొనాలని సనీకా భావిస్తోంది.\nయువపాఠకులకు ఆమె ఇచ్చే సందేశం ఒక్కటే..\n“ఆటలు ఆడండి. పెద్ద కలలు కనండి, మీకోసం, మీ తల్లితండ్రుల కోసం, మీ పాఠశాలకోసం, మీ స్నేహితుల కోసం మీరు కష్టించి పనిచేయండి.”\nఈనెల ఉదయతార సనీకా దివేకర్కి చందమామ శుభాకాంక్షలు.",
            "book_page_end": 3,
            "story_id": "2011_03_01",
            "raw_genre_backup": "ఇంటర్వ్యూ/వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఆహ్వానము",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "సంపాదకీయం",
            "moral": "జీవితంలో వినోదంతో పాటు కఠోర శ్రమకు సమతుల్యం అవసరం.",
            "keywords": [
                "హోలీ",
                "మహాశివరాత్రి",
                "డిజిటల్ ఉత్పత్తులు",
                "3డి కామిక్",
                "సంపాదకీయం"
            ],
            "characters": [],
            "locations": [],
            "content": "ప్రియ మిత్రులారా!!!\nమార్చ్ నెలకు స్వాగతం. ఈ నెల ప్రత్యేకమైనది. హోలీ, ఫైనల్ పరీక్షల రూపంలో ఈ నెల సరదా, తీవ్ర శ్రమల మేలు కలయికగా ఉంటుంది. మన జీవితాలను సరదా మరియు కఠిన శ్రమ రెండింటితో సమతుల్యం చేసుకోవాలనే నిజాన్ని ఇది మనకు నొక్కి చెబుతుంది. మతపరంగా చూస్తే మహాశివరాత్రి ఈ నెలలోనే వస్తోంది. దేశవ్యాప్తంగా హిందువులకు ఇది చాలా ముఖ్యమైన పండుగ.\nచందమామ రూపొందించనున్న పలు డిజిటల్ ఉత్పత్తులను మేము ఇదివరకే సూచించి ఉన్నాము. దీంట్లో భాగంగా, మా యువ పాఠకులకోసం ఒక కొత్త 3డి. కామిక్పుస్తకం తీసుకొస్తున్నాము. ఇది నిజంగా మనకు ఒక కొత్త అనుభవం. ఇంగ్లీషు, హిందీ, సంస్కృతంలో ఆడియో కథలు కూడా త్వరలో విడుదల కానున్నాయి. వీటిపై మరిన్ని వివరాలు త్వరలో తెలుపగలము. ఇంకా టెలివిజన్ కోసం మేము మొబి సోడ్స్ మరియు యానిమేషన్ సీరియల్స్ని కూడా ప్రారంభించాము. వీటి వివరాలను కూడా అతి త్వరలో మీకు తెలుపగలము.\nపదే పదే చెబుతున్నట్లుగా మీ విలువైన అభిప్రాయాలు మాకెంతో అవసరం. నిజాయితీతో కూడిన మీ అభిప్రాయాలను మేం గౌరవిస్తున్నాము. ఈలోగా ఈనెల కథల నిధి మీకోసం సిద్ధమైంది చూడండి.\n- సంపాదకులు",
            "book_page_end": 5,
            "story_id": "2011_03_02",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "సంపాదకులు",
            "genre": "పఠకుల స్పందన",
            "moral": "",
            "keywords": [
                "పఠకుల లేఖలు",
                "చందమామ",
                "సాంస్కృతిక వారసత్వం",
                "ముద్రణ నాణ్యత",
                "ఎంటీవీ ఆచార్య"
            ],
            "characters": [],
            "locations": [
                "హైదరాబాద్",
                "ముషీరాబాద్",
                "చిలకలపూడి"
            ],
            "content": "జనవరి సంచికతో చందమామకు గ్రహణం కొంచెం తొలిగినట్లయింది. కానీ గత సెప్టెం బర్కి ముందు చందమామ సైజులోనే ఉంది. చందమామకు గ్రహణం పూర్తిగా తొలుగుతుం దని ఆశించవచ్చా! - 'రచన' శాయి, హైదరాబాద్\nచందమామ మా సాంస్కృతిక వారసత్వం. భవిష్యత్తులో ధర పెంచినా పత్రికను కొనకుండా ఉండలేము. కాని ముద్రణ నాణ్యతను మాత్రం తగ్గించకండి. చందమామ పదికాలాలపాటు వర్ధిల్లాలి. - ఆకాంక్ష, హైదరాబాద్\nచందమామలో కథలు, బొమ్మలు గురించి చెప్పపనిలేదు. జి.కె, పజిల్స్, జోక్స్ మా చందమామలోనే ఎందుకు? వాటికి ఇతర పుస్తకాలు చాలానే ఉన్నాయి కదా! వీటివల్ల మంచి కథలు తగ్గిపోతున్నాయి. మునుపటిలా పూర్తిగా కథలతో, పూర్తి వర్ణచిత్రాలతో 4 పుటల సీరియల్స్ ని ప్రచు రించండి. - వెంకటేష్, ముషీరాబాద్\nచందమామలో ఎన్నో కథలతో బాటు చిన్ని కథలు ప్రచురిస్తున్నందుకు సంతోషం. 80 ఏళ్ల మాబోటి వారు ఏ సంచికా వదలకుండా చదివింపజేసే శక్తి చందమామ కున్నది. పాత చిత్రకారుడు శ్రీ ఎంటీవీ ఆచార్య గారు వేసిన శ్రీకృష్ణలీల ముఖచిత్రం ముగ్ధమనోహరంగా ఉంది. - బొడ్డపాటి రాజేశ్వరమూర్తి, చిలకలపూడి, కృష్ణాజిల్లా\nశ్రీ మూర్తిగారూ! మీ వంటి పెద్దలు, పెద్దల్లాంటి పిల్లల ఆదరణే చందమామకు తొలినుంచి ఊపిరి పోస్తోంది. తదుపరి ఉత్తరంలో మీ ఫోన్ లేదా మొబైల్ నంబర్ రాసి పంపండి. మీ చందమామ జ్ఞాపకాలు మీ ఫోటోతో సహా అవసరం. 80 సంవత్సరాల వయస్సులోనూ చందమామను చదువుతూ సూచనలందిస్తున్నారు. మీకు కృతజ్ఞతలు మరియు నిండు నూరేళ్లు.\nసంపాదకులు",
            "book_page_end": 6,
            "story_id": "2011_03_03",
            "raw_genre_backup": "పఠకుల స్పందన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అసలు రహస్యం",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "సామాజిక కథ",
            "moral": "సంపదకు నిజమైన రహస్యం ఓర్పు, కృషి, పట్టుదల, నిజాయితీ మరియు నేర్పు.",
            "keywords": [
                "కృషి",
                "నిజాయితీ",
                "పట్టుదల",
                "ఆస్తి",
                "సింగుపాలెం"
            ],
            "characters": [
                "భూమయ్య",
                "యువకులు"
            ],
            "locations": [
                "సింగుపాలెం గ్రామం"
            ],
            "content": "భూమయ్య అనే ఒక యాభై ఏళ్ళ వ్యవసాయ దారుడికి, ఒక్క సింగుపాలెం గ్రామంలోనే కాక, ఆ చుట్టు పక్కల వున్న గ్రామాల్లో కూడా చాలా తెలివైన వాడనీ, వివేకి అనీ మంచి పేరున్నది. ఆయన ఇరవైఏళ్ళ యువకుడిగా, కేవలం కట్టుబట్టలతో ఎక్కడి నుంచో, ఆ గ్రామం వచ్చి పదెకరాల పొలం, ఇతరత్రా కొన్ని ఆస్తి పాస్తులు సంపాయించాడు.\nఒకనాటి సాయంవేళ భూమయ్య గ్రామ చెరువు గట్టునవున్న మర్రిచెట్టు కింద కూర్చుని, చెరువులో ఈదుతున్న బాతుల్నీ, చెరువు నీళ్ళ పైన ఎగురుతున్న కొంగల్నీ చూస్తూ ఆనందిస్తూండగా, ఇద్దరు యువ కులు అక్కడికి వచ్చి, ఆయన పక్కనే కూర్చున్నారు.\nకొంతసేపు ఏదో పిచ్చాపాటీ మాట్లాడాక యువ కుల్లో ఒకడు, “మావయ్యా, నిన్నొక ప్రశ్న అడగాలను కుంటున్నాను,” అన్నాడు.\nభూమయ్య చిరునవ్వు నవ్వి, “అలాగే అడుగు. నువ్వు పెద్దవాళ్ళను ప్రశ్నలడిగి మంచీ, చెడూ తెలుసు కోవలసిన వయసు వాడివిగదా!” అన్నాడు.\n“మావయ్యా, ఎప్పుడో నువ్వీ గ్రామం వచ్చినప్పుడు, డబ్బున్న వాడివేం కాదని గ్రామంలో చెప్పుకుంటారు. మరిప్పుడేమో గ్రామంలో వున్న కొద్ది మంది ఆస్తిపరుల్లో నువ్వొకడివి. ఇంత ఆస్తి ఎలా సంపాదించావు? దాని వెనకవున్న రహస్యమేంటి?” అడిగాడు యువకుడు.\nఆ ప్రశ్నకు భూమయ్య ఆప్యాయంగా యువకుడి భుజం తట్టి, “మాది సత్య కాలం నాయనా. ఓర్పూ, కృషీ, పట్టుదలా, నిజాయితీ, నేర్పూ-ఇదీ అసలు రహస్యం! ఆస్తి సంపాదనకు అడ్డుదారులు లేవు!” అంటూ పెద్దగా నవ్వాడు.",
            "book_page_end": 7,
            "story_id": "2011_03_04",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "స్వేచ్ఛ",
            "book_page_start": 9,
            "pdf_page_start": 9,
            "pdf_page_end": 9,
            "author": "కోలార్ కృష్ణ అయ్యర్",
            "genre": "నీతి కథ",
            "moral": "బందీగా ఉన్న వారికి స్వేచ్ఛ యొక్క విలువ తెలుస్తుంది; ఇతరుల స్వేచ్ఛను గౌరవించాలి.",
            "keywords": [
                "స్వేచ్ఛ",
                "బందీ",
                "సైనికుడు",
                "పంజరం",
                "పక్షులు"
            ],
            "characters": [
                "గురు గోవింద్ సింగ్",
                "దుకాణాదారుడు"
            ],
            "locations": [
                "శత్రు చెరసాల",
                "దుకాణం"
            ],
            "content": "గురు గోవింద్ సింగ్ అనే సైనికుడొకడు యుద్ధ ఖైదీగా పది సంవత్సరాలు శత్రు చెరసాలలో ఉండి విడుదలై తన స్వగ్రామానికి వెళుతూ దారిలో, ఒకతను పక్షులను బంధించి పంజరాలలో అమ్ముతున్న దుకాణానికి వెళ్ళాడు.\n“అయ్యా నీ వద్దనున్న అన్ని పక్షులను ఎంత వెలకు అమ్ముతావు?” అని అడిగాడు సైనికుడు దుకాణాదారుణ్ణి.\n“ఒక వంద రూపాయలు!”\nగురుగోవింద్ సింగ్ తన వద్దనున్న వంద రూపాయలను ఇచ్చి అన్ని పక్షులను కొనేశాడు.\nవెంటనే పంజరాల తలుపులు తెరచి అన్ని పక్షుల్నీ పంజరాల నుంచి వదిలివేశాడు.\nఅవి గంతులేసుకుంటూ ఆకాశంలోకి ఎగిరిపోయాయి. పంజరాలను సైనికుడు నేలపడేసి ధ్వంసం చేశాడు.\nదుకాణదారుడు ఈ వింత ప్రవర్తనను చూసి నవ్వుతూ.. \"నీకు పిచ్చి పట్టిందా? డబ్బిచ్చి కొన్న పక్షులను అలా వదిలేశావు\" అన్నాడు.\n“నాకేమి పిచ్చి లేదు. నేను పదేండ్లు శత్రు చెరసాలలో బందీగా ఉండి విడుదలై ఇప్పుడే మా గ్రామానికి వెళ్తున్నాను. బందీగా ఉండి స్వేచ్ఛగా బయటకు రావడంలో ఎంత సంతోషం ఉన్నది నాకు తెలుసు. ఆ పక్షులూ అంతేగా! చూడండి. అవి ఎంత సంతోషంగా ఆకాశంలో విహరిస్తున్నాయో” అని తానూ గంతులు వేస్తూ, నవ్వుతూ, నాట్యం చేస్తూ తన స్వగ్రామంవైపు వెళ్ళిపోయాడా సైనికుడు. - కోలార్ కృష్ణ అయ్యర్",
            "book_page_end": 9,
            "story_id": "2011_03_05",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "బాధ్యత",
            "book_page_start": 10,
            "pdf_page_start": 10,
            "pdf_page_end": 10,
            "author": "భీమవరపు పురుషోత్తం",
            "genre": "నీతి కథ",
            "moral": "బాధ్యత అనేది గారడీ కర్రలాంటిది; బాధ్యత మోయని మనిషి జీవితంలో తూకం తప్పుతాడు.",
            "keywords": [
                "బాధ్యత",
                "విశ్వరూపుడు",
                "కుమారగుప్తుడు",
                "వ్యాపారం",
                "గారడీ"
            ],
            "characters": [
                "విశ్వరూపుడు",
                "కుమారగుప్తుడు",
                "గారడీ యువతి"
            ],
            "locations": [
                "గోపాలపురం"
            ],
            "content": "గోపాలపురంలో, విశ్వరూపుడనే వణిక్ ప్రముఖుడుండేవాడు. అతడు, తరతరాలనుండి వస్తున్న వ్యాపారాన్ని, తన హయాంలో కూడా వృద్ధి చేశాడు. అతడి, ఒక్కగానొక్క కొడుకు కుమారగుప్తుడు పెద్దవాడయి, అన్నిటికీ అందివచ్చాడు.\nకుమారగుప్తుడు, తండ్రిలాగే నైపుణ్యశాలి. కానీ ఏ పనీ బాధ్యతగా చేసేవాడు కాదు. అతడికి అప్పగించిన పనులేవీ సక్రమంగా పూర్యయ్యేవి కాదు.\nవిశ్వరూపుడు, ఎంత బోధించినా, కుమారగుప్తుడు బాధ్యతను అలవర్చుకోలేక పోయాడు. వ్యాపారం, తన తదనంతరం ఏమవుతుందోనని తండ్రి బెంగపెట్టుకున్నాడు.\nఒకనాడు, తండ్రీ కొడుకులు వ్యాపారం పనిమీద పక్కవూరు వెళ్లి, గుర్రపుబగ్గీ మీద తిరిగి వస్తుంటే, పొలిమేరల్లో గారడీ జరుగుతోంది.\nగారడీ యువతి, అంతెత్తు కర్రల మీద కట్టిన తీగమీద లాఘవంగా నడుస్తోంది. రెండుచేతుల్లో పొడవాటి వెదురుకర్ర అడ్డంగా పట్టుకుని, తూకం సరిచూసుకుంటూ అడుగులేస్తోంది.\nకుమారగుప్తుడు, దాన్ని అబ్బురపాటుగా చూస్తూ, “నాన్నగారూ! ఆమె చేతిలో వెదురుబొంగే ఆమె చాతుర్యానికి మూలం!\" అన్నాడు ఉత్సాహంగా.\n“బాధ్యత కూడా ఆ కర్రలాంటిదే నాయనా! బాధ్యత మోయని మనిషి, జీవితంలో తూకం తప్పుతాడు,\" అన్నాడు విశ్వరూపుడు. తన పొరపాటు గ్రహించిన కుమార గుప్తుడు, ప్రతిపనిలోనూ బాధ్యత వహించి, తండ్రిని మించిన వర్తకుడయ్యాడు.\n- భీమవరపు పురుషోత్తం",
            "book_page_end": 10,
            "story_id": "2011_03_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "స్వప్న వృక్షం",
            "book_page_start": 11,
            "pdf_page_start": 11,
            "pdf_page_end": 16,
            "author": "చందమామ బృందం",
            "genre": "బేతాళ కథ",
            "moral": "విజ్ఞత, సహనం, మరియు దైవ నిర్ణయాలపై విశ్వాసం ఉంటే శుభం జరుగుతుంది.",
            "keywords": [
                "స్వప్నవృక్షం",
                "శివచరణుడు",
                "మహేంద్రహేళుడు",
                "పట్టపుటేనుగు",
                "రాజయోగం",
                "తాంత్రికుడు"
            ],
            "characters": [
                "విక్రమార్కుడు",
                "బేతాళుడు",
                "శివచరణుడు",
                "ధర్మదాసు",
                "జితేంద్రుడు",
                "మహేంద్రహేళుడు",
                "చందనవీణ",
                "సర్వసైన్యాధ్యక్షుడు"
            ],
            "locations": [
                "స్వర్ణధార రాజ్యం",
                "అరుణాచలం",
                "కారాగారం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్లి, చెట్టు పైనుంచి శవాన్ని దించి భుజాన 'వేసుకుని, ఎప్పటిలాగే మౌనంగా శ్మశానం కేసి నడవసాగాడు.\nఅప్పుడు శవంలోని బేతాళుడు, 'రాజా! నీవెవరయిందీ, ఎందుకు ఇంత శ్రమపడుతున్నదీ నాకు తెలియ దుగానీ, నీ పనిని ఇతరులు అపార్థం చేసుకునే ప్రమాదముంది. మేలు చేయ గోరినప్పటికీ, కారాగారం పాలై, అదృష్ట వశాత్తూ బయటపడిన శివచరణుడి కథ చెబుతాను. శ్రమ తెలియకుండా విను' అంటూ ఇలా చెప్పసాగాడు.\nస్వర్ణధార రాజ్యంలో ధర్మదాసు అనే రైతు ఉండేవాడు. అతనికి శివచరణుడు ఒక్కగా నొక్క కొడుకు. వాడు పుట్టినప్పుడు జాతకం చూసిన జ్యోతిష్కుడు “వీడికి రాజయోగం ఉంది,\" అని చెప్పాడు. ధర్మదాసు, తన కొడుకుకు మంచి చదువు చెప్పించడానికి అరుణాచలంలోని జితేంద్రుడనే ముని దగ్గర వదిలి వచ్చాడు. శివచరణుడు చదువు లోనే కాక, నడవడికలో కూడా మిన్నగా ఉండి పేరు పొందాడు. అతడికి యుక్త వయసు వచ్చాక ఒక రోజు జితేంద్రుడు చేర బిలిచి “నాయనా! నీ విద్యాభ్యాసం ముగి సింది. నీకు ఉజ్వల భవిష్యత్తు ఉంది. నీకు నా ఆశీస్సులు. వెళ్లిరా,” అని చెప్పాడు.\nశివచరణుడు, గురువు పాదాలకు నమ స్కరించిక తల్లిదండ్రుల వద్దకు బయలు దేరాడు. కొద్ది రోజుల తరవాత ఒక ప్రాంతం చేరిన అతనికి అద్భుతమైన దివ్య పరిమళం సోకింది. అది ఎక్కడినుంచి వస్తున్నదో తెలుసుకోవడానికి ముందుకు సాగాడు.\nఅతనికి ఒక మహావృక్షం కనిపించింది. దానికి ఒకే రకం పుష్పాలు లేవు. వివిధ పరి ణామాల్లో వివిధ రకాలుగా ఉన్నాయి. ఆ వృక్షం నీడన నడుం వాల్చాడు. అతనికి వెను వెంటనే నిద్ర పట్టేసింది. నిద్రలో అతనికో స్వప్నం వచ్చింది. శివచరణుడు ఒక సభలో ఆసీనుడై ఉన్నాడు. సభికులందరూ జయ జయధ్వానాలు పలుకుతున్నారు. అతని మీద కాసుల వర్షం కురుస్తున్నది. పండి తులు అతడికి పల్లకీ కట్టారు.\nమెలకువ వచ్చిన శివచరణుడు అలాంటి సత్కారం జరగాలని తన మనసులో ఏదో మూల ఉండి ఉంటుంది. అదే స్వప్నరూపం దాల్చింది, అని భావించి నవ్వుకున్నాడు. అక్కడి నుంచి బయలుదేరే ముందు ఆ వృక్షం తాలూకు పుష్పాలు కొన్ని మూట గట్టుకున్నాడు. ఊరు చేరిన శివచరణుడు ఉద్యోగ ప్రయత్నం చేశాడు. కానీ అది ఫలించలేదు. తను తెచ్చిన వింత పుష్పాలు వాడిపోకుండా అలాగే తాజాగా ఉండటం గమనించిన శివచరణుడు అది దేవవృక్షం* అని నిర్ధారించుకున్నాడు.\nఒక రోజు జమీందారు గోవర్ధన గిరి భూష ణుడు కవిత్వం పోటీలు నిర్వహిస్తున్నట్లు చాటింపువేశారు. చాలామంది ఉత్సాహం చూపించారు. మిత్రులు అతణ్ణి పోటీకి వెళ్లమని ప్రోత్సహించారు.\nఅతడా పోటీకి హాజరయ్యాడు. ఎందరో పండితులు వచ్చి కవిత్వం చెప్పారు. శివచర ణుడు తన వంతుగా కవిత్వం పూర్తి చేసే సరికి పండితులు అతని ప్రతిభకు నివ్వెర పోయి కరతాళధ్వనులు చేశారు. జమీం దారు శివచరణుణ్ణి హృదయానికి హత్తు కుని ఘనంగా సత్కరించాడు. బంగారు కాసులు కానుకగా ఇచ్చి పల్లకీలో ఇంటికి సాగనంపాడు.\nఆనాడు మహావృక్షం కింద నిదురించిన ప్పుడు వచ్చిన స్వప్నం ఇలా నిజం కావడం గమనించి శివచరణుడు ఆశ్చర్యపోయాడు. దీర్ఘంగా ఆలోచించిన శివచరణుడు ఆ వృక్షానికి అటువంటి మహత్తు ఉంటే ఆ వృక్షం తాలూకు పుష్పాలకు కూడా అటు వంటి మహత్తు ఉండి ఉండాలని భావించి కొన్ని పుష్పాలను తలకింద పెట్టుకుని నిద్రించాడు.\nఆ రాత్రి అతనికో స్వప్నం వచ్చింది. జమీందారు మనుష్యులు వచ్చి శివచరణు డిని అతని సమక్షానికి తీసుకుపోయారు. జమీందారు శివచరణుడికి తన దివాణంలో ఉద్యోగం ప్రకటించాడు.\nతెల్లవారింది. శివచరణుడు తనకొచ్చిన స్వప్నం మననం చేసుకుని అది నిజం అవు తుందో లేదో చూద్దామని భావించాడు.\nనెలగడిచింది. జమీందారు నుంచి ఎటు వంటి వర్తమానం అందలేదు. శివచరణుడు మొదటి స్వప్నం నిజం కావడం యాదృ 'చ్ఛికం అని భావిస్తుండగా, జమీందారు కబురు చేసి, తన దివాణంలో ఉద్యోగం ఇచ్చి, మంచి జీతం ఇచ్చాడు.\nదీనితో ఆ వృక్షానికి నిజంగానే మహత్తు ఉందని, ఆ చెట్టు కింద పడుకున్నప్పుడు గాని, ఆ పుష్పాలను తలకింద పెట్టుకుని పడుకున్నప్పుడు గాని, వచ్చిన స్వప్నాలు నిజం అవుతాయని రూఢి అయింది. దీంతో అతనా వృక్షానికి స్వప్న వృక్షం అని పేరు పెట్టాడు.\nఆ రాజ్యాన్నేలే రాజు మహేంద్రహేళుడు ధార్మికుడు. ప్రజాబంధువు. మాసానికోసారి ప్రజాదర్బారు పెట్టి రాజ్య సంక్షేమానికి ప్రజలనుంచి సూచనలు కోరేవాడు.\nతనకు తెలిసిన స్వప్నవృక్షం వృత్తాంతం బహిరంగపరిస్తే అది రాజుకి ఉపయోగపడ గలదని శివచరణుడు భావించి స్వప్నవృక్షం పుష్పాలు కొన్ని తీసుకుని పోయి, రాజుని కలిశాడు. స్వప్నవృక్షం కింద పడుకున్న ప్పుడు వచ్చిన స్వప్నాలు నిజం కావడం గురించి చెప్పి, ‘ఈ సమాచారం మీకు ఏ రకంగా అయినా ఉపయోగపడగలదేమో చూడండి,' అని తాను తెచ్చిన పుష్పాలు అందచేశాడు. మహేంద్రహేళుడు, ఆ పుష్పాలు స్వీకరించి శివచరణుడు ఆ రాత్రంతా ఉండటానికి బస ఏర్పాటు చేశాడు. ఆ రాత్రి మహేంద్రహేళుడు, శివచరణుడు అందించిన పుష్పాలు తలకింద పెట్టుకుని హంస తూలికాతల్పం మీద నిద్రించాడు. అప్పుడతనికొక స్వప్నం వచ్చింది.\nస్వప్నంలో యువరాణి చందనవీణ, శివ చరణుడి మెడలో వరమాల వేస్తూ కనిపిం చింది. మెలకువ వచ్చిన తర్వాత మహేంద్ర హేళుడు ఆ వింతస్వప్నానికి నివ్వెరపోయాడు.\nమరునాడు రాజు, శివచరణుణ్ణి రప్పించి, ‘నీవు అందజేసిన పుష్పాలు తలకింద పెట్టు కుని రాత్రి నిద్రించాను. స్వప్నంలో యువ రాణి చెలికత్తె నీ మెడలో వరమాల వేసింది,' అని చెప్పాడు. అది విన్న శివచరణుడు నవ్వుతూ ‘మహారాజా, ఆ స్వప్నం తప్పక నిజం అవుతుంది,' అన్నాడు.\nఅప్పుడు మహేంద్రహేళుడు, ‘నీకు అబద్ధం చెప్పాను. నిజానికి స్వప్నంలో నీ మెడలో వరమాల వేసింది చెలికత్తె కాదు, యువరాణి!' అని చెప్పాడు.\nఅది విన్న శివచరణుడు ఇరుకునపడ్డాడు. ఆ స్వప్నం నిజం అవుతుంది అంటే మహా రాజు తనను అత్యాశపరుడిగా భావించి శిక్షిస్తాడు. అది నిజం కాదు అంటే అంత వరకు తాను చెప్పింది కట్టుకథగా భావించి తన విలువైన సమయం హరించినందుకు శిక్షిస్తాడు. ఎలాగైనా శిక్ష తప్పదని భావిం చిన శివచరణుడు 'మహారాజా! యువ రాణి ఎక్కడ? నేనెక్కడ? నాకా అర్హత లేదు. నేను స్వప్నవృక్షం గురించి మీకు తెలియ పరచడంలో ముఖ్యోద్దేశం అది మీకు ఏ రకంగానైనా ఉపయోగపడుతుందేమో అన్న సదుద్దేశమే గాని, నాకు వేరే ఆలోచన లేదు.' అని మనవి చేశాడు.\nఅప్పుడు మహేంద్రహేళుడు ‘చూడబోతే నీవు మంత్రతంత్రాలు నేర్చిన తాంత్రికు డిలా ఉన్నావు. తాంత్రిక శక్తులతో పుష్పా లకు పూజలు చేసి, అవి నాకిచ్చి, నాకు అల్లుడివైనట్లు కల రప్పించి మాయ చేయా లని చూశావు. నిన్ను ఉపేక్షించను,' అని శివచరణుడిని కారాగారంలో పెట్టించాడు. శివచరణుడు తనకు పట్టిన దుస్థితికి చింతిం చాడు. మహారాజును కలిసి పెద్ద తప్పు చేసినట్లు భావించాడు.\nనెలరోజులు గడిచాయి. వృద్ధాప్యం మీద పడిన మహేంద్రహేళుడు వారసుడి ఎంపిక చేయదలిచాడు. రాజ్యాచారం ప్రకారం పట్టపుటేనుగు ఎవరిమెడలో పూల హారం వేస్తే వారు ఏలిక అవుతారు.\nమహారాజు అందుకు సమయం వచ్చిం దని భావించి చాటింపు వేయించాడు. ఒక శుభముహూర్తాన పట్టపుటేనుగుకు పూల దండ అందించి వీధిలోకి పంపారు.\nకొత్త రాజు ఎంపిక కాబోతున్న శుభ సందర్భాన కారాగారవాసులందరికీ రాజు స్వేచ్ఛ ప్రకటించాడు. శివచరణుడు కారా గారం నుంచి బయటకు వస్తుండగా, పట్ట పుటేనుగు సరాసరి అతని వద్దకు వచ్చి మెడలో పూలహారం వేసింది. ప్రజలు జయ జయధ్వానాలు చేశారు.\nస్వర్ణధార రాజ్యం సర్వసైన్యాధ్యక్షుడు శివచరణుడి ముందు మోకరిల్లి, 'ఈ క్షణం నుంచి మీరు మహారాజు. మీరే ఆజ్ఞ విధిం చినా శిరసావహిస్తాను,' అన్నాడు. శివచర ణుడు నేరుగా మహారాజు వద్దకు పోయి, 'మహారాజా, మిమ్మల్ని అపార్థం చేసుకు న్నాను. క్షమించండి,' అని ఆయన పాదాలు తాకాడు. మహారాజు శివచరణుడిని పైకి లేపి, హృదయానికి హత్తుకుని ‘నాయనా, పట్టపుటేనుగు నీ మెడలో హారం వేసినప్పుడు రాజపీఠానికి నీవు తగిన వాడివా, కాదా అన్న చిన్న సందేహం మదిలో మెదిలింది. నీ విజ్ఞత చూశాక, ఆ సందేహం తీరిపోయింది. ఈ రాజ్యంతో పాటు, నా కుమార్తెను కూడా చేపట్టి రాజ్యపాలన గావించు.' అన్నాడు. శివచరణుడు సంతోషంగా సమ్మతించాడు.\nఅంతవరకు కథ చెప్పిన బేతాళుడు, 'రాజా మంచిఉద్దేశ్యంతో వచ్చిన శివచరణు డిని తాంత్రికుడిగా భావించి చెరలో పెట్టిం చాడు. మహేంద్రహేళుడు. అవకాశం కలిసి వచ్చి, శివచరణుడు మహారాజయ్యాడు. సర్వసైన్యాధ్యక్షుడే అతనేం చెప్పినా చేస్తానని మోకరిల్లాడు. కానీ శివచరణుడు మహేంద్ర హేళుడిని ఉరితీయించి ప్రతీకారం తీర్చు కోకుండా అపార్థం చేసుకున్నందుకు మన్నిం చమని ఎందుకు పాదాభివందనం చేశాడు?\nమహేంద్రహేళుడు, శివచరణుడిని విజ్ఞు డని ఎందుకు స్తుతించాడు? యువరాణికి నేను తగను అన్న శివచరణుడు ఆమెతో వివాహానికి ఎందుకు సమ్మతించాడు?' అని ప్రశ్నించాడు.\nఅది విన్న విక్రమార్కుడు, 'బేతాళా! శివ చరణుడు తనను కలవడానికి వచ్చినప్పుడే మహారాజు అతను ప్రజాక్షేమం కాంక్షించే మనస్తత్వం ఉన్నవాడని అర్థం చేసుకున్నాడు. జితేంద్రుడి శిష్యుడు శివచరణుడు చెప్పా డంటే ఆ వృక్షంలో తప్పక మహత్తు ఉండి ఉంటుందని భావించబట్టేమహేంద్రహేళుడు ఆ పుష్పాలను తల కింద పెట్టుకుని నిద్రిం చాడు. యువరాణి, శివచరణుడి మెడలో వరమాల వేసినట్లు స్వప్నం వచ్చినప్పుడే మహా రాజు అది దైవనిర్ణయమని గ్రహించాడు.\nశివచరణుడి సహనం పరీక్షించడానికే మహారాజు అతడిని కారాగారంలో పెట్టిం చాడు. స్వప్నం, సత్యం అవుతుందని నమ్మ బట్టే పట్టపుటేనుగు పూలమాల వేసే రోజున శివచరణుడిని బయటకు రప్పించాడు. అదంతా అర్థం చేసుకున్నందునే శివచర ణుడు, మహేంద్రహేళుడిని క్షమార్పణ కోరి పాదాభివందనం చేశాడు.\nశివచరణుడు తనను అర్థం చేసుకోక పోతే శిక్షించే ప్రమాదం ఉందని మహేంద్ర హేళుడు ఊహించాడు. అయితే శివచర ణుడు అలా చేయక నిజం గ్రహించినం దునే, మహారాజు అతడిని విజ్ఞుడని కొని యాడాడు. ఇక శివచరణుడు, యువ రాణితో వివాహానికి సమ్మతించడానికి కారణం, ఇప్పుడతను సామాన్యుడు కాదు, మహారాజు. ఇప్పుడు అంతరాల సమస్యే లేదు. అందుకే పెళ్లికి సమ్మతించాడు.' అని సమాధానం చెప్పాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో పాటు మాయమై తిరిగి చెట్టెక్కాడు. - కల్పితం\n[ఆధారం : శివనాగేశ్వరరావు]",
            "book_page_end": 16,
            "story_id": "2011_03_07",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు",
            "book_page_start": 17,
            "pdf_page_start": 17,
            "pdf_page_end": 17,
            "author": "D. Chakravarthy",
            "genre": "జ్ఞాపకాలు",
            "moral": "",
            "keywords": [
                "బాల్యం",
                "జ్ఞాపకాలు",
                "రాము-శ్యాము",
                "విజయవాడ",
                "చందమామ పత్రిక"
            ],
            "characters": [
                "D. చక్రవర్తి",
                "విజయ శ్యామకుమార్ (అన్నయ్య)"
            ],
            "locations": [
                "విజయవాడ",
                "సత్యన్నారాయణపురం"
            ],
            "content": "మా చందమామ ఒక పుస్తకం మాత్రమే కాదు.. మా జీవితంలో భాగం, చెరపలేని ఓ మధురాను భూతి. 1980 మొదట్లో నాన్న ద్వారా చందమామ చదవడం అలవాటు అయ్యింది. విజయవాడ సత్యన్నారాయణపురంలో ఒక పురాతన గ్రంధాలయం వారు ఈ పుస్తకాలను అందుబాటులో ఉంచేవారు. మా నాన్నగారు కొనని పక్షంలో మేము అక్కడికి వెళ్ళి చదివే వాళ్ళం.\nమా ఇంట్లో నేను చిన్నవాడిని. అన్నయ్య పేరు విజయ శ్యామకుమార్. నాన్న చందమామ తెచ్చినప్పుడల్లా ముందుగా చివరి పేజీలో వచ్చే రాము-శ్యాముల చిత్ర కధలను చదివి ఆనందించే వారము.. మా చుట్టాలు మమ్మల్ని రాము-శ్యాము గానే పలకరించే వారు.\nఒకే చందమామని ఇద్దరం ఒక్కసారే చదవాల్సి వచ్చినప్పుడు ‘ప్రక్కప్రక్కనే కూర్చుని చదువుదాం, ఒక వేళనేను ఈ పేజీ చదవడం పూర్తి అయిపోతే మరో పేజీని కొద్దిగా తీసి ఉంచు, నేను అవతలి పేజీలో చదువుకుంటాను నువ్వు ఇవ తలి పేజీలోది చదువుకో,' అని ఇద్దరం ఓరకమైన రాజీకి వచ్చేవాళ్ళం.\nఅవన్నీ మధురానుభూతులుగా మిగిలిపోయాయి. ‘పండక్కి ఏమి కావాలి,' అని మా నాన్న అడిగితే 'చందమామ కావాలి' అని ఎన్ని సార్లు పేచీ పెట్టామో! 'చందమామని కొనిస్తాం, మరింకేం కావాలం’టే ‘మరో చందమామ' అనే వాళ్లమే కాని మరేమీ కావాలనే వాళ్ళం కాదు. అప్పట్లో మా మట్టి బుర్రకి చందమామ నెలకు ఒకసారే వస్తుందంటే అర్థం అయ్యేది కాదు.\nఉద్యోగంలో పెద్దవాళ్ళం అయ్యాం.. సమాజంలో ఓ స్థాయి వచ్చింది.. స్థాయికి అనుగుణంగా కొంచెం గంభీరంగా బ్రతకాలి.. అనే ముసుగులో బ్రతికేస్తున్న నాలాంటి వాళ్ళకు ఆ జ్ఞాపకాలే అమృత ధారలు. అలాంటి అమృతాన్ని అందించిన చందమామ నిజంగా ఈ తరానికే కాకుండా ఏతరానికైనా ఒక చక్కని బహుమతే అని నా అభిప్రాయం. మీరు ఇలాగే పది కాలాలపాటు పచ్చగా వర్ధిల్లుతూ ఉండాలనేది నా ప్రార్థన.\nఓ మంచి సంకల్పానికి నాంది పలికిన చందమామ ప్రారంభకులకు మరియు ఇప్పటిదాకా ఈ సంచికను నడిపిస్తూ ముందుకు తీసుకు వెళుతున్న తరతరాల యాజమాన్యానికి కృతజ్ఞతలు చెప్పకుండా ఉండలేకపోతున్నాను. ధన్య జీవులు మీరు.",
            "book_page_end": 17,
            "story_id": "2011_03_08",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "కామరాజు కోపం",
            "book_page_start": 18,
            "pdf_page_start": 18,
            "pdf_page_end": 21,
            "author": "దాసరి వెంకటరమణ",
            "genre": "కుటుంబ కథ",
            "moral": "కోపాన్ని పక్కన పెట్టడానికి హాస్యాన్ని ఉపయోగించవచ్చు. అమాయకంగా కనిపించే తెలివితేటలు కోపాన్ని అదుపు చేయగలవు.",
            "keywords": [
                "కామరాజు",
                "సుశాంతి",
                "కోపం",
                "అమాయకత్వం",
                "కుటుంబం",
                "ఉపాయం"
            ],
            "characters": [
                "కామరాజు",
                "సుశాంతి",
                "అత్తగారు",
                "ఆడపడుచు"
            ],
            "locations": [],
            "content": "కామరాజు అనే అతడికి కోపం ఎక్కువ. మాట్లాడితే చాలు ఎగిరెగిరి దుముకుతుం టాడు. అతడికి ఈ మధ్యనే పెళ్ళయింది. భార్య సుశాంతి కాపురానికి వచ్చిన మొదటి రోజున, అత్తవారింట్లోకి ముందుగా కుడి కాలు పెట్టి నడవమని అందరూ హెచ్చ రిస్తున్నా, పరధ్యానంగా ఉండి ఎడమకాలు పెట్టింది.\nకామరాజు అది చూసి కోపంతో మండి పడుతూ భార్య చెయ్యి పుచ్చుకుని విసు రుగా వెనక్కులాగి, 'అంతమంది చెబు తున్నా వినవేం? ముందు కుడికాలు పెట్టు!' అన్నాడు ముఖం చిటమటలాడిస్తూ.\nఆ క్షణంలోనే సుశాంతికి తన భర్త అమిత కోపిష్టి అని తెలిసిపోయింది. తర్వాత ఇంట్లోని పళ్ళాలూ, చెంబులూ, లోటాలూ అక్కడక్కడా సొట్టలుపడి ఉండటం చూసి, అత్తగారు చెప్పకుండానే అదంతా తన భర్త ప్రతాపమని ఆమె గ్రహించింది.\nఇంట్లో తెల్లగా సున్నం వేసిన గోడలకు, అక్కడక్కడా పచ్చని మరకలూ, ఏవో కూరల మరకలూ పడివున్నవి.\nఒకనాడు వాటివంక పరిశీలనగా చూస్తున్న సుశాంతితో అత్తగారు, ‘అవన్నీ కూరలూ అవీ రుచిగా లేనప్పుడు నీ భర్త పళ్ళెం విసిరివేసిన తాలూకు గుర్తులు!' అన్నది.\nఆ మాట విని ఆరేళ్ల ఆడపడుచు పక పకా నవ్వింది.\nసుశాంతికి మాత్రం నవ్వు రాలేదు. తన భర్తకు అంత కోపం ఎందుకు వస్తుందో, ఆమెకు అర్థం కాలేదు. ఈ సంగతి ఒంట రిగా ఉన్నప్పుడు సుశాంతి భర్తను అడి గింది. కామరాజు చిన్నగా నవ్వి ఊరుకు న్నాడు తప్ప జవాబు చెప్పలేదు.\nమంచి తెలివితేటలు గల సుశాంతి, ఏదైనా ఉపాయంతో భర్తలోని కోపాన్ని పోగొట్టాలని ఆలోచించింది. అందుకు కొంతకాలంపాటు తను ఎంతో అమాయ కురాలిననే భ్రమ, భర్తకు కలగడం అవ సరం అనిపించిందామెకు.\nకామరాజుకు కోపం వచ్చినప్పుడు చాలా పరుషంగా మాట్లాడతాడు. ఆ గుణాన్ని ఆసరా చేసుకుని, అతడి కోపాన్ని ఎలాగైనా పోగొట్టాలని సుశాంతి నిర్ణయించుకుంది.\nఒకరోజు వీధిలోంచి ఇంట్లోకి వచ్చిన కామరాజు చాలా కోపంగా ఉన్నాడు. అతడు ఆ కోపాన్ని భార్యమీద చూపిస్తూ, 'పళ్ళెంలో నాలుగు మెతుకులు వేసి తీసు కురా. త్వరగా తిని తగలడాలి!' అన్నాడు.\nసుశాంతి అలాగే తీసుకువచ్చి, పళ్ళెం అతడిముందు పెట్టింది. కామరాజు ఆశ్చర్యపోతూ మరింత కోపంగా భార్యకేసి చూశాడు.\nసుశాంతి అదేం గమనించకుండా, మరేదో పనిలో ఉన్నట్లు నటిస్తూ, 'అయినా, ఇదేం విడ్డూరమండీ! అంతా అదేదో కథల్లో విన్నట్టుగా ఉంది. నాలుగు మెతుకుల్తో మీకు ఆకలెలా తీరుతుంది?' అన్నది.\nతన భార్య కావాలనే అలా చేసిందని, అంతవరకూ మండిపడుతున్న కామ రాజుకు, భార్య మాటల వెనుకనున్న అమాయకత్వాన్ని గమనించేసరికి కోపం కాస్తా ఎగిరిపోయింది.\nపెళ్ళయిన కొత్తలో తన భార్య అమాయ కురాలే అనుకున్నాడు గానీ, మరీ ఇంత అమాయకురాలనుకోలేదు కామరాజు. ఈ విధంగా రెండు మూడుసార్లు ఇలాంటి తరహా సంఘటనలే జరిగాయి. ఒకసారి బాగా కోపంమీద ఉన్న కామరాజు, వంట గదిలో ఉన్న భార్యను కేకవేసి, ‘ఆ చేతి సంచి ఇలా తెచ్చి, నా మొహానకొట్టు. బజారుకుపోయి కూరగాయలు తెస్తాను,' అన్నాడు.\nసుశాంతి సంచీ తెచ్చి, కామరాజు అన్న ట్టుగానే చేసింది.\nకామరాజు కోపంగా ఇదేమిటని అడి గితే, ఆమె అమాయకంగా... 'నాకేం తెలుసునండీ! బజారుకు వెళ్ళేముందు సంచీని భార్య అలా ముఖాన కొట్టడం, మీ ఇంటి ఆచారమేమో- అలా చేస్తే శుభం జరుగుతుంది కాబోలు,' అనుకున్నాను అన్నది.\nకామరాజుకు ఏమని చెప్పాలో పాలు పోయింది కాదు.\nఒకసారి ఇంట్లోవాళ్ళందరూ పొరు గూళ్ళో పెళ్ళికి వెళ్ళారు. ఇంట్లో కామ రాజూ, సుశాంతీ మాత్రమే ఉన్నారు. వసా రాలో ఉన్న కుడితినీళ్ళ కుండ నిండిపోవ డంతో, దానిని దూరంగా చెట్టుకింద ఉన్న కుడితిగాబులో పోద్దామని తెచ్చింది సుశాంతి.\nఅయితే దానిలో రాత్రి పోసిన నీళ్ళు ఆవు తాగకపోవడంతో, నిండుగా ఉంది.\nసుశాంతికి చూస్తూ, చూస్తూ కుడితినీళ్ళు పారబోయబుద్ధి కాలేదు.\nకామరాజు పక్కనే ఉన్న వేపచెట్టు కింద కూర్చుని యోగాసనాలు వేస్తున్నాడు.\nసుశాంతి అతడికి సంగతి చెప్పి, కుడితి నీళ్ళను ఏం చేయాలని అడిగింది.\nకామరాజు విసురుగా రెండు క్షణాలు భార్యవంక చూసి, ‘నా నెత్తిన తెచ్చిపొయ్యి!' అని, పద్మాసనం వేసుకుని కళ్ళు మూసు కున్నాడు.\nఅలా అన్నదే తడవుగా సుశాంతి కుడితి నీళ్ళకుండను నిదానంగా ఎత్తి, కామరాజు తలమీద గుమ్మరించింది. కామరాజు బెంబేలెత్తిపోతూ శివమెత్తిన మనిషిలా లేచి, సుశాంతి చెంపమీద చెళ్ళున ఒక దెబ్బ వేశాడు. సుశాంతి ఆశ్చర్యంగా భర్తవంక చూసింది.\nకామరాజు పట్టలేని కోపంతో బుస కొడుతూ, 'నీకసలు బుద్ధంటూ ఉన్నదా? ఏమిటి నువ్వు చేసినపని?' అని అడిగాడు సుశాంతిని.\nసుశాంతి కళ్ళనీళ్ళు పెట్టుకుని, 'మీరే గదా పొయ్యమన్నారు! కుడితినీరు వృధా చెయ్యకుండా అలా తలమీద పోసుకో వడం, ఆరోగ్యానికేమైనా మంచిదేమో అను కున్నాను' అన్నది.\nఆ జవాబువిని కామరాజు గట్టిగా తల బాదుకుని కూలబడ్డాడు. కాసేపట్లో సుశాంతి పొడిబట్ట తెచ్చి అతడి వళ్ళంతా తుడుస్తూ, ‘తప్పయితే నన్ను క్షమించండి!' అన్నది.\nకామరాజుకు తన భార్య అమాయ కత్వంమీద చెప్పరానంత బాధ కలిగింది. అంతకుముందు జరిగిన సంఘటనల తాలూకు జ్ఞాపకాలు అతడు మరిచిపో లేదు.\nఅందువల్ల ఆనాటినుంచీ ఎప్పుడైనా కోపంవచ్చి బుద్ధి వశం తప్పి మాట పరు షంగా రాబోతూ ఉంటే, వెంటనే తమా యించుకునేవాడు.\nఇది గమనించిన సుశాంతి, అన్ని విష యాల్లోనూ భర్తకు అనుకూలంగా మసలు కుంటూ, అతడికేవిధంగానూ మనసు నొయ్యకుండా జాగ్రత్తపడుతూ వచ్చింది. క్రమంగా కామరాజు కోపం దానంతట అదే పోయింది.",
            "book_page_end": 21,
            "story_id": "2011_03_09",
            "raw_genre_backup": "కుటుంబ కథ",
            "normalized_genre_te": "కుటుంబ కథ",
            "normalized_genre_code": "FAMILY_STORY",
            "content_type": "STORY",
            "language": "TELUGU"
        },
        {
            "title": "శ్రీనివాస కల్యాణం - 7",
            "book_page_start": 22,
            "pdf_page_start": 22,
            "pdf_page_end": 27,
            "author": "వక్కంతం సూర్యనారాయణ రావు",
            "genre": "పౌరాణికం",
            "moral": "దేవకార్యాలు జరిగేటప్పుడు దైవ నిర్ణయాలను అంగీకరించడం, అవసరమైనప్పుడు ధన సహాయం తీసుకోవడం.",
            "keywords": [
                "శ్రీనివాస కల్యాణం",
                "పద్మావతి",
                "శ్రీమహాలక్ష్మి",
                "కుబేరుడు",
                "రుణం",
                "శమీవృక్షం"
            ],
            "characters": [
                "శ్రీనివాసుడు",
                "గరుత్మంతుడు",
                "ఆదిశేషుడు",
                "వకుళమాలిక",
                "బ్రహ్మ",
                "పరమశివుడు",
                "విశ్వకర్మ",
                "అగ్నిదేవుడు",
                "వరుణుడు",
                "వాయుదేవుడు",
                "నవగ్రహాలు",
                "శ్రీమహాలక్ష్మి",
                "సూర్యభగవానుడు",
                "కుబేరుడు",
                "వశిష్టుడు"
            ],
            "locations": [
                "వేంకటాచలం",
                "సత్యలోకం",
                "కైలాసం",
                "కరవీరపురం",
                "కుమార తీర్థం"
            ],
            "content": "“స్వామీ, ఇంతకాలానికి మామీద దయ కలిగింది. ఆజ్ఞాపించండి” అన్నాడు గరు త్మంతుడు.\n“గరుడా! ఆకాశరాజు కూతురు పద్మా వతితో మా వివాహం నిశ్చయమైంది. సత్య లోకానికి వెళ్ళు. మా పుత్రుడు బ్రహ్మను సకుటుంబంగా, సపరివారంగా రమ్మని మామాటగా చెప్పు\" అన్నాడు శ్రీనివాసుడు.\n“ఆజ్ఞ” అంటూ గరుత్మంతుడు ఆకా శంలోకి ఎగిరాడు.\nఆదిశేషుడు వినయంగా శ్రీనివాసుని వైపు చూశాడు. \"స్వామీ! ఆజ్ఞాపించండి! పర్యంకసేవా?”\n“కాదు ఆదిశేషా! నువ్వు వెంటనే కైలా సానికి వెళ్ళు. నాగభూషణుడైన పరమ శివుణ్ణి దర్శించు. మా వివాహానికి ఆహ్వా నించి, తీసుకురా! కైలాస కుటుంబ మంతా ఆ రోజు ఇక్కడికి కదలి రావాలని విన్నవించు!” అన్నాడు శ్రీనివాసుడు.\nఆదిశేషుడు వినయంగా తల ఊపి బయలుదేరాడు.\n“నాయనా, శ్రీనివాసా! అష్టదిక్పాలకు లను మరచిపోయావు!” అంటూ గుర్తు చేసింది వకుళమాలిక.\n“బ్రహ్మ అందరినీ వెంటబెట్టుకు వస్తా డమ్మా. సపరివారంగా రమ్మన్నాను కదా. దిక్పాలకులనూ, గంధర్వులనూ, కిన్నెరు లనూ అందర్నీ తీసుకువస్తాడు,” అంటూ బదులిచ్చాడు శ్రీనివాసుడు.\nశ్రీనివాసుడు ఊహించినట్లుగానే బ్రహ్మ సమస్త దేవతలనూ వెంటబెట్టుకుని వేంక టాచలానికి వచ్చాడు. అందరూ బృందాలు, బృందాలుగా శ్రీనివాసుడికి నమస్కారాలు అర్పించారు. ఆయన అందర్నీ ఆప్యా యంగా పలుకరించాడు.\n“కుమారా, ఈ సాధ్వి వకుళమాలిక. ఈ అవతారంలో ఇక్కడ నాకు తల్లి. కృష్ణా వతార సమయంలో యశోద” అన్నాడు శ్రీనివాసుడు వకుళమాలికను పరిచయం చేస్తూ.\nబ్రహ్మ “పితామహికి ప్రణామాలు” అంటూ వకుళమాతకు నమస్కరించాడు.\nదేవతలమధ్య చేతులు జోడించి నిలు చున్న దేవశిల్పి విశ్వకర్మను తన సమీపానికి పిలిపించుకున్నాడు శ్రీనివాసుడు.\n“విశ్వకర్మా, మా వివాహానికి దేవతలూ, మునులూ ఎందరు వచ్చారో చూశావు కదా! వాళ్లందరూ హాయిగా విడిది చేయడానికి అనువైన సౌకర్యాలు కలిగిన మందిరాన్ని ఇక్కడ నిర్మించు” అన్నాడు విశ్వకర్మను ఆజ్ఞాపిస్తూ శ్రీనివాసుడు.\nవిశ్వకర్మ అతిథులందరూ విశ్రమించ డానికి వీలుగా సకల సదుపాయాలతో ఒక మందిరాన్ని తన సంకల్ప మంత్రంచేత నిర్మించాడు. దేవతలూ, ఋషులూ ఆ మందిరంలో విడిది చేశారు.\nఆ తరువాత శ్రీనివాసుడు అగ్నిదేవుడిని పిలిచి “అగ్నిహోత్రా, నీ భార్యలయిన స్వాహాదేవి, స్వధాదేవి సహకారం తీసుకుని అతిథులు ఆరగించడానికి రుచికరమైన వంటలు వండు” అన్నాడు.\nఅగ్ని అందుకు సమ్మతించాడు. శ్రీని వాసుడు అదే విధంగా కొందరు దేవపురుషు లను ఎంపికచేసి, వాళ్ళకు పనులు అప్ప గించాడు. అందరికీ నీళ్ళు అందివ్వడానికి వరుణుడిని నియమించాడు.\nపరిమళ ద్రవ్యాలు సమకూర్చి, అంద రికీ పంచే పనిని వాయుదేవుడికి అప్పగిం చాడు. వంట సామగ్రినీ, నీటి పాత్రలను శుభ్రం చేసే పనికి నవగ్రహాలను నియ మించాడు.\nశాస్త్రోక్త ప్రకారం వివాహసంబంధమైన ప్రాథమిక కార్యాలను నిర్వహించమని బ్రహ్మను ఆదేశించాడు శ్రీనివాసుడు.\n“ఓం ప్రథమంగా మంగళస్నానం చేయాలి. అనంతరం ఇష్టదేవతలను ఆరా ధించాలి. తదనంతరం కులదేవతను ప్రతి ష్టించాలి” అన్నాడు బ్రహ్మ. అది వినగానే శ్రీనివాసుడికి తన ధర్మపత్ని శ్రీమహాలక్ష్మి గుర్తుకు వచ్చింది.\n“కుమారా, మనమందరం నిండుగా ఉన్నప్పటికీ ఈ సభా మందిరంలో కళ లేదు. శ్రీలక్ష్మి లేని చోట కళ ఉండదు సుమా!” అన్నాడు శ్రీనివాసుడు.\nలక్ష్మిని తలచుకుని విచారిస్తున్న శ్రీని వాసుడిని పరమశివుడు ఓదార్చాడు.\n“నేను వెళ్ళి మాతను వెంటబెట్టుకు వస్తాను, ఆనతి ఇవ్వాలి” అన్నాడు బ్రహ్మ దేవుడు.\nశ్రీనివాసుడు ఆయనను వారించి, సూర్య భగవానుని తన సమీపానికి పిలిచాడు.\nసూర్యుడు దగ్గరగా వచ్చి, చేతులు జోడించి నిలుచున్నాడు.\n\"సూర్యా! ఈ ఆనంద సమయంలో ఆదిలక్ష్మిలేని కొరత కొట్టవచ్చినట్లు కని పిస్తోంది. శృగాల వాసుదేవుడి నగరమైన కరవీరపురానికి దగ్గరగా లక్ష్మి తపస్సులో ఉంది. మా వివాహానికి ఆమెను ఆహ్వా నించి, తీసుకురా!” అన్నాడు శ్రీనివాసుడు.\nతన భర్తకు జరిగే పునర్వివాహానికి శ్రీమ హాలక్ష్మి వస్తుందా? అన్న సందేహం కలి గింది సూర్యుడికి. ఆమాటే పైకి అన్నాడు.\nశ్రీనివాసుడు చిరునవ్వు నవ్వాడు. “పద్మా వతితో మా వివాహం త్రేతాయుగంలో సంక ల్పించినదే సుమా! ఈ వివాహం జరగడానికి వీలుగా, శ్రీలక్ష్మి అలిగి వెళ్ళిపోయింది! శుభవార్త వినిపించి నువ్వు ఆహ్వానించగానే ఆమె ఉత్సాహంగా నీ వెంట వస్తుంది. వెళ్ళు!\" అన్నాడు. సూర్యభగవానుడు కరవీరపురం దారిపట్టాడు...\nశ్రీ మహాలక్ష్మి చిరునవ్వులు చిందిస్తూ, సూర్యుడి వెంట వచ్చింది. శ్రీనివాసుడి పాదాలకు నమస్కరించింది.\nశ్రీనివాసుడు ఆమెను సాదరంగా ఆహ్వా నించి తన సమీపంలో కూర్చోబెట్టుకు న్నాడు. ఆమెతో అనునయ వాక్యాలు పలి కాడు.\n“దేవీ! రామావతార సమయాన నువ్వు నాతో చెప్పిన సంగతి గుర్తుందా?” అని లక్ష్మిని అడిగాడు శ్రీనివాసుడు.\n“ఎందుకు గుర్తులేదు! వేదవతిని పరి ణయమాడమని ఆనాడు నేను మీకు విన్నవించాను కదా,\" అంది లక్ష్మి చిరు నవ్వుతో.\n“ఆనాటి వేదవతే నేటి పద్మావతి” శ్రీనివాసుడు చిరునవ్వుతో చెప్పాడు.\n“ఆ మాత్రం నాకు తెలీదనుకున్నారా? భృగువుమీద నెపంవేసి, నేను అలిగి వెళ్ళి పోయింది ఎందుకనుకున్నారు? పక్కనే నేనుంటే మీరు పద్మావతిని చేరదీయరన్న అనుమానంతోనే వెళ్ళిపోయాను” అంది ఆదిలక్ష్మి నవ్వుతూ.\n“అయితే, శ్రీనివాసుడికి మంగళ స్నానం నువ్వే చేయించు తల్లీ!” అంది లక్ష్మితో వకుళమాలిక.\n“దివ్య పరిమళ తైలంతోనేనే నా నాథు డికి తలంటుతాను\" అంది లక్ష్మి ఆనం దంగా నవ్వుతూ.\nలక్ష్మి తన హృదయేశ్వరుని మంగళ స్నానానికి పూర్వరంగంగా పరిమళ తైలంతో తలంటింది.\nవివిధ పావన తీర్థాలనుంచీ వరుణుడు సేకరించి తెచ్చిన స్వచ్చమైన జలాలతో శ్రీనివాసునికి ముత్తయిదువలు మంగళ స్నానం చేయించారు.\nఆ కార్యక్రమానికి సరస్వతీ, పార్వతీ నేతృత్వం వహించారు. కశ్యపుడు, అత్రి, భరద్వాజుడు, విశ్వామిత్రుడు, వశిష్టుడు తదితర మహర్షులకు శ్రీనివాసుడు నమ స్కారాలు చేశాడు.\nముత్తయిదువలు శ్రీనివాసుడిని వరు డిగా వస్త్రాలతో, ఆభరణాలతో అలంకరిం చారు. శ్రీనివాసుడు బ్రహ్మదేవుడి ఆధ్వ ర్యంలో పుణ్యాహవచనం చేశాడు. అనం తరం అష్టవర్లు అనే వివాహసంబంధమైన కార్యక్రమం నిర్వర్తించాడు.\nతదనంతరం కులదేవత ప్రతిష్టాపన చేయాలన్నాడు వశిష్ట మహర్షి. అందుకు సమాధానంగా తన కులదేవత శమీవృక్షం అని చెప్పాడు శ్రీనివాసుడు.\nపుష్కరిణి ఉత్తర దిశలో ఉన్న కుమార తీర్థం వద్దనుండీ శమీవృక్షశాఖను శాస్త్రోక్త విధానంలో శ్రీనివాసుడు స్వయంగా తీసు కువచ్చాడు.\nమహర్షుల సూచన మేరకు, వరాహ స్వామి అనుమతితో ఆయన సన్నిధిలో తన కులదేవత అయిన శమీవృక్ష శాఖను శ్రీనివాసుడు ప్రతిష్టించాడు. బ్రహ్మ ఆధ్వ ర్యంలో కులదేవతను అర్చించాడు.\nపూజలన్నీ పూర్తి అయిన తరువాత శ్రీని వాసుడు బ్రహ్మతోనూ, పరమశివుడితోనూ ప్రత్యేకంగా సమావేశం అయ్యాడు.\n“వివాహానికి అవసరమైన ధనము నా వద్దలేదు. కర్తవ్యం ఆలోచించండి” అన్నాడు వాళ్ళతో శ్రీనివాసుడు.\n“అప్పుచేసి వివాహం చేసుకోవడం శాస్త్ర సమ్మతమే...” అన్నాడు పరమశివుడు సాలోచనగా.\n“ధనాధిపతి కుబేరుడున్నాడు. అతని వద్ద రుణంగా తీసుకుంటే, కార్యం జరిగి పోతుంది కదా!” అన్నాడు బ్రహ్మ.\nపరమేష్ఠీ, పరమేశ్వరుల అభిప్రాయాలు 'తెలియగానే శ్రీనివాసుడు కుబేరుడిని సముఖానికి పిలిపించుకున్నాడు.\n“కుబేరా, మా వివాహానికి ధనం అవ సరమైంది. నువ్వే అప్పుగా సమకూర్చాలి సుమా!” అన్నాడు శ్రీనివాసుడు.\n“రుణపత్రం వ్రాసి ఇస్తే వడ్డీకి రుణంగా సొమ్ములు ఇస్తాను” అన్నాడు కుబేరుడు.\nకలియుగంలో విలంబినామ సంవ త్సరం, వైశాఖమాసం, శుక్లపక్షసప్తమి తిథి అయిన ఆనాడు శ్రీనివాసుడు స్వహస్తాలతో కుబేరుడికి రుణపత్రం రాసి ఇచ్చాడు.\nతరవాత బ్రహ్మ, శివుడు ఆ పత్రంలో సాక్షి సంతకాలు చేశారు. ఈ ఘటనకు మూడవ సాక్షిగా అక్కడ ఉన్న అశ్వత్థ వృక్షాన్ని ఎన్నిక చేశారు.\nపత్రంలో పేర్కొన్న విధంగా పద్నాలుగు లక్షల మాడల ధనాన్ని కుబేరుడు శ్రీనివాసు డికి అప్పుగా ఇచ్చాడు.",
            "book_page_end": 27,
            "story_id": "2011_03_10",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం - 16",
            "book_page_start": 28,
            "pdf_page_start": 28,
            "pdf_page_end": 30,
            "author": "చందమామ బృందం",
            "genre": "పంచతంత్రం",
            "moral": "దుర్మార్గులైన సేవకులు లేదా స్నేహితులు తమ స్వార్థం కోసం విశ్వాసాన్ని, శరణును కూడా లెక్కచేయరు.",
            "keywords": [
                "జిత్తులమారి",
                "ఒంటె",
                "సింహం",
                "నక్క",
                "మిత్రభేదం"
            ],
            "characters": [
                "సంజీవకం (ఎద్దు)",
                "దమనకం (నక్క)",
                "సాగరదత్తుడు",
                "వికటం (ఒంటె)",
                "మదోత్కటం (సింహం)",
                "చిరుతపులి",
                "కాకి"
            ],
            "locations": [
                "అరణ్యం"
            ],
            "content": "సంజీవకం దమనకానికి హంస కథ చెప్పి, 'నమ్మిన మూఢుడు వెనకటికి ఒంటెలాగా జిత్తులమారి అయిన దుర్మార్గుడి మూలాన మోసపోతాడు,' అన్నది.\n'ఏమిటా కథ?' అని దమనకం అడి గింది.\nసంజీవకం ఇలా చెప్పింది:\nమోసపోయిన ఒంటె కథ\nసాగరదత్తుడు అనే గొప్ప వర్తకుడు ఉండే వాడు. అతను ఒకసారి నూరు ఒంటెలమీద మేలురకం వస్త్రాల మూటలు ఎక్కించి, వర్తకం నిమిత్తం తన ఊరినుంచి బయలు దేరాడు.\nఆ ఒంటెలలో వికటం అనే ఒంటెమీద బరువు ఎక్కువగా పడింది. ఆ బరువు మొయ్యలేక ఆ ఒంటె, కాళ్ళు నీరసమై పోయి, కూలబడి పోయింది. అది కదల లేని స్థితిలో ఉండటం చూసి, వర్తకుడు దానిమీది మూటలను ఇతర ఒంటెలమీద సర్ది, అది భయంకరమైన అరణ్యప్రాంతం కావటం చేత, అక్కడ మజిలీ చేయటం ఇష్టంలేక, ఒంటెను దాని ఖర్మానికి వదిలి వెళ్ళిపోయాడు.\nవర్తకుడు వెళ్ళిపోయిన చాలా కాలానికి, వికటం అనే ఆ ఒంటె, అటూ, ఇటూ కద లలేని స్థితికి వచ్చి, అడవి పచ్చిక మేస్తూ, గుంటలలో నీరు తాగుతూ క్రమంగా పుంజుకుంది.\nఅదే అరణ్యంలో మదోత్కటం అనే సింహం ఉండేది. దానికి చిరుతపులీ, ఒక కాకీ, ఒక నక్కా సేవకులుగా ఉండేవి. ఆ సింహం తన భృత్యులను వెంటబెట్టుకుని అరణ్యంలో సంచారం చేస్తూ ఒంటెను చూసి, 'ఈ వికారాకారం గల వింత జంతువు ఏమిటి? ఇది అరణ్యంలో ఉండే జంతువో, గ్రామాలలో ఉండేదో తెలుసుకు రండి.' అని తన సేవకులతో అన్నది.\nఒంటెలను గురించి అదివరకే ఎరిగిన కాకి, సింహంతో.. 'ఇది పెంపుడు జంతువు. దీన్ని ఒంటె అంటారు. దీని మాంసం చాలా రుచిగా ఉంటుంది,' అన్నది.\nదానికి సింహం ‘నాలో విశ్వాసం ఉంచి నా ఇంటికి వచ్చిన ప్రాణిని నేను ఎన్నడూ చంపను. ఇంటికి వచ్చిన అతిథిని చంపితే బ్రహ్మహత్యతో సమానమైన పాపం చుట్టు కుంటుందంటారు. అందుచేత, ఆ ఒంటెకు అభయం ఇచ్చి, దాన్ని నా వద్దకు తీసుకురండి. అది వచ్చిన పని ఏమిటో తెలుసుకుంటాను,” అన్నది.\nసింహం సేవకులు వెళ్ళి, ఒంటెకు అభయం ఇచ్చి, దాన్ని తీసుకువచ్చాయి.\nఒంటె తన ముందు సాష్టాంగపడినాక, సింహం దాన్ని, 'నువ్వు అరణ్యానికి ఎలా వచ్చావు?' అని అడిగింది.\nఒంటె సింహానికి తన కథ అంతా చెప్పింది. ఇప్పుడు సింహం, 'నువ్వు మీ ఊరికి తిరిగి వెళ్ళకు. బరువులుమోయకు. నాతోపాటు అరణ్యంలోనే ఉండి, పచ్చని గడ్డి తిను,' అన్నది. ఒంటె ఆ ప్రకారమే అరణ్యంలో నిశ్చింతగా ఉండిపోయి, సింహానికి నాలుగో భృత్యుడు అయ్యింది.\nఇంకా కొంతకాలం గడిచింది. సింహం ఒక ఏనుగుతో తలపడి పోరాడేక్రమంలో, ఏనుగు తన దంతాలతో సింహాన్ని పొడిచి తీవ్రంగా గాయపరిచింది. అందుచేత అది తన గుహనుంచి కదలలేని స్థితిలో ఉండి పోయింది.\nఅయిదు రోజులు ఇలా గడిచేసరికి సింహమూ, దాని ముగ్గురు పరిచారకులూ తిండికి మాడి చచ్చే పరిస్థితి ఏర్పడింది. ఎందుకంటే, సింహం బయటికి వెళ్ళి ఆహారం కోసం వేటాడటం లేదు. పచ్చిక తిని బ్రతుకుతున్న ఒంటె మాత్రం బాగా కొవ్వి ఉన్నది.\nతన అనుచరుల దీనస్థితి గమనించిన సింహం 'నేను గాయపడి, జబ్బుచేసి, వేటాడలేను గనుక, వెనకటిలాగా మీకు ఆహారం ఇయ్యలేను. మీరే ఎలాగైనా తంటాలుపడి, ఏ జంతువునైనా సంపా దించి తినండి,' అన్నది.\n“ఏలినవారు ఈ స్థితిలో ఉండగా మా శరీర పోషణ గురించి మేం ఏమి ఆలోచిం చగలం?, అన్నాయి మిగిలినవి.\n'ఆహా, మీకు నాపట్లగల భక్తి విశ్వా సాలు మెచ్చదగినవి. మీరు వెళ్ళి ఏదైనా జంతువును నాకు కానుకగా పట్టుకురండి. అందరమూ తిందాం,' అన్నది సింహం.\nమిగిలిన జంతువులు దీనికి జవాబు చెప్పలేదు.\n'మొహమాట పడకండి. వెళ్ళి, ఏ జంతువునైనా చూడండి. ఈ స్థితిలో కూడా నేను వచ్చి, దాన్ని చంపి, మీకు ఆహారం ఇస్తాను,” అన్నది సింహం.\nసింహం అనుచరులు నాలుగూ జంతు వుల కోసం వెతుకుతూ బయలుదేరాయి.\nకానీ వాటికి ఒక్క జంతువూ కనబడలేదు. నక్కా, కాకి రహస్యాలోచనకు దిగాయి.\n'కాకి మిత్రమా, మనం అర్థం లేకుండా ఎందుకు తిరగాలి? ఈ ఒంటె వికటం కొవ్వి ఉన్నది గదా! దీన్ని చంపి తింటే మనకు చాలా రోజులు సుఖంగా జరిగిపో తుంది గద!' అన్నది నక్క.\nదానికి కాకి, ‘మిత్రమా, ఆ మాట నిజమేగానీ ఈ ఒంటెకు మన యజమాని అభయం ఇచ్చి ఉండగా మనం ఎలా చంపుతాం?' అన్నది.\n'అలా అయితే, నేను ఇప్పుడే యజ మాని వద్దకు వెళ్ళి, ఎలాగోలా సమాధాన పరచి ఒంటెను చంపడానికి అనుమతి సంపాదిస్తాను,' అని నక్క కాకితో రహస్యంగా గుసగుసలాడి, పైకి మాత్రం మిగిలిన వాటితో 'మిత్రులారా, మీరు ఇక్కడే ఉండండి. నేను యజమాని వద్దకు వెళ్ళి కర్తవ్యం తెలుసుకుని వస్తాను,” అన్నది.",
            "book_page_end": 30,
            "story_id": "2011_03_11",
            "raw_genre_backup": "పంచతంత్రం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మూలకారణం",
            "book_page_start": 31,
            "pdf_page_start": 31,
            "pdf_page_end": 32,
            "author": "వాణిశ్రీ",
            "genre": "నీతి కథ",
            "moral": "నేరాలను శిక్షించడం కంటే, నేరాలకు దారితీసే మూలకారణాలను తొలగించడం ముఖ్యం.",
            "keywords": [
                "మద్యం నిషేధం",
                "మూలకారణం",
                "నేరాలు",
                "జయసేనుడు",
                "పుష్పదంతుడు",
                "పరిపాలన"
            ],
            "characters": [
                "జయసేనుడు (రాజు)",
                "పుష్పదంతుడు (సాధువు)",
                "సారధి",
                "భర్త",
                "స్నేహితుడు",
                "మంత్రులు"
            ],
            "locations": [
                "అమరాపురం"
            ],
            "content": "అమరాపురాన్ని పాలించే జయసేనుడు తప్పు చేసిన వారిని కఠినంగా శిక్షిస్తాడని పేరు పొందాడు.\nఒకసారి జయసేనుడు సభలో దోషు లను విచారిస్తున్న సమయంలో పుష్ప దంతుడు అనే సాధువు దేశాలు పర్యటిస్తూ అక్కడికి వచ్చాడు. రాజు సాధువుని గౌర వించి అతడిని ఉన్నతాసనం అలంకరింప జేశాడు.\n“రాజా! నా రాక వల్ల మీ కార్యక్రమాలు ఆగిపోవడం నాకు ఇష్టం లేదు. మీ సభను యధావిధిగా కొనసాగించండి,” అన్నాడు పుష్పదంతుడు.\nజయసేనుడు దోషులను విచారించి, తప్పు చేసినట్లు రుజువైన వారికి కఠిన శిక్షలు విధించాడు.\nతాగుడు మైకంలో రథం తోలి ఒక బాలు డిని గాయపరిచిన సారధికి, తాగి వచ్చి భార్యను చితకబాదిన భర్తకి, తాగిన మత్తులో స్నేహితుడితో గొడవపడి కత్తితో పొడిచిన వాడికీ కఠినకారాగార శిక్షలు విధించాడు.\n\"స్వామీ! తమరు మా రాజ్యంలో పర్య టించారు. సభలో దోషులను విచారించి తప్పు చేసిన వారికి దండన విధించడం చూశారు. ఇప్పుడు చెప్పండి. మా పరి పాలన మీకు సంతృప్తికరంగా ఉందా?” అని అడిగాడు రాజు.\n“నాకైతే మీ పరిపాలన సంతృప్తికరంగా లేదు. నా పరిశీలనలో ప్రజలు చెడిపోతు న్నట్లుగా తోస్తున్నది,” అన్నాడు పుష్ప దంతుడు.\n“చెడుమార్గంలో నడిచి తప్పు చేసిన వారిని శిక్షిస్తూనే ఉన్నాను స్వామీ! రాజుగా అంతకంటే ఏం చేయగలనో సెలవివ్వండి,\" అన్నాడు జయసేనుడు.\n“కుటుంబంలో కూతురు సరిగా లేక పోతే తల్లి తప్పు, కొడుకు చెడిపోతే తల్లి తండ్రులు ఇద్దరిదీ తప్పు. ప్రజలు చెడి పోతే రాజు తప్పు అని ధర్మశాస్త్రాలు చెబు తున్నాయి కద రాజా!\" అన్నాడు సాధువు.\nజయసేనుజు ఆశ్చర్య చకితుడై, \"స్వామీ! ఇందులో నా తప్పు ఏముంది?\" అని ప్రశ్నించాడు.\n“ప్రజలు ఎందుకు తప్పులు చేస్తు న్నారో, దానికి మూలకారణం ఏమిటో కూడా మీరు ఆలోచించాలి,” అన్నాడు సాధువు.\nజయసేనుడు ఎంత ఆలోచించినా మూలకారణం ఏమిటో అర్థం కాలేదు.\nఈ విషయమై మంత్రులు, అధికారు లను రాజు సంప్రదించాడు. దానికి వారు రకరకాల కారణాలు చెప్పారు. కొందరు డబ్బులెక్కువై విలాసార్థం తాగుతున్నారని, మరి కొందరు కాయ కష్టం చేసినవారు తాగి సేద తీరుతారనీ, ఇలా తమ అభిప్రాయం వెల్లడించారు.\nవారు చెప్పిందంతా విని సాధువు చిరు నవ్వు నవ్వాడు.\n“మద్యం తాగిన మైకంలో ప్రజలు తప్పులు చేస్తున్నారని సరిగానే ఊహిం చారు. కాని అది మూలకారణం కానేకాదు. ప్రజలు మద్యం సేవించడానికి అవకాశం కల్పించడమే మూలకారణం, మద్య దుకా ణాలు రాత్రింబవళ్లు తెరిచి తాగడానికి అవ కాశం ఉండటమే మూలం కదా?\" అన్నాడు.\nజయసేనుడు సాధువు చెప్పిన దాంట్లో సత్యాన్ని గ్రహించి వెంటనే రాజ్యంలో మద్యం అమ్మే దుకాణాలు నిషేధించాడు. కొంతకాలం తర్వాత అమరాపురంలో నేరాలు పూర్తిగా తగ్గిపోయి రాజ్యం సుభిక్షమైంది.",
            "book_page_end": 32,
            "story_id": "2011_03_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కీర్తి మాధుర్యం",
            "book_page_start": 33,
            "pdf_page_start": 33,
            "pdf_page_end": 34,
            "author": "ఎస్.రామకిష్టయ్య",
            "genre": "నీతి కథ",
            "moral": "దానం యొక్క నిజమైన ప్రతిఫలం డబ్బు కాదు, మంచి పనులు చేయడం ద్వారా లభించే కీర్తి మరియు గౌరవం.",
            "keywords": [
                "దానం",
                "లోభి",
                "లోకయ్య",
                "సోమయ్య",
                "సన్యాసి",
                "గ్రామపెద్ద"
            ],
            "characters": [
                "లోకయ్య",
                "సోమయ్య",
                "సన్యాసి",
                "బిచ్చగాడు",
                "గ్రామస్తులు"
            ],
            "locations": [
                "ఇచ్చాపురం"
            ],
            "content": "ఇచ్చాపురం గ్రామంలో లోకయ్య అనే లోభి ఉండేవాడు. ఒక్క పైసా కూడా ఎవరికీ దానం ఇచ్చేవాడు కాదు. అతడి ఏకైక కుమారుడి పేరు సోమయ్య. అతడు చాలా ఉదారుడు.\nఒకసారి ఇచ్చాపురానికి ఒక సన్యాసి వచ్చి గ్రామ ప్రజలతో ‘ఎవరైనా తమకు ఉన్న దానిలో కొంత దానం చెయ్యాలనీ, లేకపోతే ఆ సంపద ఉండదనీ, పారిపోతుంద'ని సెలవిచ్చాడు. ‘డబ్బు ఒక నీటి చెలమ లాంటిదనీ, అది దానం చేసినకొద్దీ ఎక్కువ వుతుంద'ని అన్నాడు. అక్కడే ఉన్న లోకయ్య 'స్వామీ! దానం చేసినకొద్దీ డబ్బు ఎక్కువ వుతుందా?' అని ప్రశ్నించాడు. 'అవును. దానం చేసినకొద్దీ డబ్బు తరగదు. ఇంకా ఎక్కువవుతుంది' అన్నాడు సన్యాసి. లోకయ్య 'ఇది నేను నమ్మను' అన్నాడు.\nసన్యాసి వెంటనే 'నీవు నమ్మకున్నా ఇది నిజం. నీవు ఎవ్వరికైనా దానం చేసి చూడు. అప్పుడు నీకే తెలుస్తుంది,' అన్నాడు. 'స్వామీ! ఎన్ని రోజుల్లో ధనం ఎక్కువవు తుంది?' అని ప్రశ్నించాడు లోకయ్య. 'అది నేను చెప్పలేను. కానీ దానం చేసిన వ్యక్తికి మాత్రమే ఇది అనుభవం మీద తెలుస్తుంది. వీలైతే దానం చేసి చూడు.' అన్నాడు సన్యాసి.\nఅప్పుడు లోకయ్య 'స్వామీ! మీ మాట మీద విశ్వాసం లేక కాదు. కానీ నాకు తక్షణం ఆ లాభం కనిపించాలి. అలా జరిగితే నా సంప దను తప్పకుండా దానం చేస్తాను,” అన్నాడు.\n'సరే! ఒకటి, రెండు రోజుల్లోనే నీకు తెలు స్తుంది. ముందు దానం చెయ్యి' అన్నాడు.\nలోకయ్య అక్కడే ఒక బిచ్చగాడికి 10 రూపా యలు దానం ఇచ్చాడు.\nలోకయ్య ఇంటికి వెళ్ళగానే, ఆయన కొడుకు ‘నాన్నా! పది రూపాయలు దానం ఇచ్చావట కదా' అన్నాడు. లోకయ్య ‘అప్పుడే ఈ సంగతి నీకూ చేరిందా? సరే! ఆ సన్యాసి చెప్పాడని చేశా,' అని అన్నాడు. గ్రామస్తులు కూడా ఇంటికి వచ్చి లోకయ్యను అభినందిం చారు. లోకయ్య ఇవేం పట్టించుకోవడం లేదు. తాను పది రూపాయలు దానం' ఇచ్చాడు. తనకు ఎంత లాభం వస్తుంది అనే చింతలో ఉన్నాడు. ఒకరోజు గడిచింది. ఒక్క పైసా కూడా రాలేదు.\nరెండవ రోజు లోకయ్య సన్యాసినే ప్రశ్నిద్దాం అనుకొని దేవాలయం దగ్గరకు వెళుతుం డగా త్రోవలో ఒక డబ్బు సంచి దొరికింది. అందులో వంద రూపాయలు ఉన్నాయి.\nలోకయ్య మొహం విప్పారింది. 'ఆహా! ఈయన ఎవరో దేవుడే. ఒక్క పది రూపా యలు దానం చేస్తేనే వంద రూపాయలు అంటే పదింతలు వచ్చాయి' అని సంతోషిం చాడు. సన్యాసి దగ్గరకు వెళ్ళి 'స్వామీ! మీరన్నది నిజం. దొరికిన వంద రూపాయలు మీకే దానం చేస్తాను. తీసుకోండి,' అని ఇవ్వబోయాడు.\nఅప్పుడు సన్యాసి 'నీకు దానం చేయా లన్న ఆసక్తి ఉంటే మంచి పనులకు ఇవ్వు. ఇప్పటిలాగా ప్రతి పైసాకు ప్రతిఫలం ఆశిం చకు, అని చెప్పి ఊరొదిలి వెళ్ళిపోయాడు.\nలోకయ్యకు డబ్బుతోపాటు కీర్తి పెరి గింది. కీర్తిలోని మాధుర్యం తెలిసింది. ఈలోగా గ్రామానికి జరిగిన ఎన్నికలలో లోకయ్యనే గ్రామపెద్దగా ఎన్నుకొన్నారు. లోకయ్యకు సంతోషమయ్యింది. క్రమంగా తన తరగని ఆస్తిని మంచి పనులకు, గ్రామ బాగోగుల కొరకే ఖర్చుపెట్టాడు. దానకర్ణుడని పేరు పొందాడు.\nఇంతకూ ఆ సన్యాసిని తీసుకుని వచ్చి ఉపదేశ మిప్పించినది అతని కొడుకు సోమ య్యేననీ, అతడే వంద రూపాయల సంచీ లోకయ్య వచ్చే దారిలో పడేశాడనీ, అదీ అతని సొమ్మేననీ లోకయ్యకు తెలియదనీ, సోమయ్యకు తప్ప ఎవ్వరికీ తెలియదు.\nతండ్రిలో మార్పు తేవడానికి గ్రామస్తులను లోకయ్య దగ్గరకు సోమయ్యే పంపాడనీ, అతడిని పొగిడేవారిలాగా చేసాడనీ, అందు వల్లనే లోకయ్యకు కీర్తిలోని మాధుర్యం తెలిసిందనీ, దీనికంతటికీ కారణం సోమయ్య ఉపాయమేననీ గ్రామస్తులకు చాలా రోజుల వరకు తెలియలేదు.",
            "book_page_end": 34,
            "story_id": "2011_03_13",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "తెలివైన వాడు",
            "book_page_start": 35,
            "pdf_page_start": 35,
            "pdf_page_end": 38,
            "author": "భైరి సత్యనారాయణ",
            "genre": "నీతి కథ",
            "moral": "ఇతరుల స్వార్థం కోసం పోటీ పడటం కంటే, సంఘంలో శాంతిని కాపాడటం, తన సొంత తెలివిని ఉపయోగించి స్వయంకృషితో ఎదగడం ముఖ్యం.",
            "keywords": [
                "అనాధ",
                "పాపయ్య",
                "తెలివైనవాడు",
                "స్వార్థం",
                "గ్రామస్థులు",
                "మునసబు"
            ],
            "characters": [
                "నాగన్నా",
                "తాయారమ్మా",
                "పాపయ్య",
                "రామయ్య",
                "పోలయ్య",
                "భూషయ్య",
                "మునసబు"
            ],
            "locations": [
                "పోలవరం గ్రామం"
            ],
            "content": "పోలవరం గ్రామంలో నాగన్నా, తాయా రమ్మా అనే పేద దంపతులుండేవాళ్ళు. వాళ్ళకు పాపయ్య ఒక్కడే కొడుకు.\nవాడికి పదేళ్ళు నిండుతుండగా తల్లి దండ్రులద్దరూ విషజ్వరంవల్ల, వారం రోజుల తేడాలో మరణించారు. దానితో పాపయ్య అనాధ అయిపోయాడు.\nఅయితే, గ్రామస్థులు వాడిమీద దయ తలిచి, రోజూ ఒక ఇంటివాళ్ళు వాడికింత అన్నం పెడుతూండేవాళ్ళు. క్రమంగా పాపయ్య పెరిగి పెద్దవాడవుతున్నకొద్దీ, గ్రామస్థులు వాడిచేత చిన్న చిన్న పనులు చేయించుకోసాగారు.\nపాపయ్య ఎవరు చెప్పిన పనీ కాదనలేక, ఒళ్ళు ఒంచి వాళ్ళు చెప్పే పనులు చేసి పెట్టే, ఊరుమ్మడి నౌకరుగా మారాడు. దానికి ప్రతిఫలంగా గ్రామస్థులు వాడికి తిండి పెట్టేవాళ్ళు.\nఒక్కొక్కసారి ఇద్దరు, ముగ్గురు వచ్చి 'నా పనికి రా, అంటే నా పనికి రా' అని పాపయ్యను పిలిచేవారు. పాపయ్య వాళ్ళల్లో ఏ ఒకరి ఇంటి పనికో వెళ్ళేవాడు. దానితో మిగిలినవాళ్ళు పాపయ్యను నానా తిట్లూ తిట్టి, 'ఇక పైన మా ఇంట్లో నీకు అన్నం ఉండదు,' అని బెదిరించి వెళ్ళే వాళ్ళు.\nఇలా కొన్నాళ్ళు గడిచిన తరువాత, రామయ్య అనే రైతు ఒక రోజున పాప య్యను పిలిచి, ‘ఒరే, నువ్వు ఎంతకాల మని గ్రామంలో వాళ్ళందరికీ అడ్డమైన చాకిరీ చేసి బతగ్గలవు! రేపటినుంచీ నువ్వు మా ఇంట్లో ఉండిపోయి, మా పనులు చేసిపెడుతూ ఉండు. నీకు రోజూ మా ఇంట్లోనే అన్నం పెడతాం. తీరుబాటు సమయంతో, మా పిల్లలతోపాటు చదువు కుందువుగాని,' అన్నాడు.\nపాపయ్య అందుకు ఒప్పుకుని, ఆ మర్నాటినుంచీ రామయ్య ఇంటిపనులు చెయ్యడం ప్రారంభించాడు. ఈ సంగతి తెలిసి గ్రామంలో వాళ్ళు, వాణ్ణి తమ పనులకు పిలవడం మానుకున్నారు.\nఇలా ఒక నెల గడిచేసరికి, పోలయ్య అనే రైతుకు ఒక ఆలోచన వచ్చింది. ఆయన రహస్యంగా పాపయ్యను పిలిచి, 'ఒరే పాపయ్యా! నువ్వెంత పనిమంతుడివి! ఎంత నమ్మకస్థుడివి! అటువంటి నీకు, ఆ రామయ్య నీ కాలేకడుపుకు ఇన్ని గంజి నీళ్ళు పోసి, నీచేత గొడ్డు చాకిరీ చేయించు కుంటున్నాడు. ఇది అన్యాయం! నువ్వు పని చేసేందుకు మా ఇంటికి రా. నీకు కడుపునిండా భోజనం పెట్టి, రోజూ ఒక రూపాయి కూడా ఇస్తాను,' అన్నాడు.\nఇందుకు పాపయ్య సరేనని, రామయ్య ఇంట పనిమాని, పోలయ్య ఇంటికి వచ్చి వాళ్ళ పనులు చేయసాగాడు. రామయ్య ఉక్రోషంకొద్దీ పోలయ్యనూ, పాపయ్యనూ నానా తిట్లూ తిట్టాడు.\nపోలయ్య ఊరి రచ్చబండ దగ్గిర చేరిన పదిమందితో, రామయ్యను గురించి చెప్పి, 'రామయ్య, అలా నోరుపారేసుకోవడం ఏం బాగా లేదు. ఇందులో నా తప్పేముంది? ఆ పాపయ్యగాడి మొఖాన పిడికెడు మెతు కులు పారేసి, ఆయన వాడిచేత రాత్రనకా, పగలనకా వెట్టిచాకిరీ చేయించుకుంటు న్నాడు. నేను వాడికి సుష్టుగా అన్నం పెట్టడ మేగాక, రోజూ ఒక రూపాయి కూడా ఇస్తు న్నాను' అన్నాడు.\nఇది విని అక్కడ చేరినవాళ్ళలో కొందరు రామయ్య పక్షానా, మరికొందరు పోలయ్య పక్షానా మాట్లాడటం ప్రారంభించారు. క్రమంగా అది కీచులాటగా తయారైంది.\nఅప్పుడు గ్రామ మునసబు కల్పించు కుని, ‘ఒక అనాధ పిల్లాడి కోసం మీలో మీరు కీచులాడుకోవటం ఏమీ బాగా లేదు. ఆ పాపయ్య పుట్టు బానిసేం కాదు గదా? ఏ ఇంట వాడికి సౌకర్యంగా ఉంటే, ఆ ఇంట పనిచేస్తాడు,' అన్నాడు.\n“అవును, అంతేగదా మరి!' అన్నాడు గ్రామంలోకెల్లా పెద్ద రైతయిన భూషయ్య.\nఆ మర్నాడు భూషయ్య తన పాలేరును పంపి పాపయ్యను తన ఇంటికి పిలిపించి వాడికి అన్నంపెట్టినెలకు యాభై రూపాయి లిచ్చేటట్టూ, దాంతోపాటు సంక్రాంతి పండుగకు ఒక జత కొత్తబట్టలిచ్చేటట్టూ మాట్లాడి, వాణ్ణి తన పనిలో పెట్టుకున్నాడు.\nఆ సంగతి తెలిసి పోలయ్య రచ్చబండ దగ్గిర 'ఆ భూషయ్య బాగా ఉన్నవాణ్ణని మిడిసిపడుతున్నాడు. నా ఇంటి నౌకర యిన పాపయ్యను లేనిపోని ఆశలుపెట్టి తీసుకుపోతాడా! ఇదేం తెలివైన పనికాదు, ' అన్నాడు కోపంగా.\nఅక్కడే ఉండి, ఆ మాటలు విన్న రామయ్య, ‘నువ్వు చేసిన పనేమిటి? నా దగ్గిరున్న ఆ పాపయ్యగాడికి డబ్బాశ పెట్టి తీసుకుపోయావుగదా. అది తెలివైన పనా?' అని అడిగాడు.\nదానితో పోలయ్య రెచ్చిపోయి, రామ య్యను తిట్టడం ప్రారంభించాడు. నలు గురూ చేరి వాళ్ళను సర్ది, ఎవరి ఇళ్ళకు వాళ్ళను పంపేశారు.\nకొన్నాళ్ళుగా, ఈ జరుగుతున్న తతంగా న్నంతా గమనిస్తున్న పాపయ్య, ఆ రాత్రి ఒక ఉత్తరం రాసి, దాన్ని మునసబు ఇంటి కిటికీలోంచి లోపలకు విసిరి, గ్రామం విడిచి ఎటో వెళ్ళిపోయాడు.\nతెల్లవారాక మునసబు ఆ ఉత్తరం చదివి నవ్వుకుని, సాయంకాలం రచ్చ బండ దగ్గిరకు వచ్చి, అక్కడ ఉన్న వాళ్ళతో, ‘పాపయ్య ఉత్తరం ఒకటి రాసి మా ఇంట్లో పడేసి గ్రామం వదిలిపోయాడు. అందులో ఏమున్నదో చదవమంటారా?' అని అడిగాడు.\nచదవమన్నట్టు అందరూ తలలూపారు.\n'గ్రామంలోని చిన్నా, పెద్దలందరికీ నమస్కారాలు. నా తల్లీ తండ్రీ పోయాక అనాధుడనైన నాకు గ్రామంలోని వారం దరూ ఇంత అన్నంపెట్టి, ఎంతో ఆప్యా యంగా పెంచి పెద్ద చేసినందుకు కృత జ్ఞణ్ణి.\nకానీ ఇప్పటి పరిస్థితి చూస్తే, నా వల్ల గ్రామస్థులు ఒకరిపై ఒకరు ద్వేషాన్ని పెంచుకుని, ఒకరినొకరు కత్తులతో పొడిచి చంపుకుంటారేమో అన్న భయం కలుగు తోంది. అందువల్ల ఎవరికీ చెప్పకుండా, చీకటిమాటున గ్రామం విడిచి దూరంగా పోతున్నాను.'\nమునసబు ఈ విధంగా ఉత్తరం చదివి, అందరి ముఖాలకేసీ ఒకసారి పరీక్షగా చూసి, 'పాపయ్య మరికొంత కాలంలో గ్రామంలో ఉంటే, వాడు ఊహించిన విపత్తు మన గ్రామానికి తప్పేది కాదు. వాడు నిజంగానే మనందరికన్నా తెలివైన వాడు! ఏమంటారు?' అని అడిగాడు. - భైరి సత్యనారాయణ",
            "book_page_end": 38,
            "story_id": "2011_03_14",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "తిక్కకు తిక్కే మందు",
            "book_page_start": 39,
            "pdf_page_start": 39,
            "pdf_page_end": 41,
            "author": "కె.కె. రఘునందన",
            "genre": "హాస్యం/నీతి కథ",
            "moral": "అహంకారంతో ఇతరులను వేధించడం సరికాదు. తెలివిని ఉపయోగించి అహంకారాన్ని అణచివేయవచ్చు.",
            "keywords": [
                "జమీందారు",
                "పర్వతాలయ్య",
                "సుధానందుడు",
                "తిక్క ప్రశ్నలు",
                "తెలివి",
                "అహంకారం"
            ],
            "characters": [
                "పర్వతాలయ్య (జమీందారు)",
                "సుధానందుడు",
                "పనివారు",
                "జనం"
            ],
            "locations": [
                "అలమండ"
            ],
            "content": "అలమండ జమీందారు పర్వతాలయ్యకు భూములు, తోటలు ఎక్కువగా ఉండటం వల్ల చాలామంది పనివాళ్ల అవసరం పడ్డది. పనికోసం వెళ్లిన వారు జమీందారు అడిగే తిక్క ప్రశ్నలకు జవాబీయలేక తిరుగు ముఖం పట్టేవారు. ఒకవేళ పనిలో ఎవరైనా కుదిరితే ప్రశ్నలతో విసిగించి వారిని ఇంటికి పంపేవాడు.\nతనకు ఖాళీ దొరికితే చాలు పనివారితో గుప్పెడు ఇసుక తీసి 'దీంట్లో ఎన్ని ఇసుక రేణువులుంటాయో లెక్కేసి చెప్పండి?' అనేవాడు. వాళ్ళేదో సంఖ్య చెబితే అది కాదనీ, తన లెక్క ప్రకారం ఫలానాది అనే వాడు. అన్నం తింటున్నప్పుడు తను తిన్న అన్నం ఎన్ని గింజలు వండితే తయారైందో చెప్పమనేవాడు. ‘ఈరోజు వర్షం వస్తుందా, రాదా' అని అడిగేవాడు. వస్తుంది అంటే, ఎలా వస్తుందనీ, రాదు అంటే.. ఎందుకు రాదనీ నిలదీసేవాడు. ఇలా నానా ప్రశ్నలు వేసి, చివరికి తన జవాబే సరైనదని వాళ్ళని ఒప్పించేవాడు. ఎవరైనా ఎదురు తిరిగితే వారి జీతంలో కోత విధించేవాడు.\nఇది విన్న సుధానందుడనే యువకుడు జమీందారుని కలిసి ఎలాగైనా తనకు పని ఇప్పించమన్నాడు. జమీందారు ఎప్పటి లాగే తిక్క ప్రశ్నలు మొదలెట్టాడు. ‘ఈ గుప్పెట్లో పట్టే అన్నం ఎన్ని గింజలతో సమానం?' అని అడిగాడు.\n'ఓహో..! ఇంతేనా! అదిగో ఆకాశంలో ఆ మూలన కనిపిస్తున్న నక్షత్రాల పోగులో ఉన్నన్ని గింజలు' అని ఠక్కున జవాబి చ్చాడు సుధానందుడు.\nమరోసారి పెరటి బావి దగ్గరకు తీసుకెళ్ళి 'ఇదిగో ఈ చెంబుతో కొలిస్తే ఈ బావిలో నీళ్ళు ఎన్ని చెంబులౌతాయి?' అని చిక్కులో పెట్టాడు. 'ముందుగా మీరీ బావిలోని నీళ్ళన్నిటినీ తోడించి ఆ ఎండిపోయిన చెరువులోకి నింపండి. నేను కొలిచిచెబుతా!\" అని తడుముకోకుండా చెప్పేశాడు. కంగు తిన్నాడు జమీందారు పర్వతాలయ్య.\nఒకసారి జామపండు తెచ్చి, 'ఇందులో పురుగులున్నాయో లేదో చెబితే నేను తింటాను చెప్పుకో!' అన్నాడు జమీందారు పరీక్షిస్తున్నట్లుగా. వెంటనే సుధానందుడు పండును కసుక్కున మధ్యకు కొరికి విప్పి 'ఇందులో ఒక్క పురుగు లేదు. మీరిక తినొచ్చు,' అని తిరిగి జమీందారు చేతికి చ్చేశాడు. పండును కొరక్కుండా చెప్పాలనే షరతును పెట్టనందుకు వాపోయిన జమీం దారు ఎంగిలి పండును తినలేక పెంటలో పారేశాడు.\nసుధానందుడిని చిక్కుల్లో పెట్టకుండా వదలదల్చుకోని జమీందారు మరింతగా అతడిని ఆటపట్టించాలనే భావంతో ‘నా వజ్రాల ఉంగరం మాయమైపోయింది. దాన్ని దొంగలు ఆకాశంలో నక్షత్రాల మధ్యన దాచిపెట్టారని నా అనుమానం! నువ్వెలా గైనా వెళ్ళి తీసుకురావాలి,' అన్నాడు.\n'తప్పకుండా! అంత విలువైన వజ్రాల ఉంగరాన్ని వెతికి మీకివ్వాలనే నాకున్నది. ఆకాశం పైకి ఎక్కడానికి నాకో నిచ్చెన కావాలి. దాన్ని ఏర్పాటు చేయండి. మీ ఉంగరం భద్రంగా అప్పగిస్తా!' అనేసరికి జమీందారు అవాక్కయ్యాడు.\nమరోక రోజు అందరిముందూ ఎలాగ యినా సుధానందుడిని ఇరుకునపెట్టాలని, 'నా తలపై ఉన్నన్ని వెంట్రుకలకు సమాన సంఖ్యలో ఆవాలను ఈ పాత్రలో పోయాలి. లెక్క తేడా వస్తే ఒప్పేది లేదు. నిన్ను పని లోంచి తీసేస్తా అని తిక్క ప్రశ్న వేశాడు.\nసుధానందుడు జమీందారు అడిగిన ప్రశ్నకు నవ్వి బయటకు వెళ్ళి ఒక గుడ్డలో ఆవాలు మూటగట్టుకుని వచ్చి వాటి సంఖ్య చెప్పి పాత్రలో పోశాడు.\nపర్వతాలయ్య అందుకు అంగీకరించక 'నీ లెక్క శుద్ధ తప్పు. నా తలమీద వెంట్రు కల సంఖ్య ముప్పై వేల నాలుగు వందల యాభై. నువ్వు తెచ్చిన ఆవాల సంఖ్య తిరకాసుగా ఉంది. మరోసారి లెక్కేసి చెప్పు. రెండూ సరిపోవాలి. అప్పుడే నువ్వు గెలిచినట్లు,' అని ఇబ్బందిలో పెట్టాడు.\n‘నా ఆవాల లెక్క తప్పయితే అవచ్చు. కానీ మీ అంతటి జమీందారు అబద్ధమాడ రన్న విషయం జనానికి బాగా తెలుసు. అందువల్ల నేను ఆవాలు ఇక్కడ పోసి లెక్కిస్తాను. రెండూ సమానమో కాదో తేలా లంటే, అదే సమయంలో మీరు మీ తల మీదనున్న వెంట్రుకలను ఇక్కడ పెట్టి లెక్కపెట్టాలి. అప్పుడు మీరెంత నిక్కచ్చో జనం మరోసారి గ్రహిస్తారు,” అని అనగానే ఏం చెప్పాలో తెలీక అయోమయంలో పడ్డాడు పర్వతాలయ్య.\n'అయ్యా! అతగాడు సూచించినట్లుగా చేస్తే మీకే మంచిది. అతగాడు ఓడిపోతే పనిలోంచి తీసేయొచ్చు. మీ లెక్క తప్పు కాదని నిరూపించి బుద్ధి చెప్పండి. వెనక్కి తగ్గితే మీ పరువు పోతుంది,' అని ఒత్తిడి తెచ్చారు అక్కడకొచ్చిన జనం.\nజమీందారు పర్వతాలయ్య ఇరుకున పడ్డాడు. నోటమాట రాలేదు. ఇంతకాలం తన అహంకారంతో అందర్నీ తిక్క ప్రశ్నలేసి హింసించాడు. కానీ, సుధానందుడు మాత్రం తెలివిగా వ్యవహరించి, తనను ఓడించాడు.\nతను తల వెంట్రుకలను నలుగురిలో తీయించుకోవటం కంటే అవమానం మరోటి ఉండదన్న నిజం గ్రహించిన జమీందారు పర్వతాలయ్య అందరిలో తన తప్పు ఒప్పు కుని, ఆ రోజు మొదలు తిక్క ప్రశ్నలతో వేధించటం మానుకున్నాడు.",
            "book_page_end": 41,
            "story_id": "2011_03_15",
            "raw_genre_backup": "హాస్యం/నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఇష్టంలేని న్యాయం",
            "book_page_start": 42,
            "pdf_page_start": 42,
            "pdf_page_end": 43,
            "author": "భరత్ వెంకటరమణ",
            "genre": "నీతి కథ",
            "moral": "ఇతరులను శిక్షించాలనే కోరిక, తనకు అదే శిక్ష పడుతుందన్న భయం ఎదురైనప్పుడు తగ్గిపోతుంది. న్యాయం అందరికీ సమానంగా వర్తించాలి.",
            "keywords": [
                "గయ్యాళి",
                "రామయ్య",
                "గంగమ్మ",
                "బసవయ్య",
                "న్యాయాధికారి",
                "న్యాయం"
            ],
            "characters": [
                "రామయ్య",
                "గంగమ్మ",
                "బసవయ్య",
                "న్యాయాధికారి"
            ],
            "locations": [
                "గ్రామం",
                "న్యాయాధికారి ఆఫీస్"
            ],
            "content": "పూర్వం ఒక గ్రామంలో రామయ్య అనే కాపు ఉండేవాడు. ఆయన భార్య గంగమ్మ గయ్యాళి. తమకు భగవంతుడింత ఇచ్చాడు గదా అని మిడిసి పడేది.\nఒకనాడు రామయ్యా, గంగమ్మా పొరు గూరులో బంధువుల ఇంట అక్కర అయితే వెళ్ళి కాలినడకన తిరిగి వస్తున్నారు. మసక చీకటి పడుతున్నది. గ్రామం కూడా అంత దూరంలో ఉన్నది.\nవారికి దారిలో మామిడి చెట్టొకటి ఎదు రయింది. చెట్టునిండా మామిడిపళ్ళు, కొన్ని పండినవీ కొన్ని ఇంకా పండనివీ కని పించాయి.\n\"ఇదుగో! కాస్త మామిడి చెట్టెక్కి మంచి పళ్ళుగా చూసి కోసి పెట్టవూ? ఈ ఏడు మామిడి పండెట్లా ఉంటుందో రుచే చూడ లేదు,” అన్నది గయ్యాళి గంగమ్మ.\n“పొద్దుపోయింది. కావలిస్తే రేపు బుట్టెడు తెప్పిస్తాలే!\" అన్నాడు రామయ్య.\n“నాకిప్పుడే కావాలి. చెట్టెక్కి రెండు పళ్ళు కోస్తే పోయేదానికి రేపు బుట్టెడు తెస్తాట్ట!” అని సాధించింది గంగమ్మ.\nగత్యంతరంలేక రామయ్య చెట్టెక్కటా నికి వెళ్ళాడు. ఆయన చెట్టు కిందికి వెళ్ళాడో లేదో చెట్టు కొమ్మమీది నుంచి ఎవరో ఆయనపై పడ్డాడు. రామయ్య కింద పడిపోయాడు. కాలు పట్టుకుపోయింది.\n“అయ్యో! అయ్యో! నీకెంత పొగరురా కావాలని నా మొగుడి మీద విరుచుకపడ తావుట్రా?” అని కిందపడిన మనిషిని ఆడిపోయసాగింది గంగమ్మ.\nఆ మనిషి లేచి రామయ్యను లేవదీస్తూ, \"అమ్మా తల్లీ! నేను కాలుజారి పడ్డాను. కావాలని పడలేదు. దేవుడు సాక్షి!\" అంటూ ప్రాధేయపడ్డాడు. కానీ గయ్యాళి గంగమ్మ వినిపించుకోలేదు. గుడ్లెర్రజేసి చేతులు ఊపుతూ, “నిన్ను ఊళ్ళో చెప్పి ఏం చేయిస్తానో చూడు! నీ అబద్ధాలు గంగమ్మ దగ్గరనా?” అంటూ తిట్టసాగింది.\nభార్యాభర్తలు ఊరు చేరుకున్నాక గంగమ్మ ఊరి న్యాయాధికారి దగ్గరకు వెళ్ళి ఫిర్యాదు చేసింది. “ఎందుకు, ఊరు కోవే!” అని మొగుడు అన్నా వినిపించు కోలేదు.\n“ఇదిగో! నువ్వెప్పుడూ ఇంతే! ఊళ్ళో వాళ్ళంతా నీమీద పడినా చూస్తూ ఊరు కుంటావు,” అన్నది గంగమ్మ.\nన్యాయాధికారి మర్నాడు గంగమ్మనూ, రామయ్యనూ, రామయ్యమీద పడిన బసవయ్య అనేవాణ్ణి పిలిపించాడు.\nఅందరు చెప్పినది విన్నమీద న్యాయా ధికారి కూడా బసవయ్య బుద్ధిపూర్వకంగా తప్పు చేయలేదని నమ్మాడు.\nఈసారికి బసవయ్యను క్షమించి పోని వ్వమని గంగమ్మకు హితవు చెప్పాడు.\n“ఇదేనా మీరు చెప్పే న్యాయం? ఈ దుర్మార్గుడు మామిడి చెట్టులో దాక్కుని మా ఆయన చెట్టు కిందికి రావటం చూసి మీద దూకేస్తాడా? మీవల్ల కాకపోతే చెప్పండి. నేనింకో చోటుకివెళ్ళి న్యాయం రాబట్టు కుంటాను” అన్నది గంగమ్మ\n“సరే, అయితే నీకు కావలసిన న్యాయం నేనే చేస్తాను! ఆ మామిడిచెట్టు నువ్వే ఎక్కు. బసవయ్య దాని కిందికి రాగానే సూటిగా అతనిమీద దూకు!” అన్నాడు న్యాయాధికారి.\n“నేను చెట్టెక్కనా? ఆ మనిషిమీద పడబోయి పొరపాటున కిందపడితే? ఒకవేళ మనిషి మీదనే పడితే మాత్రం నాకు దెబ్బ తగలదూ?\" అన్నది గంగమ్మ వెలవెల బోతూ.\n“ఈ అనుమానాలన్నీ బసవయ్యకైనా ఉండవలసిందే గదా! మరి బసవయ్య మాట నమ్మవేం?” అన్నాడు న్యాయాధికారి.\nగంగమ్మ బుద్ధి తెచ్చుకుని తిరిగి చూడ కుండా భర్తతో సహా ఇంటికి పోయింది.",
            "book_page_end": 43,
            "story_id": "2011_03_16",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "శిథిలాలయం - 12",
            "book_page_start": 44,
            "pdf_page_start": 44,
            "pdf_page_end": 50,
            "author": "దాసరి సుబ్రహ్మణ్యం",
            "genre": "ధారావాహిక",
            "moral": "ఆపదలో ఉన్నప్పుడు తొందరపాటు పడకుండా ఉపాయంతో పనిచేయాలి.",
            "keywords": [
                "శిథిలాలయం",
                "విక్రమకేసరి",
                "శిఖిముఖి",
                "నాగుమల్లి",
                "పూజారి",
                "బందిపోట్లు"
            ],
            "characters": [
                "విక్రమకేసరి",
                "శిఖిముఖి",
                "నాగుమల్లి",
                "శిథిలాలయ పూజారి",
                "బడేచెంచు (నాయకుడు)",
                "సవర భేరుండం",
                "చెంచులు",
                "శబరులు"
            ],
            "locations": [
                "శిథిలాలయం",
                "గుహ",
                "లోయ",
                "ఆకాశ గుహ",
                "కొండపాదపు అరణ్యం"
            ],
            "content": "(శిఖిముఖీ, విక్రమకేసరీ పూజారి దాగి వున్న గుహ దగ్గిరకు వెళ్ళారు. కానీ, అతడు అందులో లేడు. సవర భేరుండాన్ని వెంటబెట్టుకుని పూజారి కొండ దిగి లోయకేసి పోతుండటం వాళ్ళకు కనిపించింది. శిఖిముఖీ వాళ్ళు అతణ్ణి వెంబడించారు. పూజారి లోయలో ఉన్న గండ శిలలను శిఖిముఖికి చూపి, అక్కడికి రమ్మన్నారు తరవాత-)\nశిథిలాలయ పూజారి మాటలు, శిఖిముఖీ వాళ్ళకు చాలా కోపాన్ని తెప్పించినాయి. వాళ్ళు వేగంగా లోయలోకి దిగి, రాళ్ళ ముందు నిలబడి వున్న పూజారీ, సవర భేరుండాల్ని సమీపించేంతలో, రాళ్ళ వెనుకనుంచి దాదాపు పదిమంది చెంచులు పెద్దగా కేకలు పెడుతూ ముందుకు దూకారు. వాళ్ళ నాయకుడు ఒక గుర్రం మీద రాతి చాటునుంచి ముందుకు వచ్చి, “ఎవరు? శిఖిముఖీ, నాగుమల్లులా? శబర, సవర నాయకుల పిల్లలన్నమాట! మీరు నా బందీలు. మీ తండ్రులు ఏ పాటి ధనం ఇచ్చి మిమ్మల్ని విడిపించుకు పోతారో చూస్తాను,” అన్నాడు.\n'భేష్, బావుంది! అదీ అసలు కథ! ఇందులో నేనెలాంటి జోక్యం కల్గించుకోను, అర్థమైందా శిఖీ!' అంటూ పెద్దగా నవ్వాడు శిథిలాలయ పూజారి.\n‘వాడు చెంచు బందిపోట్ల నాయకుడు, బడేచెంచు, కేసరీ!' అన్నాడు శిఖిముఖి ఈటె ఎత్తుతూ.\n'ఇది పూజారి దుర్మార్గుడు మనకోసం పెట్టిన మాటు!' అన్నది నాగుమల్లి ఈటె ఝుళిపిస్తూ.\nవిక్రమకేసరి ఏమీ జవాబివ్వకుండా మెరుపులా ముందుకు దూకి, బడేచెంచు తలమీద ఈటెతో బలంగా ఒక దెబ్బ కొట్టి, ఆ దెబ్బకు చెంచు గుర్రంమీద నుంచి కింద పడుతూండగానే, గుర్రం కళ్ళాన్ని గట్టిగా పట్టుకుని, ‘శిఖీ, మల్లీ! మాటల్తో కాలయా పన ప్రమాదం. మీరిద్దరూ వెనక్కి పారి పోండి. పూజారి మీ కోసమే ఇంత దుష్ట తంత్రం పన్నాడు.' అంటూ శిఖిముఖిని భుజం పట్టుకుని ముందుకు లాగి, బల వంతంగా గుర్రం ఎక్కించాడు. నాగుమల్లి ఏదో అభ్యంతరం చెప్పబోయింది. కానీ విక్రమకేసరి ఆమెకు అవకాశం ఇవ్వ కుండా, వడిసి పట్టుకుని శిఖిముఖి వెనక గుర్రంమీద ఎక్కించి, గుర్రాన్ని డొక్కలో గట్టిగా ఒక తన్ను తన్నాడు.\nఇదంతా కన్నుమూసి తెరిచేంతలో జరిగి పోయింది. బడే చెంచు అనుచరులు తెప్ప రిల్లి కేకలు పెడుతూ ముందుకు వచ్చే లోపలే శిఖిముఖీ, నాగుమల్లీ ఎక్కిన గుర్రం లోయలో పరిగెత్తసాగింది. నేలమీద పడ్డ బడేచెంచు ‘అబ్బా' అంటూ లేచి నిలబడి, 'మీరు ఆ గుర్రంమీద వెళ్ళేవాళ్ళను పట్టు కోండి. ఈ చవటల సంగతి నేనూ, పూజారి ప్రభువూ చూస్తాం,' అన్నాడు.\nచెంచులు ఐదారుగురు అరుస్తూ గుర్రం వెనక పరిగెత్తారు. శిథిలాలయ పూజారి అక్కడ నిలబడి ఉన్న మిగతా చెంచులతో, ‘ఈ విక్రమకేసరిని ప్రాణాలతో పట్టుకోండి. శిథిలేశ్వరీ దేవికి బలి పెట్టడానికి ఇంతకంటే అర్హుడు ఈ భూ ప్రపంచంలో దొరకడు.' అన్నాడు పళ్ళు కొరుకుతూ.\nవిక్రమ కేసరి తన ముగ్గురు అనుచరు లనూ హెచ్చరించి, ఒక్కొక్క అడుగే వెనక్కు వేస్తూ, కొండకేసి కదలసాగాడు. చెంచులు భయంకరంగా కేకలుపెడుతూ వాళ్ళను చుట్టుముట్టేందుకు ముందుకురికారు.\n'బడేచెంచూ, నువ్వు పెద్ద పొరపాటు చేశావు. నీ వాళ్ళను మరో ఇరవైమందిని వెంటతెస్తే పని సానుకూలమయ్యేది. ఈ విక్రమకేసరి మహా పొగరుబోతు. గాయ పరచకుండా అతణ్ణి పట్టుకోవటం సాధ్యం కాదు. శిథిలేశ్వరీదేవికి క్షతగాత్రుణ్ణి బలి పెట్టడం గొప్ప అపచారం. అందువల్ల మనం ప్రస్తుతానికి ఈ విక్రమకేసరిని వదిలి మన నివాసాలకు పోవటం ఉత్తమం,' అన్నాడు పూజారి.\n'పూజారి ప్రభూ! చూడండి, వాడు నా వాళ్ళను రాళ్ళచుట్టూ ఎలా గిరికీలు తిప్పి స్తున్నాడో, తమరొక పని చేయకూడదా? మంత్రం ప్రయోగించి వాడి కాళ్ళూ, చేతులూ ఆడకుండా బంధించండి,' అన్నాడు బడే చెంచు.\nఆ మాటలకు పూజారి పెద్దగా నవ్వుతూ, ‘నా మహామంత్ర శక్తిని ఈ హీనుణ్ణి పట్టుకు నేందుకు ప్రయోగించటమా? ఎంతమాట న్నావు, చెంచూ! పొరబాటు, పొరబాటు. నే చెప్పినట్టు చెయ్యి. నీ వాళ్ళను తిరిగి రమ్మను. కావాలంటే వాళ్ళను కూడా ఆ శిఖిముఖీ, నాగుమల్లులను పట్టుకునేం దుకు పంపు,' అన్నాడు.\n'చిత్తం, పూజారి ప్రభూ, చిత్తం!' అంటూ బడే చెంచు తలవంచి పూజారికి నమస్క రించి, విక్రమకేసరితో పోరుతున్న తన అనుచరులను తిరిగి రావలసిందిగా పెద్ద కేక పెట్టాడు. ఆ కేక వింటూనే చెంచులు బతుకు జీవుడా అనుకుని, విక్రమ కేసరి వల్ల గాయపడిన తమవాణ్ణాకణ్ణి భుజాన వేసుకుని, తమ నాయకుడి వద్దకు తిరిగి వచ్చారు. ‘పూజారి ప్రభూ! ఇక మనం మన ఆకాశ గుహకు వెళదామా? నా వాళ్ళు ఆ శిఖిముఖినీ, నాగుమల్లినీ అక్కడికే పట్టుకు వస్తారు. నా తలదిమ్ము ఇంకా వదల్లేదు' అన్నాడు బడేచెంచు.\n‘అలాగే వెళదాం. కానీ... నీ వాళ్ళు వాళ్ళిద్దర్నీ పట్టుకోగలరా అన్న సంశయం నాక్కలుగుతున్నది. నేనీ ప్రాంతాలకు వచ్చినప్పటినుంచీ, ఎందుకనో అన్నీ విఘ్నాలే ఎదురవుతున్నవి. వింధ్యకు దక్షిణాన శిథిలేశ్వరీ దేవి ప్రభావం అంతగా చెల్లుబడి అవుతున్నట్టు కనబడదు, ' అన్నాడు పూజారి నిస్పృహగా.\n‘కావొచ్చు పూజారి దొరా! మనకి కోతి వెధవల్తో పనేం? చక్కా బ్రహ్మపుత్రా నదీ లోయలకు వెళ్ళిపోదాం. బయలుదేరండి. ఊ ఎగరమన్నారా, ఆకాశంలోకి?' అంటూ సవర భేరుండం చేతులు పైకీ కిందికీ ఆడించసాగాడు.\nపూజారి, భేరుండం మెడమీద ఒక్క చరుపు చరిచి, 'ఎగరటానికి వేళాపాళా లేదా? ఇది వాయనవేళ, భేరుండాలు ఈ వేళప్పుడు పైకెగరలేవు, నేలనంటి పెట్టుకుని ఉండాల్సిందే, తెలిసిందా? ఇక నోరు మూసుకుని బుద్ధిగా వెంటరా,' అంటూ బయలుదేరాడు.\nచెంచు నాయకుడి వెంట పూజారి తతిమ్మా చెంచులూ అతడి నివాసమైన ఆకాశ గుహకు బయలుదేరారు. అదే సమయంలో విక్రమకేసరి తన వెంటవున్న శబరులతో కలిసి, శిఖిముఖీ, నాగుమల్లులు గుర్రంమీద పారిపోతున్న లోయప్రాంతంకేసి పరిగెత్తసాగాడు. అతడికి గుర్రంమీద వున్న వాళ్ళిద్దరూ, వాళ్ళను పట్టుకునేందుకు వెనకగా పరిగెత్తుతున్న చెంచులూ కనబడు తూనే ఉన్నారు. గుర్రం ఎగుడు దిగుడుగా ఉన్న ఆ ప్రాంతాల వేగంగా పరిగెత్తలేక పోతున్నందున చెంచులు దాన్ని చుట్టు ముట్టేందుకు ప్రయత్నిస్తున్నారు.\nవిక్రమకేసరి పెద్దగా, ‘శిఖీ, మల్లీ! మేం వస్తున్నాం. పూజారీ, బడేచెంచూ పారి పోయారు,' అని కేకలు వేస్తూ వారికేసి పరిగెత్తసాగాడు. కానీ, అతడు వాళ్ళను సమీపించేలోపలే ఇద్దరు ముగ్గురు చెంచులు ముఠానుంచి విడివడి, అడ్డ దారిన రాళ్ళమీదుగా దూసుకుపోయి ముందు వైపునుంచి గుర్రం దారిని అటకా యించారు.\nశిఖిముఖి కత్తితోనూ, నాగుమల్లి ఈటె తోనూ ఆ చెంచులు గుర్రాన్ని సమీపించ కుండా ఆపసాగారు. ఒకటి రెండు నిమి షాల తరువాత శిఖిముఖి గుర్రం కళ్ళాన్ని గట్టిగా పట్టుకుని పక్కకు లాగి, దాన్ని లోయలో నుంచి కొండమీదికి ఎక్కించసా గాడు. అతడికి విక్రమకేసరి కేకలు వినిపిం చినై. కేసరి కొండమీది నుంచి తనకేసి దిగి వస్తున్నాడని అతడు భావించాడు.\nశిఖిముఖి గుర్రాన్ని కొండమీదికి ఎక్కించే ప్రయత్నం గమనిస్తూనే, ఒకచెంచు అటుగా పరిగెత్తి గట్టిగా చప్పట్లు చరుస్తూ, దాన్ని బెదరకొట్ట సాగాడు. గుర్రం కొంచెంగా బెదిరి వెనక కాళ్ళమీద లేచింది. ప్రమాదాన్ని గుర్తించిన నాగుమల్లి తన చేతిలోని ఈటెను చెంచువాడికేసి విసిరింది. కానీ, చెంచు ఆ దెబ్బ తప్పుకుని మరింత గట్టిగా చప్పట్లు చరుస్తూ, గావుకేకలు పెట్టసాగాడు.\nశిఖిముఖీ, నాగుమల్లులకు రానున్న ప్రమాదాన్ని గుర్తించిన విక్రమకేసరి చప్పున వడిశెల ఉన్న శబరుణ్ణి దగ్గిరకు పిలిచి, ‘బాగా గురిచూసి ఒక్క దెబ్బతో గుర్రంముం దున్న చెంచువాణ్ణి కింద పడకొట్టాలి. ఆ వెనక పరిగెత్తుకొస్తున్న వాళ్ళ సంగతి తరవాత చూద్దాం,' అన్నాడు. శబరుడు వడిశెలలో రాయిపెట్టి, దాన్ని గిర్రున రెండుసార్లు తిప్పి, చెంచుమీదికి విసిరాడు. అది జుయ్ మంటూ పోయి గుర్రాన్ని అడ్డగిస్తున్న చెంచు గుండెలను బలంగా తాకింది.\nఆ దెబ్బకు వాడు అరుస్తూ నేలమీది నుంచి అంతెత్తు ఎగిరి దభీమంటూ కింద పడి గుర్రంకేసి దొర్లుకుంటూ పోయాడు.\nగుర్రం బెదురుకుని గిర్రున వెనుదిరగ బోయి, వెనక కాళ్ళకింద ఉన్న గులకరాళ్ళు పట్టుతప్పి జారటంతో పక్కకు పడి, ఏట వాలుగా ఉన్న కొండమీది నుంచి దిగువకు దొర్లుకుపోసాగింది. గుర్రంతోపాటు కింద పడిన శిఖిముఖీ, నాగుమల్లిలు కూడా కిందికి దొర్లుకుపోయారు.\nచెంచువాళ్ళు ఈ దృశ్యం చూస్తూనే, సంతోషం పట్టలేక పెద్దగా చప్పట్లు చరిచి, కేకలు పెడుతూ, ‘పట్టుకోండి, పట్టుకోండి, ' అంటూ శిఖిముఖీ, నాగుమల్లులకేసి పరిగె త్తారు. వాళ్ళు శిఖిముఖీ వాళ్ళను సమీపించే లోపలే విక్రమకేసరి బాణం ఎక్కుపెట్టి గుంపు మధ్యకు వదిలాడు. బాణం ఒక చెంచును తాకింది. వాడు ఒక్క చావుకేక పెట్టి కిందపడిపోయాడు. అంతలో శిఖిముఖి లేచి నిలబడి తనను పట్టవచ్చే చెంచువాణ్ణి ఒక్క తన్ను తన్ని, అతడి చేతిలోని ఈటెను లాక్కున్నాడు.\nకానీ, ఈ లోపల గుర్రంమీంచి కింద పడటంవల్ల గట్టి దెబ్బ తగిలి స్పృహ కోల్పోయిన నాగుమల్లిని ఇద్దరు చెంచులు భుజాలమీద వేసుకుని లోయకు అడ్డం పడి పరిగెత్తసాగారు. తతిమ్మాచెంచులు ఓ క్షణకాలం శిఖిముఖిని ప్రతిఘటించి, దూరం నుంచి పరిగెత్తుకు వస్తున్న విక్రమ కేసరినీ, శబరుల్నీ చూసి, ఇక లాభం లేదనుకుని తాము కూడా లోయలోకి పారి పోయి, చూస్తుండగానే రాళ్ళ వెనక మాయ మయ్యారు.\nశిఖిముఖి, విక్రమకేసరి కేసి చేయి వూపి రాళ్ళ వెనుకకు పారిపోయిన చెంచుల వెంటపడ్డాడు. కానీ, అతడు గుర్రంమీది నుంచి పడ్డపాటుకు మోకాలు కొంచెం బెణకటంతో వాళ్ళననుసరించి వేగంగా పరిగెత్తలేకపోయాడు. ఆ దశలో విక్రమ కేసరి వచ్చి అతణ్ణి కలుసుకున్నాడు.\n'కేసరీ! పెద్ద ఘోరం జరిగిపోయింది. ఇంతమందిమి ఉండి, నాగుమల్లిని రక్షించ లేకపోయామంటే, ఆమె తండ్రే కాదు, మా అయ్య కూడా మనల్ని- ముఖ్యంగా నన్ను అసహ్యించుకుంటాడు. మనం చెంచు ముఠాతో యుద్ధం చేయకుండా నాగుమల్లిని రక్షించలేం. నువ్వు గూడేనికి పోయి మన వాళ్ళను పాతికా ముప్పయి మందిని వెంట బెట్టుకు రా. ఈ లోపల నేను కాలిజాడలను బట్టిపోయి, ఈ చెంచులు మల్లిని ఎక్కడికి తీసుకుపోతున్నదీ గమనిస్తాను,” అన్నాడు శిఖిముఖి.\nవిక్రమకేసరి ఏదో అభ్యంతరం చెప్పబో యాడుగానీ, శిఖిముఖి వినిపించుకోక, అతణ్ణి వేగిర పెట్టాడు. విక్రమకేసరి చేసేది లేక ఒక శబరుణ్ణి శిఖిముఖి వెంటవదిలి, తతిమ్మా ఇద్దరితో గూడేనికి బయలుదేరాడు.\nశిఖిముఖి, చెంచులు పోయిన మార్గాన్ని కాలిజాడల వల్ల గుర్తిస్తూ, ఓ అరగంట తర వాత కొండపాదంలో వున్న ఒక అరణ్యప్రాం తాన్ని చేరాడు. అతడికి చెట్లచాటునుంచి ఏవో గొంతులు వినిపించినై.\nఅతడు వెంటవున్న శబరుణ్ణి నిశ్శబ్దంగా ఉండమని హెచ్చరించి, దాపుల నున్న ఒక చెట్టు ఎక్కి దిగువకు చూశాడు. చెట్లలో ఒక చోట పులిబోను ఒకటి ఉన్నది. చెంచులు నాగుమల్లిని దానికేసి మోసుకుపోతున్నారు. (ఇంకా వుంది)",
            "book_page_end": 50,
            "story_id": "2011_03_17",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 17,
        "author_counts": {
            "చందమామ బృందం": 4,
            "సంపాదకులు": 2,
            "కోలార్ కృష్ణ అయ్యర్": 1,
            "భీమవరపు పురుషోత్తం": 1,
            "D. Chakravarthy": 1,
            "దాసరి వెంకటరమణ": 1,
            "వక్కంతం సూర్యనారాయణ రావు": 1,
            "వాణిశ్రీ": 1,
            "ఎస్.రామకిష్టయ్య": 1,
            "భైరి సత్యనారాయణ": 1,
            "కె.కె. రఘునందన": 1,
            "భరత్ వెంకటరమణ": 1,
            "దాసరి సుబ్రహ్మణ్యం": 1
        },
        "genre_counts": {
            "ఇంటర్వ్యూ/వ్యాసం": 1,
            "సంపాదకీయం": 1,
            "పఠకుల స్పందన": 1,
            "సామాజిక కథ": 1,
            "నీతి కథ": 6,
            "బేతాళ కథ": 1,
            "జ్ఞాపకాలు": 1,
            "కుటుంబ కథ": 1,
            "పౌరాణికం": 1,
            "పంచతంత్రం": 1,
            "హాస్యం/నీతి కథ": 1,
            "ధారావాహిక": 1
        }
    }
}