{
    "book_id": "చందమామ_2011_09",
    "stories": [
        {
            "title": "యువ విజేతలు",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "వ్యాసం (యువ విజేత)",
            "moral": "పట్టుదల ఉంటే బాల్యం నుంచే గొప్ప లక్ష్యాలను సాధించవచ్చు.",
            "keywords": [
                "షూటింగ్",
                "యాష్",
                "యోగేశ్వర్ పడ్లోస్కర్",
                "యువ విజేత",
                "క్రీడలు"
            ],
            "characters": [
                "యాష్",
                "యోగేశ్వర్ పడ్లోస్కర్",
                "యువరాజ్సలూకే",
                "ఎం.ఎస్. భాంగ్లే",
                "గగన్ నారంగ్"
            ],
            "locations": [
                "మపుసా (గోవా)",
                "రాంచీ",
                "ఇండోర్",
                "సరస్వతీ విద్యాలయం"
            ],
            "content": "మీ కుటుంబంలో గాని, పొరుగున ఉన్న కుటుంబాలలో కాని ఎవరినయినా ఉదయతారగా ప్రతిపాదించాలని మీరు భావిస్తున్నారా? దయచేసి బాలబాలికల వివరాలు మరియు మీ ప్రతిపాదనలను మాకు పంపించండి:\r\nYoung Achievers-RCM, Chandamama India Ltd, No:2 Swati Enclave, Door No 5 & 6, Amman koil street, vadapalani, chennai-26 (or) online@chandamama.com\r\nయువ షూటర్ యాష్\r\nమపుసా గోవాకి చెందిన యాష్ ఒక చిన్నారి షూటర్. రాంచీలో ఈ మధ్యనే జరిగిన జాతీయ క్రీడల్లో 10 మీటర్ల ఎయిర్ రైఫిల్ విభాగంలో పాల్గొన్నాడు. ఇతడి తండ్రి యోగేశ్వర్ పడ్లోస్కర్ ఒక ప్రతిభావంతుడైన షూటర్. ఇండోర్లో జరిగిన అఖిల భారత షూటింగ్ పోటీల్లో రజిత పతకం గెల్చుకు న్నాడు. తన చిన్నారి కుమారుడిని కూడా షూటింగ్ నేర్చుకోవలసిందిగా ఇతడు ప్రోత్సహించాడు.\r\nఆవిధంగా, ఏడున్నర సంవత్సరాల చిరుప్రాయంలోనే యాష్ షూటింగ్`కళను నేర్చుకోవడం ప్రారంభించాడు. సరస్వతీ విద్యాలయం విద్యార్థి అయిన ఇతడికి సహచరుల నుంచి, పాఠశాల నుంచి కూడా చక్కటి సహకారం లభిస్తోంది.\r\nఇతడి శిక్షకులైన యువరాజ్సలూకే, ఎం.ఎస్. భాంగ్లేలు తమ శిష్యుడు 10 మీటర్ల ఎయిర్ రైఫిల్ పోటీలో 562/600 పాయింట్లు సాధించినప్పుడు సంతోషంతో ఉప్పొంగిపోయారు.\r\nరాష్ట్ర స్థాయిలో ప్రతిభ చూపిన తర్వాత యాష్ గోవా జట్టులో తన పేరు నమోదు చేసుకున్నాడు. యాష్ తండ్రి గోవాలో ఒక షూటింగ్ అకాడెమీ ప్రారంభించాడు. దీంతో గోవాకు చెందిన అనేకమంది చిన్నారి షూటర్లు ఈ రంగంపై ఆసక్తి ప్రదర్శిస్తున్నారు.\r\nచిన్నారి యాష్ ప్రముఖ షూటర్ గగన్ నారంగ్ వీరాభిమాని. ఏదో ఒక రోజున తన హీరో స్థాయిని అందుకుంటానని యాష్ ఆశపడుతున్నాడు.\r\nఈ చిన్నారి షూటర్కి చంద మామ శుభాకాంక్షలు.",
            "book_page_end": 3,
            "story_id": "2011_09_01",
            "raw_genre_backup": "వ్యాసం (యువ విజేత)",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "గణపతి బప్పా మోరియా...",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "సంపాదకీయం",
            "moral": "మన సంస్కృతి మూలాలను గౌరవించాలి, అతిథులను దేవుళ్లుగా భావించి గౌరవించాలి.",
            "keywords": [
                "వినాయక చతుర్థి",
                "గణేశుడు",
                "సంస్కృతి",
                "అతిథి దేవోభవ",
                "చందమామ"
            ],
            "characters": [
                "చందమామ బృందం/సంపాదకులు",
                "లోకమాన్య బాలగంగాధర్ తిలక్"
            ],
            "locations": [
                "భారతదేశం",
                "మహారాష్ట్ర"
            ],
            "content": "హిందూ దేవుళ్లలో అత్యంత ప్రీతిపాత్రుడు, జ్ఞానాధిపతి అయిన గణేశుడి పుట్టినరోజు సందర్భంగా వినాయకచతుర్థి పర్వదినాన్ని ఈ సంవత్సరం సెప్టెంబర్1న జరుపుకుం టున్నాము. శాతవాహనులు, చాళుక్యుల కాలం నుంచే వినాయక చతుర్థి సంబరాలు జరుపుకుంటున్నట్లు ఆధారాలు ఉంటున్నప్పటికీ, మహారాష్ట్రలో ఈ పండుగ ఛత్రపతి శివాజీ, పీష్వాల కాలంలో బాగా ప్రాచుర్యంలోకి వచ్చింది. లోకమాన్య బాలగంగాధర్ తిలక్ కృషి ఫలితంగా ఈ పర్వదిన సంబరాలు వ్యక్తిగత స్థాయి నుండి బహిరంగ ఉత్సవాల స్థాయికి మార్పు చెందాయి.\r\nఈ నెలలోనే మనం ప్రపంచ పర్యాటక దినం జరుపుకుంటున్నాము. మన సంస్కృతి మూలాలనుంచి కొంతకాలంగా మనం పక్కకు జరుగుతున్నాము. మన మూలాల్లోకి మనం తిరిగి రావలసిన అవసరముంది. అతిథి దేవోభవ అని శాస్త్రం చెబుతోంది. మన వద్దకు వచ్చే అతిథులను మనం దేవుళ్లుగా భావించి గౌరవించాలి. ఇతర సంస్కృతులను సహించే స్థాయిని మనం మెరుగుపర్చుకోవాల్సిన అవసరముంది. ఇలా అంటే మనం బలహీనపడుతున్నామని కాదు.\r\nచందమామ పత్రిక ఆవిర్భవించి 64 ఏళ్లు పూర్తయిన సందర్భంగా జూలైనెలలో మా బ్లాగును ప్రారంభించాము. దీనికి చక్కటి స్పందన లభిస్తోంది. అలాగే మేము అంతర్జాలంలో మొబిసోడ్స్న, ఆడియో కథలను ప్రవేశపెట్టాము. వీటిని కూడా పాఠ కులు చక్కగా స్వీకరిస్తున్నారు. యువ పాఠకులకు మాత్రమే కాకుండా, పెద్దలకు కూడా సన్నిహితమయ్యేలా మేము మరిన్ని కార్యకలాపాలను ప్రవేశపెట్టబోతున్నాము. పైన పేర్కొన్న వాటిని మీరు పరిశీలించి మీ అభిప్రాయాలను మాకు తెలువపలసిందిగా మీ అందరినీ కోరుతున్నాము.",
            "book_page_end": 5,
            "story_id": "2011_09_02",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "చందమామతో నా జ్ఞాపకాలు - 1",
            "book_page_start": 9,
            "pdf_page_start": 9,
            "pdf_page_end": 9,
            "author": "D.Soma Sankaram",
            "genre": "వ్యాసం (జ్ఞాపకాలు)",
            "moral": "చందమామ కథలు జీవితంలో చెరగని ముద్ర వేస్తాయి.",
            "keywords": [
                "చందమామ",
                "జ్ఞాపకాలు",
                "సీరియల్స్",
                "బేతాళ కథలు",
                "దాసరి సుబ్రహ్మణ్యం"
            ],
            "characters": [
                "డొక్కా సోమ శంకరం",
                "దాసరి సుబ్రహ్మణ్యం",
                "గురువుగారు"
            ],
            "locations": [
                "వక్కలంక (తూర్పు గోదావరి జిల్లా)",
                "మద్రాసు",
                "పోస్టాఫీసు"
            ],
            "content": "నా పేరు డొక్కా సోమ శంకరం. మాది తూర్పు గోదావరి జిల్లా, అంబాజీపేట మండలంలోని వక్కలంక అనే చిన్న గ్రామం. నావయస్సు 65 సంవత్సరాలు. రమారమి 6 సంవత్సరాల వయస్సు నుండి చందమామ చదువుతున్నాను. ఆ రోజుల్లో మా ఇంటిలో వంట మనిషి ఉండేవాడు. మద్రాసు నుండి శెలవులకు వచ్చే మా మేనత్తల, అక్కయ్యల దగ్గర చందా కట్టాలని పావలా, అర్థరూపాయి (అప్పుడు సంవత్సర చందా రూ. 4-8 అణాలు) వసూలు చేసి తన పేరు మీద చందా కట్టేవాడు. ఆ చందా నెంబరు కూడా టి.సి.ఎస్ 3166 అని బాగా గుర్తు.\r\nప్రతీనెల 2, 3 తారీఖులలో పోస్టాఫీసుకు (ప్రక్కఇల్లే) వెళ్లి కాచుకొనేవాడిని. సంచివిప్పి బోర్లించగానే చందమామ కిందకు పడితే ఎంతో సంతోషం కలిగేది. చందమామ రాగానే ముందుగా జానపద సీరియల్స్ చదివేసేవాడిని. ఆ క్రమంలో బేతాళ కథలు, పౌరాణిక సీరియల్కు ప్రాధాన్యత ఇచ్చేవాడిని. కంచుకోట సీరియల్ వస్తున్న సమయంలో అవి రాస్తున్నవి శ్రీ దాసరి సుబ్రహ్మణ్యం అని తెలిసి వారి పేర ఉత్తరం రాస్తే ఆప్యాయంగా జవాబు ఇచ్చారు. అలా ఉత్తర ప్రత్యుత్తరాలు అవుతుండగా మద్రాసు వచ్చి ఆఫీసులో కలవమని ఆయన అడగటం నేను వెంటనే వెళ్లి ఆయనను కలవడం జరిగింది.\r\nచందమామ పాత సంచికలు మళ్లీ చదవాలన్న నా కోరికకు ఆయన స్పందించి తన ప్రక్కన కుర్చీ వేయించి సంవత్సరపు బైండ్లు (12 నెలలు ఒక బైండుగా ఉండేది) ఇస్తే సాయంత్రం దాక అక్కడే ఉండి చదువుకునే వాడిని. మధ్యలో పిచ్చాపాటీ, కాఫీ వగైరా సరేసరి. ఇలా కనీసం 4, 5 సార్లు ఆయనతో కూర్చుని సత్ కాలక్షేపం చేసే అదృష్టం దక్కింది. వారి సీరియల్స్ గురించి సలహాలు, విమర్శలు చేసే సాహసం ఉత్తరాల ద్వారా చేస్తే సహృదయంతో స్వీకరించారు. ఆ ఉత్తరాలలో కొన్నింటిని ఈ మధ్య రచన మాస పత్రికలో (దాసరి వారి స్మృతి సంచిక) ప్రచురించారు.\r\nచందమామ రాగానే జానపద సీరియల్, పౌరాణిక సీరియల్ విడిగా తీసి అవి పూర్తి అయ్యాక బైండ్ చేయించుకొనేవాడిని. పునఃప్రచురణకు నోచుకొన్నప్పుడు కూడా మళ్లీ వాటిని బైండ్ చేయించుకోవడం, దాచుకొని మళ్లీ మళ్లీ (ఎన్నిసార్లో చెప్పలేను) చదువుకోవడం జరిగింది. కొన్ని సంవత్సరాల క్రితం చందమామకు గ్రహణం పట్టి కొన్ని నెలలు రాకపోతే విపరీతంగా బాధపడిన పాఠకులలో నేను ఉన్నాను. 'ఒక్కమాటు ఆ విచిత్ర కవలలు సీరియల్ ఇవ్వవోయి' అని నాకు చదువు చెప్పిన గురువుగారు అడిగితే 'మా ఇంట్లో కూర్చుని చదువుకోవాలి తప్పితే ఇంటికి ఇవ్వను' అని నిష్కర్షగా చెప్పిన సందర్భాలు ఉన్నాయి.",
            "book_page_end": 9,
            "story_id": "2011_09_03",
            "raw_genre_backup": "వ్యాసం (జ్ఞాపకాలు)",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "చందమామతో నా జ్ఞాపకాలు - 2",
            "book_page_start": 10,
            "pdf_page_start": 10,
            "pdf_page_end": 10,
            "author": "T.R. Joseph",
            "genre": "వ్యాసం (జ్ఞాపకాలు)",
            "moral": "బాల్యపు స్నేహితులు మరియు ఇష్టమైన పత్రికలు జీవితంలో ముఖ్యమైనవి.",
            "keywords": [
                "చందమామ",
                "జ్ఞాపకాలు",
                "అంబిలి అమ్మావన్",
                "వీర హనుమాన్",
                "పాఠశాల విద్యార్థి"
            ],
            "characters": [
                "T.R. Joseph",
                "నాన్న",
                "అంగడి యజమాని"
            ],
            "locations": [
                "ఎర్నాకులం (కేరళ)",
                "పెరుంబవూర్"
            ],
            "content": "ఈ మధ్యనే చందమామ పిచ్చోళ్ల సంఘం ఒక్కటి ఉందని తెలిసి ఎంతో సంతోషం అయింది. అలానే కొంతమంది దగ్గర చందమామలు తొలి సంచిక నుండి ఉన్నాయని విని ‘ఆహా ఏమి అదృష్టవంతులు నేను ఈ జాగ్రత్త చేయలేకపోతినే' అని పుట్టెడు దుఃఖంలో మునిగిపోయాను కూడా. నాలాంటి అభిరుచి ఉన్నవాళ్లను కల్సినప్పుడు 60లలో చంద మామలా మళ్లీ వస్తేనూ, రూపధరుడి సాహసయాత్రలు, ఐదు ప్రశ్నలు వగైరా మళ్లీ ప్రచురి స్తేనూ ఎంత బాగుంటుంది అని చర్చించుకోవడం చేస్తుంటాము.\r\n'మీరు ఇంకా చందమామ చదువుతున్నారా' అని అడిగిన కొంతమందిని మింగేసేలా చూసి 'నేను బతికినంత కాలం చదువుతూనే ఉంటాను, మీకేమైనా అభ్యంతరమా' అని అడిగేసేను కూడా, ఈ మధ్య చందమామలోని మార్పులను తట్టుకోలేక వరుసగా విమర్శన లేఖలు ఎన్నో రాశాను. నాలాగే చాలా చాలామంది అభిప్రాయపడుతున్నట్లుగానూ తెలుస్తూనే ఉన్నది. సైజు మార్పు, కథలు తగ్గి ఆసక్తి కలిగించని శీర్షికలు ఎక్కువ కావడం నచ్చడ లేదు. సైజును మామూలు చేసినట్లే కథలను పెంచాలన్నది నా కోరిక, చందమామ చిరంజీ వత్వం పొందాలని, మా తరం పాఠకులను (పూర్వం లాగా తయారై) అలరిస్తూనే ఉండాలని ప్రగాఢంగా ఆకాంక్షిస్తున్నాను.\r\nచందమామతో నా జ్ఞాపకాలు - 2\r\nఅవి 1970ల చివరి రోజులు. అప్పట్లోనేను పాఠశాల విద్యార్థిని. ఒకరోజు అంగట్లో సరుకులు కొన్న తర్వాత నేను ఇంటికి తిరిగి వస్తున్నాను. ఒక చిన్న కొట్టులో అంబిలి అమ్మావన్ - మళయాళ చందమామ- పత్రికను చూసాను. చూడగానే దాన్ని కొనాలనుకున్నాను. కాని నావద్ద తగినంత డబ్బు లేదు. అందుకని ఇంటికెళ్లి డబ్బులతో తిరిగొస్తానని అంగడి యజమానికి చెప్పి, ఒక ప్రతిని నాకోసం ఉంచమని చెప్పాను. సరిగ్గా ఇరవై నిమిషాలలోపే నేను తిరిగొచ్చాను. కాని అక్కడ అంబిలి అమ్మావన్ పత్రిక కనపడలేదు. దుకాణాదారు అప్పటికే మరెవరికో దాన్ని అమ్మేశాడు.\r\nచేసేదేమీ లేక నేను మళ్లీ ఇంటికి తిరుగుముఖం పట్టి పత్రిక గురించి నాన్నకు చెప్పాను. నా ఆరాటం గమనించిన నాన్న అక్కడికి అయిదు కిలోమీటర్ల దూరంలోని పెరుంబవూర్ లోని ఒక దుకాణం నుంచి దాన్ని తెప్పించాడు. పత్రిక చేతికలో పడగానే మహదానందపడ్డాను.\r\nఅంబిలి అమ్మావన్లో నాకిష్టమైన సీరియల్ 'వీర హనుమాన్' తర్వాత కొన్నాళ్లకు పత్రికకు చందాదారుడినయ్యాను. దశాబ్దాలకు పైగా పాఠకుల ఆదరణ పొందుతూ వస్తున్న అంబిలి అమ్మావనికి నా హృదయ పూర్వక శుభాకాంక్షలు.",
            "book_page_end": 10,
            "story_id": "2011_09_04",
            "raw_genre_backup": "వ్యాసం (జ్ఞాపకాలు)",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మాట తప్పని మహారాజు",
            "book_page_start": 11,
            "pdf_page_start": 11,
            "pdf_page_end": 17,
            "author": "కల్పితం (ఆధారం: ఎన్. శివనాగేశ్వరరావు)",
            "genre": "బేతాళ కథ",
            "moral": "నిజమైన నాయకత్వ లక్షణాలు (ధైర్యం, నిస్వార్థం, దేశభక్తి) లేని వ్యక్తికి అధికారం అప్పగించడం సరికాదు.",
            "keywords": [
                "విక్రమార్కుడు",
                "బేతాళుడు",
                "సత్యసంధుడు",
                "నాయకత్వం",
                "అర్ధరాజ్యం"
            ],
            "characters": [
                "విక్రమార్కుడు",
                "బేతాళుడు",
                "నయనకాంతుడు (మహారాజు)",
                "యజ్ఞవల్కుడు (పండితుడు)",
                "చంద్రహాసుడు (విదర్భ రాజు)"
            ],
            "locations": [
                "అవంతి రాజ్యం",
                "నైమిశారణ్యం",
                "స్మశానం",
                "విదర్భ రాజ్యం"
            ],
            "content": "పట్టు వదలని విక్రమార్కుడు చెట్టు వద్దకు తిరిగి వెళ్లి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా స్మశానం కేసి నడవసాగాడు. అప్పుడు శవంలోని బేతాళుడు, “రాజా! నువ్వు నిశీధి సమయాన ఏ స్వార్థ ప్రయోజనమాశించి ఇక్కడ సంచరిస్తున్నావో నాకు తోచడం లేదు. ఇంత కష్టాన్ని ఎందుకు కొని తెచ్చుకుంటున్నావో నాకు అర్థం కావడం లేదు. కొంతమంది తెలివి హీనులు తమ స్వంత కృషి, ప్రతిభలతో కూడా జీవితంలో ఘనకార్యాలు సాధిస్తారు. తర్వాత మనసులో ఏవేవో ఊహిం చుకుని భయంతో వాటికి దూరమవుతారు. ఈ సందర్భంగా తన తెలివితేట లతో ఒక రాజ్యాన్ని కైవసం చేసుకోగలిగిన అవకాశం వచ్చినప్పటికీ, భీరువులా కని పించకపోయిన యజ్ఞవల్కుడు అనే పండితోత్తముని కథ చెబుతాను. శ్రమ\r\nతెలియకుండా విను,\" అంటూ ఇలా చెప్పసాగాడు.\r\nఅవంతి రాజ్యం రాజు నయనకాంతుడు సత్య సంధుడు, పరాక్రమశాలి. అతనికి ప్రజల్లోనే కాక సాటి రాజుల మధ్య కూడా మంచి పేరుంది. అతడిని అందరూ మాట తప్పని మహారాజు అని పిలిచేవారు.\r\nనయనకాంతుడు ఒక పర్యాయం వేటకు వెళ్ళినప్పుడు ఒక సర్పం అతని కన్నుల్లో విషం చిమ్మింది. అందువలన అతడు దృష్టిని కోల్పోయాడు.\r\nఅతడు మరలా దృష్టిని పొందడానికి ఎన్నో ప్రయత్నాలు చేశాడు. అవేవీ ఫలించ లేదు. ఆ విషయమై అతడు చింతాక్రాంతు డయ్యాడు.\r\nచివరి ప్రయత్నంగా నయనకాంతుడు తనకు దృష్టిని తెప్పించిన వారికి లక్ష బంగారు కాసుల వరకు కానుకగా ఇస్తా నని ప్రకటించాడు.\r\nఅప్పుడు యజ్ఞవల్కుడు అనే పండి తుడు మహారాజుని కలిసి, 'మహారాజా! అనేక తాళ పత్ర గ్రంథాలు చదివి మీకు దృష్టిని రప్పించడానికి “నేత్ర ప్రదాన”. అనే వైద్య ప్రక్రియను కనుగొన్నాను. ఆ ప్రక్రియకు అవసరమైన మూలికలు, ఔషధుల కోసం నైమిశారణ్యంలో తిరిగి అత్యంత శ్రమతో సంపాదించాను. వాటి సహాయంతో మీకు నెలరోజుల్లో దృష్టిని తెప్పించగలను.అయితే అందుకు ప్రతి ఫలంగా మీరు లక్ష బంగారు కాసులకు\r\nబదులు, అర్ధ రాజ్యం ఇప్పించాలి,' అని మనవి చేశాడు.\r\nసుదీర్ఘంగా ఆలోచించిన నయనకాంతుడు, 'పండితోత్తమా! దృష్టి లేని జీవితం కంటే అర్ధ రాజ్యం ఏమీ ఎక్కువ కాదు. మీరు నాకు చూపు తెప్పించగలిగితే మీకు అర్ధరాజ్యం ఇస్తాను. అయితే ప్రతిఫలం భారీ మొత్తాన అడిగారు కాబట్టి, నాకు చూపు రాని పక్షాన మీరు శిక్షకు కూడా సిద్ధపడాలి,' అన్నాడు.\r\n'మహారాజా, మీరే శిక్ష విధించినా నేను సిద్ధం,' అని బదులు పలికాడు యజ్ఞవ ల్కుడు. 'చూపు రప్పిస్తే అర్ధ రాజ్యం. లేకుంటే శిరచ్ఛేదనం' అన్నాడు నయన కాంతుడు. అందుకు యజ్ఞవల్కుడు సమ్మతించాడు.\r\nఈ విషయం రాజ్యమంతా పొక్కింది. ప్రజలందరూ యజ్ఞవల్కుడు రాజుగారికి చేసే వైద్యం కోసం ఎదురు చూడసాగారు.\r\nయజ్ఞవల్కుడు ఒకరోజు మంచి ఘడి యలు చూసి, మహారాజు గారి చేత శుచిగా స్నానం చేయించి, అతని తలకు వివిధ రకాల తైలాల చేత బాగా మర్దన చేయించాడు. కొన్ని ఆకు రసాలు తాగించి, పిదప అతని కన్నులకు లేపనం రాసి కళ్ళకు కట్టు కట్టాడు.\r\nఅలా వారం గడిచింది. ఒకరోజు నయనకాంతుడు సభ తీరుస్తూ, యజ్ఞ వల్కుడిని కూడా తనతో పాటు సభకు తీసుకు వెళ్లాడు.\r\nసభలో కొందరు పల్లెకారులు, 'రాజా! ఒక చిరుత పులి మా పల్లెల మీద పడి జనాన్ని చంపుకు తింటున్నది. మీరు దాని పని పట్టాలి' అని వేడుకున్నారు.\r\nఅప్పుడు నయనకాంతుడు, తన ప్రక్క నున్న యజ్ఞవల్కుడితో, ‘నాకు దృష్టి వస్తే అర్ధ రాజ్యానికి మీరే రాజు కదా! కాబోయే రాజుగా ఈ సమస్యకి పరిష్కారం చెప్పండి.' అని అడిగాడు.\r\n'దానికేముంది రాజా! మెరికల్లాంటి సైనికులను కొందరిని పల్లెలకు పంపి మాటు వేసి, చిరుతను చంపేలా పథకం వేద్దాం!' అన్నాడు యజ్ఞవల్కుడు.\r\nఅందుకు మహారాజు మెచ్చుకొని కొందరు సైనికులను పంపి చిరుతను చంపించాడు.\r\nమరో వారం తరవాత మహారాజు సభ తీర్చినప్పుడు కొందరు ధనికులు 'రాజా! గౌరవభరవుడు అనే గజదొంగ మా సంపద దోచుకుంటూ మాకు కంటిమీద కునుకు లేకుండా చేస్తున్నాడు. వాడిని బంధించే ఏర్పాట్లు చేయండి,' అని కోరారు.\r\nఅప్పుడు నయనకాంతుడు, యజ్ఞ వల్కుడి వంక 'మీరైతే ఏం చేస్తారు?' అని అడిగాడు. అప్పుడు యజ్ఞవల్కుడు 'రాజా! కొందరు వేగులను చిల్లర దొంగ లుగా రాజ్యం నలుమూలలకు పంపుదాం. వారు తప్పక గౌరవభైరవుడి దృష్టిలో పడ తారు. అతడు వాళ్లను తన ముఠాలో కలు పుకుంటాడు. అప్పుడు మనవేగుల ద్వారా అతడు ఏ ధనికుడి ఇల్లు దోచుకోవడానికి వ్యూహ రచన చేస్తున్నాడో తెలుసుకుని\r\nతేలిగ్గా బంధిద్దాము,” అని చెప్పాడు. మహా రాజు యజ్ఞవల్కుడిని ప్రశంసించాడు.\r\nయజ్ఞవల్కుడి పథకం ప్రకారం, గౌరవ భైరవుడు ఒక ధనికుడి ఇంట్లో ప్రవేశించి దోచుకోబోతూ, రాజ భటులకు దొరికిపో యాడు.\r\nఒక రోజు యజ్ఞవల్కుడు, మహారాజుకి తైల మర్దనం చేస్తుండగా, ఒక గూఢచారి వచ్చి ‘మహారాజా! విదర్భరాజు చంద్రహా సుడు మన రాజ్యం మీదకు దాడి చేయ బోతున్నాడు' అని సమాచారం అందిం చాడు.\r\nనయనకాంతుడు ఆ గూఢచారిని పంపి వేసి, యజ్ఞవల్కుడితో, ‘ఈ సమస్యను మీరు రాజైతే ఎలా పరిష్కరిస్తారు?' అని అడిగాడు.\r\nఅప్పుడు యజ్ఞవల్కుడు, నయన కాంతుడి ద్వారా ఇరురాజ్యాల సైనిక బలాల వివరాలు అడిగి తెలుసుకుని, 'రాజా! మన సైన్యం కంటే శతృరాజు సైన్యం రెట్టింపు కాబట్టి అతడితో ప్రస్తు తానికి సంధి చేసుకోవడమే నయం అని భావిస్తున్నాను,' అని చెప్పాడు.\r\nఅప్పుడు నయన కాంతుడు 'మనం అలా చేస్తే శతృరాజుకు కప్పం కట్టాలి. ఆ కప్పం కోసం ప్రజల మీద పన్నులు వేయాలి. ప్రజలు కష్టాల పాలవుతారు. అంతే కాక శతృరాజు మన రాజ్యప్రజలను బానిసలుగా చూస్తాడు. అంతకంటే శతృ రాజుతో యుద్ధం చేసి విజయమో, వీర\r\nస్వర్గమో తేల్చుకుంటేనే చాలా మంచిది,' అన్నాడు.\r\n‘అయితే యుద్ధానికి సిద్ధపడతారా?’ అని అడిగాడు యజ్ఞవల్కుడు. 'మీరు నాకు దృష్టి తెప్పిస్తే యుద్ధం తప్పక చేస్తాను,' అన్నాడు నయన కాంతుడు.\r\n'రాజా! రేపటితో నేను మీకు చేస్తున్న వైద్యం ముగుస్తుంది. మీకు తప్పక దృష్టి వస్తుంది,' అని భరోసా ఇచ్చాడు. యజ్ఞ వల్కుడు. మరుదినం తైల మర్దనాంతరం యజ్ఞవల్కుడు మహారాజు కనులకున్న కట్టుతీసి, 'మహారాజా! మెల్లగా కళ్ళు విప్పి చూడండి' అన్నాడు.\r\nకళ్లు తెరిచిన నయన కాంతుడికి మొదట మసక మసగ్గా కనిపించిన దృశ్యం కొద్ది క్షణాలకు స్పష్టంగా కనిపించింది.\r\nఅతడు యజ్ఞవల్కుడిని కౌగిలించు కొని, 'మీరిచ్చిన దృష్టితో శతృరాజు మీద రెట్టింపు ఉత్సాహంతో పోరు సలుపుతాను. శతృరాజ్యం వశమైతే అర్ధ రాజ్యం కాదు... విదర్భ రాజ్యాన్ని సంపూర్ణంగా మీకు అప్పగిస్తాను,” అన్నాడు.\r\nయజ్ఞవల్కుడు ‘మహారాజా! మీరు మాట తప్పరని తెలుసు. విజయీభవ!' అని ఆశీర్వదించాడు.\r\nనయన కాంతుడు తన రాజ్యం మీదకు దండెత్తివచ్చిన, చంద్రహాసుడిని తన సైన్యంతో ఎదుర్కొన్నాడు. అవంతి సైనికులు రెచ్చిపోయి శతృసైనికులను చీల్చి చెండాడారు. అదే అదునుగా నయన కాంతుడు చంద్రహాసుడిని సంహరిం చాడు. తమరాజు నేలకొరిగిన వెంటనే\r\nశతృసైన్యం పలాయనం చిత్తగించింది. విదర్భరాజ్యం సునాయాసంగా నయన కాంతుడి వశం అయింది.\r\nతను జయించిన రాజ్యాన్ని యజ్ఞవ ల్కుడికి కట్టబెట్టాలన్న కోరికతో నయన కాంతుడు అంతఃపురం చేరాడు. యజ్ఞ వల్కుడి కోసం కబురు పంపితే భటులు, 'రాజా! మీ విజయ వార్త వినగానే పండి తుల వారు ఎవరితో ఏం చెప్పకుండా ఎటో వెళ్లిపోయారు,' అని విన్నవించారు.\r\nనయనకాంతుడు, యజ్ఞవల్కుడి కోసం ఎంత వెదికించినా ప్రయోజనం లేకపోయింది.\r\nఇంతవరకూ కథ చెప్పిన బేతాళుడు, 'రాజా! మహారాజుకి దృష్టి రప్పించడం ద్వారా అర్థరాజ్యం సంపాదించడానికి\r\nయజ్ఞవల్కుడు, నైమిశారణ్యంలో మూలి కలు, ఔషధులు సేకరించి, తైలాలు, రసాలు తయారు చేసి కష్టపడ్డాడు. అంతే కాదు, భావి రాజుగా మహారాజుకి సలహా లిచ్చి అతడి ప్రశంసలు కూడా పొందాడు. కానీ అర్ధరాజ్యం మాత్రమే కాక పూర్తి రాజ్యం పొందే అవకాశం వచ్చినప్పుడు ఎందుకు పలాయనం చిత్తగించాడు?\r\nమాట తప్పని రాజు మాట తప్పి శతృ రాజును సంహరించినట్టు తనని కూడా హతం చేయగలడన్న సందేహంతోనా? లేక శతృరాజ్యం ప్రజలు తిరుగుబాటు చేస్తారన్న భయంతోనా?' అని ప్రశ్నించాడు.\r\nఅందుకు విక్రమార్కుడు, 'బేతాళా! యజ్ఞవల్కుడు చిన్న విషయాల్లో సల హాలు ఇచ్చాడే కాని యుద్ధప్రస్తావన వచ్చిన సమయాన భీరువులా ప్రవర్తించాడు. మహారాజు విజయమో, వీర స్వర్గమో అన్న నిశ్చయానికి వచ్చినప్పుడు, యజ్ఞ\r\nవల్కుడు రాజుకి కావలసిన ముఖ్య లక్ష ణాలు ఏమిటో అవగతం చేసుకున్నాడు.\r\nతను స్వార్థంతో అర్ధరాజ్యం కోరితే, మహారాజు ప్రజల కోసం ప్రాణాలకు తెగించి యుద్ధానికి సిద్ధపడటం అతనిలో మార్పు తెచ్చింది. రాజుకు పదునైన బుర్రతో పాటు ధైర్య సాహసాలు, యుద్ధ కళల్లో ప్రావీణ్యం, ప్రాణ త్యాగానికి సైతం వెర వని నిస్వార్థ బుద్ధి ఉండాలని గ్రహించ బట్టే యజ్ఞవల్కుడు తనకు రాజుకి కావ లసిన లక్షణాలు లేవని గ్రహించి అంతః పురం వీడి వెళ్ళిపోయాడు. అంతే గాని, నయన కాంతుడు తనను హతం చేయగ లడన్న సందేహంతో గాని, శతృరాజ్యం ప్రజలు తిరుగుబాటు చేస్తారన్న భయంతో గాని కాదు, అని సమాధానం ఇచ్చాడు.\r\nవిక్రమార్కుడి నుంచి సరైన సమాధానం రావడంతో బేతాళుడు తిరిగి చెట్టెక్కాడు.",
            "book_page_end": 17,
            "story_id": "2011_09_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "వివేకం",
            "book_page_start": 18,
            "pdf_page_start": 18,
            "pdf_page_end": 18,
            "author": "ఆదూరి హైమవతి",
            "genre": "కథ",
            "moral": "మాతృభూమిపై ప్రేమ, ఆత్మగౌరవం, ఇతరులకు కష్టం కలిగించకపోవడం ఉత్తమ లక్షణాలు.",
            "keywords": [
                "విజయసేనుడు",
                "వినయుడు",
                "రాజ్యోత్సవాలు",
                "మాతృభూమి ప్రేమ",
                "ఆత్మగౌరవం"
            ],
            "characters": [
                "విజయసేనుడు (మహారాజు)",
                "వినయుడు (యువకుడు)",
                "ప్రజలు"
            ],
            "locations": [
                "విజయపుర రాజ్యం",
                "మహాపుర రాజ్యం"
            ],
            "content": "విజయపుర మహారాజు విజయసేనుడు తన రాజ్యంలో ప్రతిఏడాదీ రాజ్యోత్సవాలు జరిపి, సకల రాజ్యాల వీరులను ఆహ్వానించి అనేక అంశాలలో పోటీలు నిర్వహించి బహుమతులు అందించేవాడు.\r\nఆ ఏడాది విజయపురంలోని రాజ్యోత్సవాలకు బహుదూర ప్రాంతాల నుండీ మహావీరులు, కళాకారులు హాజరయ్యారు. కత్తిసాము, కర్రసాము, విలువిద్య, కుస్తీ పోటీ, నాట్యం, సంగీతం, చిత్ర లేఖనం, మొదలైన ఎన్నో పోటీల్లో ప్రధమస్థానంలో వచ్చిన మహాపుర రాజ్యవాసి వినయుడు మహారాజు విజయసేనుని దృష్టిని ఎంతగానో ఆకర్షించాడు. బహుమతి ప్రదాన సమయంలో మహారాజు వినయుని అభినందిస్తూ 'వినయా! ఇంత వీరులైన మీకు మా రాజ్యంలో ప్రముఖ స్థానం కల్పించి, ఉన్నతోద్యోగం ఇచ్చి గౌరవించాలని మా అభిమతం. ఏమంటారు!' అని అడిగాడు.\r\nవినయుడు, మహారాజుకు నమస్కరించి 'మన్నించండి మహారాజా! మీ ఉత్సవాలలో పాల్గొన దలచి వచ్చామేకాని, మీరివ్వజూపే ఉద్యోగం, పదవికోసం మాత్రంకాదు' అని చెప్పాడు.\r\n'వినయా! మీదేశం దుర్భిక్షంతో ఇబ్బంది పడుతున్నట్లు విన్నాం, మీరు మంచి పదవితో, సుఖంగా జీవించే అవకాశాన్ని వదులుకోవడం తెలివైనపని కాదనుకుంటాను' అన్నాడు విజయ సేనుడు.\r\n'మహారాజా! తల్లి అనాకారని, మరో అందమైన స్త్రీని తల్లిగా చెప్పుకుంటామా! మారాజ్యం దుర్భిక్షంతో బాధపడుతున్నదని, మాతృ భూమిని వదలి వచ్చేయమనడం, మంచి భత్యం ఎరచూపడం భావ్యంకాదు మహారాజా! ఈనెల దినాలుగా మేము చెట్లక్రింద ఉండి, ఎండ, వాన, చలి బాధలకోర్చి పోటీల్లో పాల్గొన్నాం, పక్కనే ఉన్న పెద్ద భవంతులలోని మీ ప్రజలు మమ్ము చూస్తూనే ఉన్నారు కాని, ఎవ్వరూ కనీసం వసతి కల్పించలేదు. మేము మాదేశం నుండీ తెచ్చుకున్న దారి భత్యంతో వండుకుని తిన్నాం. వసతికి ధనం చెల్లించవలసి వస్తే ఎందరో తమ దేశపు ఉత్సవాల్లో పాల్గొనడానికి వెనుకాడుతారు మహారాజా! మనస్సులో మాట చెప్పినందుకు మన్నించి, శలవివ్వండి!' అని నమస్కరించి, నేస్తగాళ్లతో కలసి బయటికి నడిచాడు వినయుడు.",
            "book_page_end": 18,
            "story_id": "2011_09_06",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "తీపికి చేదు చెల్లుకు చెల్లు!",
            "book_page_start": 19,
            "pdf_page_start": 19,
            "pdf_page_end": 20,
            "author": "యడ్ల ఆదిలక్ష్మి",
            "genre": "కథ",
            "moral": "ప్రతి చర్యకు ప్రతిఫలం ఉంటుంది. కష్టపడి పనిచేయడమే నిజమైన సుఖాన్ని ఇస్తుంది.",
            "keywords": [
                "పందెం",
                "బద్దకం",
                "జిలేబి",
                "కడుపునొప్పి",
                "కాయకష్టం"
            ],
            "characters": [
                "అనంతుడు",
                "తాత",
                "ఆచారి",
                "మిత్రులు"
            ],
            "locations": [
                "కుంభాల పూర్ణం గ్రామం"
            ],
            "content": "కుంభాల పూర్ణం అనే ఓ మోస్తరు గ్రామంలో అనంతుడు అనే యువకుడు ఉండేవాడు. వాడు తెలివైన వాడే కానీ, ఒట్టి బద్దకస్తుడు. పైగా తన తెలివితేటలతో సులభంగా డబ్బు సంపాదించగలననే అతిశయం కలవాడు.\r\nదాంతో ఎప్పుడూ పోచికోలు కబుర్లు చెప్పు కుంటూ, తన తెలివీ సామర్ధ్యాల గురించి గొప్పలు చెప్పుకుంటూ తిరిగేవాడు. వాడికు న్నదల్లా ఒక్క తాతే! తాత వాణ్ణి మంచి మార్గంలో పెట్టాలని ప్రయత్నించినా లాభం లేకపో యింది.\r\nక్రమంగా అనంతుడు ప్రతీదానికి పందేలు కట్టటానికి అలవాటు పడ్డాడు. మొదట్లో ఒకటి రెండుసార్లు పందాలు గెలిచి, డబ్బు సంపాదించటంతో అదే వృత్తిగా చేపట్టి ధన వంతుడై పోవాలని కలలు కనేవాడు. అది మంచిది కాదనీ, కష్టపడి బ్రతకడం మంచి దనీ తాత ఎంత చెప్పినా చెవిన పెట్టలేదు.\r\nఇలా ఉండగా... ఓరోజు మిత్రులతో మణుగు జిలేబి అరగంటలో తినేస్తానని పది వరహాలకు పందెం కాసాడు అనంతుడు. మిత్రులూ సై అనడంతో పందెం మొదలైంది.\r\nమణుగు తాజా జిలేబి అనంతుడి ఎదురు పెట్టారు. తియ్యటి జిలేబిని ఏకబిగిన తిన సాగాడు అనంతుడు. మొదట బాగానే ఉన్నా, ఆ తియ్యదనానికి మొహం మొత్తసాగింది. ఓ ప్రక్క సమయం అయిపోతోంది.\r\nదాంతో అనంతుడు జిలేబిని రసం పిండి ముద్దగా చేసి, ఆ తియ్యటి ముద్దని గబగబా నోట కుక్కుకుని తినేసాడు. ఆపైన బెల్లం పాకపు రసాన్ని గటగటా త్రాగేసి పందెం గెలి చాడు. అనుకున్న ప్రకారం మిత్రులతనికి పది వరహాలూ ఇచ్చేసారు.\r\nఅయితే ఆ రాత్రికి అనంతుడికి కడుపు నొప్పి, విరోచనాలు పట్టుకున్నాయి. రాత్రంతా కడుపు ఈడ్చి కొట్టేసరికి, తెల్లవారే సరికల్లా\r\nఅనంతుడు తోటకూర కాడలా వేలాడబడి పోయాడు. వాడి తాత కంగారు పడి ఆచారిని పిలుచుకొచ్చాడు. ఆచారి పరీక్షించి, ఏవో కొన్ని ఆకులు నూరి చేదు ముద్దనొకదాన్ని అనంతుడి చేతికిచ్చి తినమన్నాడు. అది సరిగ్గా అనంతుడు పందెం కోసం తిన్న జిలేబి ముద్దంతే ఉంది.\r\nఆ చేదుకి నాలుక తెగి పడినంత పనవగా, ఏడుపు మొహంతో అనంతుడు ఆకుముద్దని తిన్నాడు. తర్వాత ఆచారి మరేవో చెట్టు బెరళ్ళు నూరి రసం పిండి కషాయం ఇచ్చి తాగమన్నాడు. అదీ అనంతుడు పందెం కోసం తాగిన జిలేబి రసమంతే ఉంది. కాని అది తియ్యగా ఉంటే ఇది కటిక చేదుగా ఉంది.\r\nఈసారి నిజంగానే ఏడ్చేసాడు అనంతుడు. అయినా తాత బలవంతం మీదా, అనారో గ్యపు బాధ తట్టుకోలేక కళ్ళు మూసుకుని కషాయం తాగేసాడు. ఆ వైద్యం వరసగా మూడు పూటలు నడిచింది. ఆచారి వైద్యం చేసినందుకు గాను పది వరహాలు వసూలు చేసుకుపోయాడు. అనంతుడు నిలువు గుడ్లే సుకు చూసాడు.\r\nవాణ్ణి చూసి తాత నవ్వుతూ 'చూశావురా అనంతా! మనం చేసిన ప్రతీ పనికీ ఫలితం అనుభవిస్తాం. నువ్వు జిలేబి ముద్ద చేసి తిన్నావు, రసం పిండి తాగావు. పందెం గెలిచి నువ్వు సంపాదించిన పది వరహాలు, వైద్యం చేసి ఆచారి పట్టుకుపోయాడు. వెరసి చేదు ఆకుల ముద్ద, పసరు కషాయపు చేదు నీకు మిగిలి పోయింది. తీపి జిలేబికి ఇది చెల్లుకు చెల్లన్న మాట! ఇప్పటికైనా జులాయి పనులు మాని, కష్టపడి పనిచేసుకో. జీవితం సుఖంగా గడుస్తుంది. నా మాట వినరా!' అన్నాడు అనునయంగా.\r\nఅనంతుడికి సత్యం బోధపడినట్లయ్యింది. 'వింటాను తాతా! పెద్దల మాట చద్ది మూట అంటారందుకే కాబోలు' అన్నాడు స్థిరంగా.\r\nఆనాటి నుండి అనంతుడు బద్దకం వదు ల్చుకుని, కష్టపడి పనిచేసి, త్వరలోనే మంచి పేరు తెచ్చుకున్నాడు.\r\nఅనంతుడి బుద్దిమారినందుకు, అతడి తాత గుంభనంగా నవ్వుతూ మీసాలు సవ రించుకున్నాడు ఆచారితో కలిసి తను వేసిన పధకం పారినందుకు!",
            "book_page_end": 20,
            "story_id": "2011_09_07",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "బెడిసిన పందెం",
            "book_page_start": 21,
            "pdf_page_start": 21,
            "pdf_page_end": 24,
            "author": "ఎమ్.వి.వి. సత్యనారాయణ",
            "genre": "కథ",
            "moral": "శాంతంగా, సహనంతో, కష్టాన్ని ఇష్టపడి పనిచేసే గుణం ఉంటే విజయం దక్కుతుంది.",
            "keywords": [
                "వీరయ్య",
                "శాంతమూర్తి",
                "సహనం",
                "పందెం",
                "ఆదర్శగ్రామం"
            ],
            "characters": [
                "వీరయ్య",
                "వీరయ్య భార్య",
                "గ్రామపెద్ద",
                "ప్రభువు (రాజు)",
                "మంత్రి",
                "గ్రామ సేవకుడు"
            ],
            "locations": [
                "గ్రామం",
                "రాజధాని నగరం",
                "రాజు అంతఃపుర తోటలు"
            ],
            "content": "ఆ గ్రామంలో అతడిని ప్రజలందరూ విసుగులేని వీరయ్య అని పిలుస్తారు. ఎవరు ఏమని చెప్పినా వీరయ్య విసుగు చెందకుండా చేసుకుంటూ పోతాడు. ఎంతటి చిన్నపిల్లవాడు పలకరించినా సరే ఆత్మీయంగా మాట్లాడతాడు. ఒకే విషయం గురించి ఎంతమంది ఎన్ని సార్లు ప్రశ్నిం చినా సరే, అంతమందికీ ఒకేరకంగా సమా ధానం చెబుతాడు తప్ప తను విసుగు ప్రదర్శించనే ప్రదర్శించడు. మాట వరస కైనా వీరయ్యకు కోపం రాదు.\r\nగ్రామస్తులు అతడి చేత పనిచేయిం చుకుని తమకి తోచినంత డబ్బో, ఆహార పదార్థాలో అతడి చేతిలో ఉంచుతారు. కొంతమంది ఆహార ధాన్యాలు ఇస్తారు. వాటితో వీరయ్య తన కుటుంబాన్ని పోషిం చుకుంటూ వస్తున్నాడు.\r\nవీరయ్య భార్య మహా విసుగుమనిషి, తన భర్త తీరు ఆమెకెంత మాత్రం నచ్చదు. రాత్రీ పగలూ ఒకే రకంగా కష్టపడుతూ కూడా తన కష్టానికి తగినంత ప్రతిఫలం సాధించడే, అని ఆమె గగ్గోలు పెట్టేది. వీరయ్య ఎంత శాంతమూర్తో అతడి భార్య అంత గయ్యాళి.\r\nఆమె తన భర్తతో, ‘నువు ఇద్దరు మను షుల పనులు చేస్తావు. ఒకడికిచ్చే పాటి కూలిడబ్బులు కూడా సంపాదించవు. మన పిల్లలు ఎదుగుతున్నారు. నువు తెచ్చే సంపాదన మన కుటుంబానికి ఏ మూలకూ చాలడం లేదు' అంది.\r\nవీరయ్య నవ్వి, ఆమెకు తన ఇంట్లో ఉన్న చెంబును చూపించి, 'ఈ చెంబు చెరువులో అయినా, సముద్రంలో అయినా ఒకే మొత్తంలో నీటిని సంపాదిస్తుంది.\r\nనేనూ ఈ చెంబూ ఒకటే. మనకెంత రావాలో అంతే వస్తుంది తప్ప ఎక్కువ మొత్తంలో లభించాలంటే ఎలా సాధ్యం' అన్నాడు.\r\nఅతడి భార్యకు అరికాలి మంట నెత్తి కెక్కింది. చెంబు వూడదీసుకుని దానితో అతడి నెత్తిన ఒక్క పెట్టు పెట్టింది. అతడి తలకు చిల్లుపడి అరచెంబెడు రక్తం నేల కారింది.\r\nఅయినప్పటికీ వీరయ్యలో కోపం కల గలేదు. ఎప్పటిలాగానే శాంతంగా చూస్తూ మెల్లగా తన గాయానికి కట్టు కట్టుకు న్నాడు. కోపం తగ్గిన తరవాత ఆమె వేడి జావ అందించింది.\r\nతన భార్యతో, చూశావా, ‘నా భాగ్యం ఒక చెంబు దెబ్బ. ఆ దెబ్బనుండి నేను తప్పించుకోగలిగానా!' అన్నాడు.\r\nవీరయ్య భార్యకు అతడినేం చెయ్యాలో అర్థం కాలేదు. కోపం పట్టలేక తన భర్తను గాయపరిచినందుకు ఆమె ఎంతగానో చింతించింది.\r\nఈలోగా వీరయ్యకు గ్రామ పెద్ద నుండి కబురు తెచ్చాడు గ్రామసేవకుడు.\r\nఅతడు వీరయ్యను సమీపించి..., 'మురుగు కాలువలు తవ్వాలి. నిన్ను వెంటపెట్టుకు రమ్మన్నారు గ్రామపెద్ద' అన్నాడు.\r\nతనకు ఎలాంటి గాయం తగలనట్టు గానే భావించి వీరయ్య పరుగుపరుగున పోయి గ్రామపెద్దను దర్శించుకున్నాడు. \r\nవీరయ్య ఇంట్లో జరిగిన తతంగమంతా ఆ ప్రాంతాన్ని పాలించే ప్రభువు చూశాడు. ఆయన తన మంత్రితో పాటు మారు వేషాలు ధరించి తన ప్రజల బాగోగులు పరిశీలిస్తుంటాడు.\r\nవీరయ్య ఇంటి ప్రక్కనుండి వెళ్తూ ప్రభువు ఆ దంపతుల వ్యవహారం గమ నించి ఆశ్చర్యపోయాడు. వీరయ్య ప్రద ర్శించిన అతి శాంతస్వభావం ప్రభువు కంటికి పిచ్చితనంగా తోచింది.\r\nఏ మనిషైనా మామూలు మానసిక స్థితిలో అంతటి శాంతం, సహనం కలిగి ఉంటాడా? అని ఆలోచిస్తూ.... తన మంత్రితో కలిసి ఆయన గ్రామపెద్దను కలుసుకున్నాడు. మురిక్కాలువ నిర్మా ణంలో, ఆయన వీరయ్య వెంటబడి అత డికీ మిగతా పనివాళ్లకీ తగిన సూచన లందిస్తూ కనిపించాడు.\r\nప్రభువునూ, మంత్రినీ గుర్తుపట్టలేని గ్రామపెద్ద, వారివంక ఏం కావాలన్నట్లు ప్రశ్నార్థకంగా చూశాడు. ప్రభువు అతడితో సాధారణ పౌరుడి మాదిరి, 'వీరయ్యకు విసుగుచెందడం కాని, అలసిపోవడం కాని, పనిని వాయిదా వేయడం గాని, తెలియదనుకుంటాను. సాధారణ వ్యక్తికి అటువంటి ప్రవర్తన ఎంతమాత్రం సాధ్యం కాదు' అన్నాడు.\r\nగ్రామపెద్ద నవ్వి, ‘అతడు అజ్ఞానికాడు. పిచ్చివాడు అసలే కాడు. మీరు పరదేశ స్తులు కాబట్టి, అతడి విషయం తెలియక సహజంగానే ఆ రకంగా మాట్లాడారు. మా వీరయ్య ఎంత తెలివైన వాడో మీరు గుర్తించే అవకాశం లేదు, అన్నాడు.\r\nప్రభువుకూ, అతడికీ మధ్య మాటా మాటా పెరిగి చివరికి పందెం వేసుకు న్నారు. వీరయ్యను పిచ్చివాడిగా నిరూపిం చకపోతే ప్రభువు అతడి గ్రామాన్ని, చాలా డబ్బు ఖర్చుపెట్టి ఆదర్శగ్రామంగా తీర్చి దిద్దుతామని మాట ఇచ్చాడు.\r\nగ్రామపెద్ద అప్పుడు గాని తన ప్రభు వును గుర్తించలేకపోయాడు. తన తప్పు ఒప్పుకుని ఆయన పాదాలమీద పడ్డాడు. ఆయనతోనే అలా పందెం కట్టినందుకు తనను క్షమించమని ప్రార్థించాడు.\r\nప్రభువు నవ్వి, ‘పందెం పందెమే!' అంటూ వీరయ్యను తన వెంట రాజధానీ నగరానికి మంత్రితో పాటు బయల్దేరి చేరుకున్నాడు. తన అంతఃపుర తోటల్లో ఉన్న విశాలమైన ఖాళీస్థలంలో వరిపంట\r\nవెయ్యమని వీరయ్యను ఆదేశించాడు. వీరయ్యకు సరైన నారు దొరకలేదు. తీరా మంచి నారు దొరికిన తర్వాత సహాయకులు దొరకలేదు. అయినప్పటికీ వీరయ్య విసుగు చెందకుండా తానొక్కడే కష్టపడి పనిచేసి వరినాట్లు వేశాడు.\r\nతగిన సమయానికి నీరు పెడుతూ, కలుపు మొక్కలు క్రమం తప్పకుండా తొల గిస్తూ, వరిపంట పెంచుతూ వచ్చాడు. అప్పుడప్పుడూ పంటకు నీరందేది కాదు. నూతుల్లోంచి నీరు తోడి వరి చేను తడిపే వాడు.\r\nవరిమొక్కలు బాగా ఏపుగా పెరిగి, కంకులు వేయడం మొదలు కాగానే, ప్రభువు వీరయ్యను పిలిచి, ‘వరిపంటను తక్షణం తొలిగించి వేరుశనగ గింజలు\r\nనాటు. మనకు ఇప్పటికే రాజ్యంలో వరి పంట ఎక్కువగా పండింది' అన్నాడు.\r\nమారు మాట్లాడకుండా వీరయ్య తక్ష ణమే వరిపంటను నాశనం చేసి తిరిగి దుక్కి దున్ని, వేరు శనగ విత్తనం సంపా దించి తానొక్కడే శ్రమపడి నేలలో విత్త నాలు నాటాడు. తిరిగి పంటకు నీరు పెట్టడం, కలుపు మొక్కలు తొలగిం చడం, ఇతర వ్యవసాయ పనులు చేసు కుంటూ వచ్చాడు.\r\nఅయినప్పటికీ వీరయ్య మొహంలో విసుగు గాని, కోపం కాని, ప్రభువు చూడ లేకపోయాడు. ప్రభువు అతడిని మరింత పరీక్షించదలిచి, వేరు శనగ పంటను పరీ క్షించి, ‘అరెరె, శెనగపంట వేయమని చెప్ప బోయి వేరుశెనగ అని చెప్పినట్లున్నాను' అన్నాడు. వీరయ్య ఆయన మనస్సు కనిపెట్టి సంతోషంగా నవ్వుతూ ఆయన కోరినట్లు శెనగ పంట వేశాడు. ఈ పర్యా యమైనా వీరయ్య విసుగు చెందుతాడని ప్రభువు ఆశించి తీవ్రంగా భంగపడ్డాడు.\r\nశెనగ పంట వేస్తున్నంతసేపూ వీరయ్య అలసట తెలియకుండా పని చేశాడు. పైగా అతడి మొహం మీద చిరునవ్వు చెరగలేదు.\r\nవీరయ్యతో ప్రభువు, ‘ఇలా చీటికీ మాటికీ పంటలు మార్చడం నీకు కష్టంగా లేదూ!' అన్నాడు.\r\nవీరయ్య నవ్వి, ‘ప్రభువులు క్షమిం చాలి. మనకి వరిపంట తినే భాగ్యం ఉంటే అది పండేది. మనకి భాగ్యం లేదు అది పండలేదు. తరవాత విత్తిన వేరుశెనగా అంతే. ఇప్పుడు శనగ పంట తినే భాగ్యం ఉందో లేదో ఇంకా తెలియదు!' అన్నాడు.\r\nప్రభువు అతడి తెలివికి మెచ్చుకుని, అతడి గ్రామాన్ని ఆదర్శగ్రామంగా తీర్చి దిద్దాడు.\r\nవీరయ్య కుటుంబానికి ఎలాంటి లోటూ లేకుండా ఏర్పాట్లు చేశాడు.\r\nఅప్పుడు వీరయ్య ఆయనతో, ‘ప్రభూ, నా చేతిపంట నాకెంత భాగ్యం కలిగిం చిందో చూశారా!' అన్నాడు.",
            "book_page_end": 24,
            "story_id": "2011_09_08",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం - 22",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "పంచతంత్ర కథలు",
            "moral": "తెలివైనవాడు మోసపోడు. ఇతరుల భ్రమలకు లోనుకాకుండా వివేకంతో వ్యవహరించాలి.",
            "keywords": [
                "సన్యాసి",
                "బలభద్రుడు",
                "భవిష్యత్తు",
                "స్వర్గం",
                "మఠం"
            ],
            "characters": [
                "సురధుడు (రాజు)",
                "బలభద్రుడు (మంత్రి)",
                "వింధ్యకుడు (విద్రోహి నాయకుడు)",
                "సన్యాసి",
                "నాగకుమారుడు (కథలో ప్రస్తావన)"
            ],
            "locations": [
                "కోసలదేశం",
                "అయోధ్యానగరం",
                "అటవీశాఖ ప్రాంతం",
                "రాజభవనం"
            ],
            "content": "వంచకుడి కథ\r\nకోసలదేశానికి రాజధాని అయిన అయో ధ్యానగరంలో సురధుడు అనే మేటి రాజు ఉండేవాడు. ఆయన కింద వందల కొద్దీ సామంత రాజ్యాలు ఉండేవి. ఒకసారి అటవీశాఖా పాలకుడు అతి వేగంగా రాజ ధానికి చేరుకుని, రాజుతో ఇలా అన్నాడు.\r\n“మహారాజా, వింధ్యకుడు అనే విద్రో హినాయకత్వాన ఆటవిక జాతులన్నీ తిరు గుబాటు చేశాయి. వాళ్ల తిరుగుబాటును అణచటం నావల్ల కాలేదు గనక తమరే ఆ పనికి పూనుకోవాలి'.\r\nఅప్పుడు రాజు, తిరుగుబాటును అణ చివేసి తిరుగుబాటుదార్లను శిక్షించటా నికి తన మంత్రిని, బలభద్రుడనే ప్రజ్ఞాశా లిని పంపాడు.\r\nబలభద్రుడు బయలుదేరి వెళ్లిపోయిన అనంతరం, గ్రీష్మకాలం చివరలో అయో ధ్యకు ఒక దిగంబర సన్యాసి వచ్చాడు. అతను అడిగిన వారందరికీ భవిష్యత్తు చెప్పీ, జాతకాలు వేసీ, గుప్తంగా ఉంచిన పేర్లు తెలుసుకునీ కొద్ది రోజులలో నగర వాసులందరి మన్ననలూ పొందాడు.\r\nఈ సన్యాసిని గురించి చాలా విని, రాజు కుతూహలం కొద్దీ అతన్ని ఒకసారి రాజ భవనానికి ఆహ్వానించి, 'అయ్యా, మీరు మనసులో మాట చెప్పగలరట. నిజమేనా?” అడిగాడు.\r\n'నేను ఎన్ని చోట్ల ఏమేమి చేశానో వాకబు చేస్తే మీకే తెలుస్తుంది,' అంటూ సన్యాసి, తాను చేసిన ఘనకార్యాలన్నీ చెప్పి, రాజుకు విస్మయం కలిగించాడు.\r\nరాజు ఆ సన్యాసికి దేవిడీ ఆవరణలోనే ఒక మఠం ఉండటానికి ఇచ్చి, అతన్ని రోజూ పిలిపించుకుంటూ ఉండేవాడు.\r\nఒకరోజు సాయంకాలం సన్యాసి రాజ భవనానికి వచ్చి, 'రాజా నీకొక శుభవార్త చెబుతాను. దేవతలందరూ నన్ను మరీ బలవంతపెట్టగా, నేను ఇవాళ ఉదయం నా భౌతిక దేహాన్ని మఠంలో విడిచిపెట్టి, సూక్ష్మ శరీరంతో స్వర్గానికి వెళ్ళాను. దేవ తలు మీ క్షేమ సమాచారాలు అడగమని నాతో అన్నారు,” అన్నాడు.\r\nఈ మాట విని రాజుకు అంతులేని ఆశ్చర్యం కలిగి, 'మహాత్మా, మీరు స్వర్గా నికి ఎలా వెళ్లారు?' అన్నాడు. 'మహా రాజా, అది నాకు ఖేలా మాత్రం కాదా?\r\nనేను ప్రతిరోజూ స్వర్గానికి వెళుతూనే ఉంటాను,' అన్నాడు సన్యాసి.\r\nరాజు అమాయకత్వం కొద్దీ అయితేనేం, సన్యాసికి గల అనేక శక్తులను ప్రత్యక్షంగా చూసి ఉంటడం చేత అయితేనేం, సన్యాసి చేసిన ఘనకార్యాల గురించి విని ఉండటం చేతనైతేనేం, ఈ మాటలు నమ్మాడు.\r\nఆయన రాచకార్యాలు మానుకుని, తన రాణి గురించి కూడా లక్ష్యం లేకుండా పోయి, అస్తమానమూ ఆ సన్యాసిని పెట్టు కుని, స్వర్గలోక వార్తలు వివరంగా అడిగి తెలుసుకోసాగాడు.\r\nఇంతలో, ఆటవిక జాతుల తిరుగుబా టును అణచి, బలభద్రుడు అయోధ్యకు తిరిగి వచ్చాడు. అతను రాజధానిలో అడు గుపెడుతూనే, రాజుగారు సన్యాసి చేతి కీలుబొమ్మ అయిపోయాడని, దర్బారు చెయ్యటం లేదనీ, మంత్రులను కలుసు కోవటం లేదనీ విన్నాడు. అతను రాజభవనం ప్రవేశించి దర్బారు నిర్జనంగా ఉండటం, మంత్రులుండే చోట ఎవరూ లేకపోవ టమూ చూశాడు.\r\nఒక గదిలో రాజూ, సన్యాసీ ఏకాం తంగా కూర్చుని అతనికి కనిపించారు. సన్యాసి రాజుకు ఏదో రహస్యంగా చెబు తున్నాడు; రాజు వికసించిన ముఖంతో సన్యాసి మాటలను గ్రోలుతున్నాడు.\r\nఆయన బలభద్రుడి రాకను గమనించ లేదు. తొలి చూపులోనే మంత్రికి పరిస్థితి\r\nఅర్థమైపోయింది. అతను మహారాజు ముందు సాష్టాంగపడి, 'మహారాజా, జయం! జయం!' అన్నాడు.\r\nఅతను వెళ్ళిన పని ఏమయినది కూడా అడగకుండానే రాజు, 'మీకు ఈ మహా త్ముడు తెలుసునా..?' అని సన్యాసిని చూపుతూ అన్నాడు. ‘ఎందరో మహాపురు షులుగా తమ శిష్యులను తయారు చేసిన ఈ మహనీయుణ్ణి గురించి తెలియకేం? వీరు తరచుగా స్వర్గానికి కూడా పోయి వస్తుంటారని విన్నాను. నిజమేనా..?’ అన్నాడు బలభద్రుడు.\r\n'అందుకు సందేహమా?' అన్నాడు రాజు. తనను గురించి మంత్రి ఇంత గొప్పగా చెప్పినందుకు ఉప్పొంగిపోయి సన్యాసి, మంత్రికి మరింతగా తనపై గురి ఏర్పడేటట్టు చెయ్యాలని, 'కుతూహలం ఉన్నట్టయితే మంత్రిగారు ఆ సంగతి స్వయంగా చూడవచ్చు,' అంటూ తన\r\nమఠంలోకి పోయి, తలుపు గడియ పెట్టు కున్నాడు. కొన్ని నిమిషాలు గడిచినాక మంత్రి రాజుతో, ‘వారు స్వర్గం నుంచి ఎప్పుడు తిరిగి వస్తారు?' అన్నాడు.\r\n'అంత తొందర దేనికి, వారు బౌతిక దేహాన్ని మఠంలో వదిలి, సూక్ష్మదేహంతో స్వర్గానికి వేంచేశారు' అన్నాడు రాజు.\r\n'అదే నిజమైతే, కట్టెలూ, నిప్పూ తెప్పిం చండి. నేను మఠాన్ని తగలబెట్టేస్తాను' అన్నాడు మంత్రి.\r\n'దేనికీ?' అన్నాడు రాజు ఆశ్చర్యంతో, “దేనికని అడుగుతున్నారా, మహారాజా? ఈ కట్టెలాటి శరీరం కాలిపోయిన మీదట, వారు సూక్ష్మ శరీరంతోటే తమ వద్దకు వస్తూ ఉంటారు. అందువల్ల ప్రపంచమంతటా తమ కీర్తి వ్యాపిస్తుంది. ఈ సందర్భంలో మీకు నాగకుమారుడి కథ చెబుతాను' అంటూ మంత్రి ఇలా చెప్పనారంభించాడు.",
            "book_page_end": 27,
            "story_id": "2011_09_09",
            "raw_genre_backup": "పంచతంత్ర కథలు",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సేవాధర్మం",
            "book_page_start": 28,
            "pdf_page_start": 28,
            "pdf_page_end": 30,
            "author": "ఆరుపల్లి గోవిందరాజులు",
            "genre": "కథ",
            "moral": "కేవలం స్వార్థం కోసం కాకుండా, ధర్మబద్ధమైన సేవా తత్పరత కలిగి ఉండాలి. నిజమైన సేవకులు యజమాని కష్టాల్లో ఉన్నప్పుడు పక్కకు తొలగరు.",
            "keywords": [
                "సేవాధర్మం",
                "నమ్మకం",
                "విశ్వాసం",
                "వ్యాపారం",
                "జంబులింగం"
            ],
            "characters": [
                "శివచంద్రుడు (జమీందారు)",
                "వీర్రాజు",
                "నాగయ్య",
                "భూషణం (సేవకులు)",
                "పార్వతి (భార్య)",
                "జంబులింగం (విరోధి)"
            ],
            "locations": [
                "జమీందారు ఇల్లు"
            ],
            "content": "జమీందారు శివచంద్రుడికి వీర్రాజు, నాగయ్య, భూషణం నమ్మకస్తులైన సేవ కులు.\r\nశివచంద్రుడు అప్పుడప్పుడు వారి కష్ట సుఖాలు తెలుసుకుంటూ కావలసిన సహాయం చేసేవాడు.\r\nభూషణం జమీందారు ఆడంబర జీవి తాన్ని గమనించేవాడు. ఇటువంటి జీవితం నేనెప్పుడు అనుభవిస్తానా? అని పగటికల కంటూండేవాడు.\r\nశివచంద్రుడికి జంబులింగం అన్ని వ్యవ హారాల్లోనూ పక్కలో బల్లెంలో విరోధంగా ఉండేవాడు.\r\nఒక పర్యాయం భూమి పంపంకం విషయంలో ఇద్దరికీ మాటామాటా పెరిగి కొట్లాట వరకూ దారితీసింది. కాలక్రమేణా శివచంద్రుడికి చాలా గడ్డు సమస్యలు ఎదురయ్యాయి. కళ్లముందే తరాలనాటి ఆస్తిపాస్తులు హారతి కర్పూరంలా హరించి పోయాయి. చివరకు తనకు మిగిలినది చిన్న ఇల్లు మాత్రమే.\r\nకొంతకాలం తరువాత శివచంద్రుడు తన సేవకుల భవిష్యత్తును దృష్టిలో పెట్టు కుని తీవ్రంగా ఆలోచించి, ఉన్న ఇల్లును అమ్మి తన ముగ్గురు సేవకులను పిలిపిం చాడు. ‘నా పరిస్థితి తారుమారయ్యింది, ఇంకా నన్ను అంటిపెట్టుకుని ఉంటే మీ బతుకులు తెల్లవారవు. ఇన్ని దినాలు నా సేవకు ప్రతిఫలంగా తలా ఈ సొమ్ము ఇస్తున్నాను. మీ తెలివి తేటలు ఉపయో గించుకుని పిల్లాపాపలతో సుఖంగా జీవిం చండి'. అని అన్నాడు.\r\nసేవకులు ముగ్గురూ కడు విచారంతో ఆ సొమ్మును స్వీకరించారు.\r\nజమీందారు నుంచి లభించిన డబ్బుతో వీర్రాజు మట్టిబొమ్మల వ్యాపారం ప్రారం భించాడు.\r\nనాగయ్య కలప వ్యాపారం ప్రారంభిం చాడు.\r\nభూషణం నాలుగు ఆవులు కొని పాల వ్యాపారం ప్రారంభించాడు.\r\nఅతి తక్కువ కాలంలోనే వారి వ్యాపా రాలు మూడు పువ్వులు ఆరుకాయల్లా రాణించింది.\r\nకొంతకాలం గడించింది.\r\nఒక దినం భీభత్సకరమైన తుఫాను చెల రేగింది. ఆ తుఫాను ధాటికి ఇల్లు, చెట్లు కూలిపోయాయి. వీర్రాజు బొమ్మలు, నాగయ్య కలప తడిసి పాడై పోయాయి. భూషణం పశువులు వరదలో కొట్టుకు పోయాయి.\r\nముగ్గురు తిరిగి వ్యాపారం ప్రారంభిం చడానికి తగినంత పెట్టుబడి లేక వీధిన పడ్డారు.\r\nఅది గమనించిన జంబులింగం ఓ చక్కని అవకాశంగా భావించి ముగ్గురితో, 'మీరు నాతో చేతులు కలవండి. మీ పెట్టుబడికి తగినంత ధనసహాయం చేయి స్తాను. తిరిగి మీమీ వ్యాపారాలు ప్రారం భించండి” అని అన్నాడు.\r\nవీర్రాజు, నాగయ్య జంబులింగం మాట లకు ఎంతో ఉప్పొంగి పోయి అంగీకరిం చారు. భూషణం మాత్రం తలాడించ లేదు. 'నా మానాన నేను కాయకష్టం చేసు కుంటూ జీవించగలను' అని అన్నాడు.\r\nజంబులింగం నుండి ధన సహాయం లభించిన వీర్రాజు, నాగయ్య తిరిగి వ్యాపారం ప్రారంభించి అతి తక్కువ\r\nకాలంలోనే గొప్ప ధనవంతులైపోయారు. భూషణం మునుపటిలాగే దారిద్య్రంతో కష్టాలు అనుభవించసాగాడు.\r\nభూషణం స్థితిగతులు తెలుసుకున్న జమీందారు భూషణంని చూడాలని బయలుదేరాడు.\r\nజమీందారును చూసిన భూషణం గౌరవపూర్వకంగా ఆహ్వానించి కూర్చోబె ట్టాడు. అతడి భార్య పార్వతి చల్ల అందిం చింది.\r\nజమీందారు మాటల సందర్భంలో, 'నువ్వు చాలా కష్టాల్లో బతుకుతున్నావని తెలిసి నిన్ను చూడవచ్చాను. వీర్రాజు, నాగయ్యలా ఆ జంబులింగంతో నువు కూడా చేయి కలిపి ఉంటే వారిలా వ్యాపారం చేసుకుంటూ సుఖంగా జీవించేవాడివి కదా' అన్నాడు.\r\nభూషణం వినయంగా చేతులు జోడించి 'నేనూ అందరిలా సుఖంగా, గౌరవంగా జీవించాలనే కలలు కంటున్న వాడినే, కానీ\r\nఅధర్మ పద్ధతిలో వెళ్లడం నా అభిమతం కాదు. సముచితం అంతకన్నా కాదు. ఎలా అంటారా..? ఇన్నాళ్లూ మీ ఉప్పుతిని సుఖంగా జీవించాం. ఆ జంబులింగం నుండి మీరు చాలా కష్టాల పాలయ్యారు.\r\nమిమ్మల్ని ఈ స్థితికి తెచ్చిందివాడే. అటువంటి దుష్టుడితో వాళ్ళిద్దరూ స్వలా భాన్ని ఆశించి చేతులు కలిపారు. అటు వంటి మీ బద్దశత్రువుతో నాలాంటి సేవ కుడు చేయి కలపడం సేవాధర్మం కాదు!' అన్నాడు.\r\nభూషణం మాటలకు జమీందారు ఒక్కసారి చలించిపోయాడు. ఆనందంతో, 'నువ్వు నా నిజమైన సేవకుడివి. నీలాంటి వాడిని విడిచి ఇక నేను ఉండలేను. నా వెంట నడు. నేనున్నంత కాలం నా ఇంట నాతో పాటు బతుకుదువు!' అన్నాడు.\r\nభూషణం తిరిగి తన యజమాని సేవ చేసే భాగ్యం తనకు లభించినందుకు ఆనందంతో నమస్కరించాడు.",
            "book_page_end": 30,
            "story_id": "2011_09_10",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పరీక్ష",
            "book_page_start": 31,
            "pdf_page_start": 31,
            "pdf_page_end": 32,
            "author": "జొన్నలగడ్డ రత్న",
            "genre": "కథ",
            "moral": "లక్ష్యంపై దృష్టి కేంద్రీకరించడం, పట్టుదలతో పనిచేయడం విద్యార్హత కంటే ముఖ్యం.",
            "keywords": [
                "లక్ష్యం",
                "పరీక్ష",
                "పట్టుదల",
                "బంగారం",
                "తవ్వకం"
            ],
            "characters": [
                "జగపతి (ధనికుడు)",
                "బిక్షపతి (స్నేహితుడు)",
                "శ్రవణుడు",
                "కామరాజు",
                "సిద్ధాంతి"
            ],
            "locations": [
                "జగపతి ఇల్లు",
                "పెరడు"
            ],
            "content": "జగపతి అనే ధనికుడు తన ఆస్థులూ, వ్యాపారాలూ చూసి పెట్టేందుకు సరైన వ్యక్తి కోసం వెదుకుతున్నప్పుడు అతని స్నేహితుడు బిక్షపతి పట్నం చదువులు చదివిన తన బంధువు శ్రవణుడికి ఆ ఉద్యోగం ఇమ్మని అడిగాడు. ‘అలాగేచూద్దాం. రేపు పంపించు' అన్నాడు జగపతి. అప్పుడే కామరాజనే మరో కుర్రాడు వచ్చి, 'అయ్యా! తమకి పనులు చూసి పెట్టడానికి మనిషి కావాలని తెలిసింది. పెద్ద చదువులు లేకపోయినా, చెప్పింది చేయగలనన్న నమ్మకం ఉంది. నాకు పని ఇప్పించండి' అని ప్రాధేయపడ్డాడు. జగ పతి ‘రేపు వచ్చి కనపడు' అని చెప్పి అతణ్ణి పంపించివేశాడు.\r\nమరుసటి రోజు శ్రవణుడు, కామరాజు వచ్చాక జగపతి వారిని తన యింట పెరట్లోకి తీసుకు వెళ్లి 'ఇక్కడ మా తాతలు దాచిన బంగారం ఉందంటారు. ఇప్పటికే నాలుగు\r\nమూలలూ తవ్వించాను. ఈ మధ్యనే సిద్ధాంతి ఒకడు వచ్చి ఈశాన్య - నైరుతి మూలల్లో కూడా ఒక మారు తవ్వి చూడ మన్నాడు. మీరిద్దరూ చెరోమూలకీ వెళ్ళి తవ్వించండి' అన్నాడు.\r\nశ్రవణుడు 'చేయవలసిన ఉద్యోగం ఏమిటి? చదువుకున్న నాలాటి వాడికీ పరీక్ష ఏమిటి?' అని గొణుక్కొంటూ ఈశాన్య మూలలో తవ్వటం మొదలు పెట్టాడు. కామరాజు ఏం మాట్లాడకుండా నైరుతి మూలలో తవ్వటం ప్రారంభించాడు.\r\nకొంత సేపయ్యాక జగపతి శ్రవణుడి దగ్గరికెళ్ళి 'ఏమైనా ఫలితం కనబడేట ట్టుందా' అని అడిగాడు. శ్రవణుడు అస హనంగా, 'గంటలు గడుస్తున్నా తవ్వుతున్న కొద్దీ మట్టి బురద మాత్రం బైటకు వస్తు న్నాయి. ఇక్కడ ఏం బంగారం పండటానికి ఆస్కారం లేదు. నేనే వచ్చి చెబుదామను\r\nకుంటున్నాను' అన్నాడు. 'అలాగనా' అంటూ జగపతి కామరాజు దగ్గరకు వెళ్లి, 'శ్రమణుడు అక్కడ మట్టీ బురదా తప్ప మరేమీ లేదంటున్నాడు. నువ్వేమంటు న్నావు' అన్నాడు. కామరాజు వినయంగా 'నేను తవ్వుతున్నది మీరు బయటకు తీయ మన్న బంగారం గురించి కదా? అదింకా కనపడలేదు. తవ్వుకుంటూ పోతున్నాను. మట్టీ బురదా బయటికొస్తున్నదని నేను గమనించనేలేదు' అన్నాడు.\r\nజగపతి నవ్వి 'తవ్వింది చాలు. ఇక ఆపేయ్' అని వెళ్ళిపోయాడు. తరువాత అతడు స్నేహితుడు భిక్షపతిని పిలిచి 'నువ్వేం అనుకోకు. నేను కామరాజుని పనిలో పెట్టు కుందామనుకుంటున్నాను' అన్నాడు.\r\nబిక్షపతి ఆశ్చర్యపడి 'నేను పంపించిన శ్రవణుడికి కామరాజు కన్న ఏమి తక్కు వని వద్దన్నావు' అని అడిగాడు.\r\nఅందుకు జగపతి ‘కుర్రవాళ్ళిద్దరికీ భూమిలో గుప్తంగా దాచిన బంగారాన్ని తవ్వి తీసే పనొకటి అప్పచెప్పాను. ఆ\r\nప్రయత్నంలో నువ్వు పంపిన శ్రవణుడికి బంగారం కన్నా బయటపడుతున్న మట్టీ బురదా మాత్రమే కనబడ్డాయి. బంగారం దొరికే దాకా తవ్వటానికి సహనం కూడా ఉన్నట్లు లేదు. కామరాజుకి మాత్రం తాను తవ్గి తీయాల్సింది బంగారం కనుక దాని మీదనే దృష్టంతా ఉన్నది. అది బయటకు తీయటం కోసమే శ్రమ పడ్డాడు. బురదా మట్టీ మాత్రమే వస్తున్నాయన్న ధ్యాస ఏ మాత్రం కలగలేదు. నేను చెప్పినట్టుగా బంగారాన్ని వెలికి తీయాలన్నదే అతడు లక్ష్యంగా పెట్టుకున్నాడని తేలిపోయింది.\r\nలక్ష్యసాధనకి విద్యార్హతతో పనిలేదు. చేయ మన్నపని శక్తివంచన లేకుండా చిత్తశుద్ధితో చేయటానికి ప్రయత్నించగలడనే కామ రాజుని ఎంచుకున్నాను. నిజానికి నేను తవ్వమన్న చోట బంగారమేదీ దాచలేదు. నేను పెట్టింది పరీక్షే. అందులో కామరాజు నెగ్గాడు,' అన్నాడు. బిక్షపతి జగపతిని ‘నీ నిర్ణయం సరైనదే' అంటూ అభినందించి వెళ్ళిపోయాడు.",
            "book_page_end": 32,
            "story_id": "2011_09_11",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "బద్దకపు గాడిద",
            "book_page_start": 33,
            "pdf_page_start": 33,
            "pdf_page_end": 34,
            "author": "శ్రిష్టి శేషగిరి",
            "genre": "జంతు కథ",
            "moral": "కష్టానికి భయపడి పనిని మార్చడానికి ప్రయత్నిస్తే, అంతకంటే ప్రమాదకరమైన పరిస్థితి ఎదురు కావచ్చు. కష్టపడకుండా సుఖం రాదు.",
            "keywords": [
                "బద్దకం",
                "గాడిద",
                "వ్యాపారం",
                "కాయకష్టం",
                "మాంసం"
            ],
            "characters": [
                "చెన్నయ్య (యజమాని)",
                "బద్దకపు గాడిద",
                "ఇతర గాడిదలు"
            ],
            "locations": [
                "ఊరు (చెన్నయ్య వ్యాపార ప్రాంతాలు)"
            ],
            "content": "ఒక ఊరిలో చెన్నయ్య అనే వ్యక్తి నివసి స్తూండేవాడు. అతనికి అనేక వ్యాపారాలు న్నాయి. అతను కష్టజీవి. కష్టపడి పనిచేసి ఎంతో ధనం కూడబెట్టాడు. అతని వద్ద కొన్ని గాడిదలు ఉన్నాయి. వాటిని నిత్యం అతను తన వ్యాపార అవసరాలకు ఉప యోగించుకునేవాడు.\r\nఅతనికున్న గాడిదలలో ఒక గాడిద మహా బద్దకస్తురాలు. దానికి పని అంటే అస్సలు ఇష్టం ఉండదు. అది పని చేయ కపోగా పని చేస్తున్న తోటి గాడిదలను సైతం తన మాటలతో చెడగొట్టేది.\r\nప్రతిరోజూ చెన్నయ్య పొలం నుండి గడ్డికోసుకుని ఆ మోపుని గాడిదలపై వేసుకుని వాటిని అమ్మి డబ్బుచేసుకునే వాడు. గడ్డి మోపును మోస్తున్న బద్దకపు గాడిద తన తోటి గాడిదలతో ఇలా అనేది.\r\n'అబ్బా, ఎంత కష్టమైన పని ఇది. మొయ్య లేక చస్తున్నాను. నన్ను మన యజమాని వేరే పనిలో వేస్తే బాగుండు' అని అనేది.\r\nఒక రోజు ఇది విన్న దాని యజమాని ఆ గాడిదని తీసుకెళ్లి తనకున్న కట్టెల వ్యాపారంలో పడేశాడు.\r\nవారం రోజులు గడిచాయి. ‘అబ్బా, ఈ పని ఇంకా కష్టంగా ఉంది. చెయ్యలేక చస్తున్నాను. రోజూ అన్నన్ని కట్టెల మోపు లను ఎలా మోస్తున్నారు మీరు?' అని తన తోటి గాడిదలను ఆశ్చర్యంగా ప్రశ్నిం చింది బద్దకపు గాడిద.\r\nఒకరోజు అది మళ్ళీ తోటి గాడిదలతో ముచ్చటిస్తూ, 'అబ్బా నా యజమాని నన్ను ఇక్కడి నుంచి వేరేపనిలో వేస్తే బావుండు. ఈ బరువులు మోయడం నా వల్ల కావడం లేదు' అని బద్దకంగా ఒళ్ళు\r\nవిరుచుకుంది. గాడిదమాటలు విన్న వెంటనే యజమాని దాన్ని తీసుకెళ్ళి తన ఇసుక వ్యాపారంలో పడేశాడు.\r\nకొన్నాళ్ళకు గాడిద మళ్ళీ పాతపాటే ఎత్తుకుంది. 'అమ్మోనా వల్ల కాదు బాబూ. ఈ బరువులు మోయడం. అసలు ఎలా మోస్తున్నారు మీరంతా ఇంత బరువు లని? ఇక్కడికొచ్చాక వారంరోజులకే నా ఒళ్ళుహూనం అయింది' అని సాటి గాడిద లతో తన అవస్థని చెప్పుకుని విచారిం చింది బద్దకపు గాడిద.\r\nఇక అక్కడ కూడా ఉండలేక ఒకనాడు 'అబ్బా! నా యజమాని నన్ను ఇక్కడి నుండి వేరే పనిలో వేస్తే బావుండు కదా!' అన్నది పక్కనున్న గాడిదతో బద్దకంగా.\r\nఅది విన్న పక్కగాడిద వెంటనే ఇలా అంది. 'ఉష్ గట్టిగా ఆమాట అనకు. మన యజమాని వింటే నీతోపాటు నన్ను కూడా తీసుకెళ్ళి ఆ పనిలో వేస్తాడు' అంది భయంగా.\r\n'పడేయనీ, కనీసం అక్కడైనా హాయిగా ఉంటుందేమో' అన్నది గాడిద అమాయ కంగా.\r\n‘ఓసి పిచ్చిమొహమా... మన యజ మాని చేసే చివరి వ్యాపారమేంటో తెలుసా?' అని అడిగింది పక్కనున్న గాడిద నెమ్మ దిగా.\r\n'ఊహు, తెలీదు' అన్నది బద్దకపు గాడిద.\r\n‘మాంసం మరియు చర్మ వ్యాపారం. ఇక్కడ పనిచెయ్యని, పనికిరాని గాడిద లను చంపి, వాటి చర్మాన్ని ఒకచోట, మాంసాన్ని ఒక చోట అమ్మేస్తాడు' అంది పక్కగాడిద అసలు విషయం చెబుతూ.\r\nఅంతే.. అది విన్న బద్దకపు గాడిదకు ఒంట్లో దడ పుట్టింది. దానిలోని బద్దకం కాస్తా వెనువెంటనే మటుమాయమైంది. అప్పటినుండి అది తన పనిపట్ల ఎలాంటి వంకలూ పెట్టకుండా బుద్ధిగా, శ్రద్ధగా పనిచేయసాగింది.",
            "book_page_end": 34,
            "story_id": "2011_09_12",
            "raw_genre_backup": "జంతు కథ",
            "normalized_genre_te": "జంతు కథ",
            "normalized_genre_code": "ANIMAL_STORY",
            "content_type": "STORY",
            "language": "TELUGU"
        },
        {
            "title": "రఘువంశం",
            "book_page_start": 35,
            "pdf_page_start": 35,
            "pdf_page_end": 38,
            "author": "పాలంకి వెంకటరామచంద్రమూర్తి",
            "genre": "పురాణ కథ",
            "moral": "ధర్మం, నిస్వార్థ సేవ, గురువుల పట్ల భక్తి ద్వారానే సంతానం లేదా కోరికలు నెరవేరుతాయి.",
            "keywords": [
                "దిలీపుడు",
                "నందినీ ధేనువు",
                "వశిష్ఠుడు",
                "రఘువు",
                "కుంభోదరుడు"
            ],
            "characters": [
                "దిలీపుడు (మహారాజు)",
                "సుదక్షిణాదేవి (పట్టమహిషి)",
                "వశిష్ట మహాముని",
                "నందినీ ధేనువు",
                "కుంభోదరుడు (సింహం)",
                "రఘువు (పుత్రుడు)"
            ],
            "locations": [
                "వశిష్ఠ మహాముని ఆశ్రమం",
                "హిమవత్పత పర్వతం",
                "అయోధ్యానగరం"
            ],
            "content": "దిలీప మహారాజు పట్టమహిషి పేరు సుదక్షిణాదేవి. ఆ దంపతులకు సకల సంపదలూ ఉన్నాయి కాని సంతానం లేదు. అందువల్ల ఆయన భార్యసమే తుడై గురువైన వశిష్ట మహాముని వద్దకు పోయి, తనకు వంశం నిలబడే యోగ్యత ఉన్నదో లేదో చెప్పమని కోరాడు.\r\nవశిష్టమహాముని వద్ద నందినీ ధేను వనే గోవు ఒకటి ఉంది. ఈ గోవు సామా న్యమైనది కాదు. కామధేనువు యొక్క పుత్రిక. 'నీవూ, నీ భార్యా కలిసి ఈ గోవును కొన్నాళ్లు భక్తి శ్రద్ధలతో సేవించినట్టయితే, మీ కోరిక తీరుతుంది' అని దిలీపునికి సలహా చెప్పాడు. వశిష్టమహర్షి.\r\nరాజూ, రాణీ రోజూ ఉదయమే లేచి స్నానం చేసుకొని తరవాత ఆ గోవును\r\nపువ్వులను పూజించేవారు. దూడ పాలు తాగి విడిచిన పిమ్మట రాజు ధేనువును అడవులమ్మట మేతకు తోలుకువెళ్లేవాడు. దానికి ఏ అపాయమూ రాకుండా కంటికి రెప్పలాగ కాపాడేవాడు. సాయంకాలం వరకూ మేపి ఇంటికి తోలుకు వచ్చే వాడు. ఇలా ఆ భూపాలుడు గోపాలుడై ఇరవెయ్యొక్క రోజులు గడిపాడు.\r\nఇరవై రెండో రోజున యధాప్రకారం రాజు నందినీ ధేనువును తోలుకెళ్ళాడు. అది ఆనాడు హిమవత్పత పర్వతాలవైపు దారి తీసింది. ఆ మహా పర్వతాల ఎత్తూ, గాంభీర్యమూ, అందమూ తదేకంగా చూస్తూ... క్షణకాలం రాజు ధేనువును మరిచాడు. ఆలోగా అది ఒక గుహలో పలికి ప్రవేశించింది.\r\nవెంటనే ఏదో ఆపదలో చిక్కుకున్న దానికి మల్లే అది దీనంగా 'అంబా' అని గట్టిగా అరిచింది. ఈ ఆర్తనాదం విన టంతో రాజు ఉలిక్కిపడి గోవును వెతు కుతూ పరిగెత్తుకుంటూ పోయి ఆ గుహ లోకి అడుగు పెట్టాడు. గోవుపైన ఒక సింహం ఎక్కి కూర్చుని దానిని భక్షించ టానికి సిద్ధంగా ఉన్నట్టు కనబడింది. వెంటనే రాజు అమ్ములపొదిలో చెయ్యి పెట్టి బాణం తీయబోయాడు.\r\nఏమి చిత్రమో కాని ఆ చెయ్యిస్తంభిం చిపోయి, అతడు బాణం తీయనేలేక పోయాడు. ఆశ్చర్యంతో, కోపంతో నిల బడి ఉన్న రాజుతో ఆ సింహం మానవ భాషలో మాట్లాడజొచ్చింది.\r\n'లాభం లేదు. ఒక వేళ నువ్వు నా మీద బాణం వేయగలిగినా అది నన్నేమీ చెయ్యలేదు. ఏమంటే నేను శివునికి పరమాప్తుడైన కుంభోదరుణ్ణి! ఆయన ఎద్దునెక్కేటప్పుడు నా వీపుమీద అడుగు పెట్టి మరీ ఎక్కుతాడు. ఆయనే నన్ను సింహంగా మార్చి ఇక్కడ కాపలా పెట్టాడు. ఇక్కడకు వచ్చిన ఏ జంతువునైనా సరే పట్టుకు తినే హక్కు కూడా ఆయనే ఇచ్చాడు...'\r\n‘అటు చూడు, ఆ దేవదారు మొక్కను. దాన్ని పార్వతీదేవి సరదాగా పెంచింది. ఒకనాడు అడవి ఏనుగు ఒకటి ఆ చెట్టును పెట్టి ఒళ్ళు రాసుకుంది. దానితో అంతమేరా చెట్టు బెరడు ఊడి చక్కా పోయింది. అప్పుడు పార్వతీదేవి చాలా విచారించింది. అందుకోసమే పరమేశ్వ రుడు ఆ చెట్టు పాడు కాకుండా నన్నిక్కడ ఈ రూపంలో కాపలా పెట్టాడు. ఇదీ కథ. నువ్వు ఇంక చేయగలిగిన దేమీలేదు. ఈ గోవు ఆయువు నేటితో మూడింది. దీన్ని భక్షించి నా ఆకలి తీర్చుకుంటాను. కనుక నీ దారిని నువ్వు వెళ్ళవచ్చు' అని చెప్పింది.\r\nఐతే, దిలీప మహారాజు కదలలేదు.\r\n'శివుని ప్రభావం వల్లనే నా హస్తం స్తంభించి పోయిందన్నమాట! అందువల్ల ఈ గోవును నేను నా బాణాలవల్ల కాపాడలేను. కాని దీనికి బదులుగా నేనే నీకు ఆహారమవు\r\nతాను. దీనిని వదిలెయ్యి. పాపం, దీని దూడ ఆకలితో పాలకోసం నకనకలా డుతూ ఉంటుంది. ఆ లేగమీదనైనా దయదలిచి ఈ గోవును వదిలెయ్యి. మా గురువైన వశిష్ట మహామునికి ఇది లేక పోతే ఆయన చాలా ఇబ్బంది పడిపో తాడు' అన్నాడు.\r\nఈ మాటలు విన్న సింహం వికటంగా నవ్వుతూ, 'చూడగా మూర్ఖునికి మల్లే ఉన్నావే? ఈ ఆవు లేకపోతే నీ గురువు ఇబ్బందిపడతాడని తోస్తే దీనికి బదులు ఆయనకు కోటానుకోట్ల గోవులను ఇయ్యగల సమర్ధత ఉంది నీకు. అలాం టిది ఒక్క ఆవుకోసం, మహీమండలా నికి ఏకఛత్రాధిపతివైన నీవు, ప్రాణం వదిలేస్తానంటావేమిటి? నువ్వు పోతే ఒక్క ఆవు ప్రాణమే నిలుస్తుంది. నువ్వు బతికి ఉంటే కోట్లకొలది జనుల ప్రాణా లను కన్నతండ్రిలాగా కాపాడగలవు. ఈ మాత్రం తోచింది కాదే నీకు?' అన్నది.\r\nఈ మాటలు విని ధేనువు జాలిగా చూడటం మొదలు పెట్టింది. అప్పుడు రాజు సింహంతో, 'నేను మహీమండ లాని కంతకీ చక్రవర్తినని పొగిడావు. ఆపదలో ఉన్న ఈ ఆవునే రక్షించలేని నా చక్రవర్తిత్వమెందుకు? నువ్వీదేవదారు వృక్షాన్ని ఎలా కాపాడుతున్నావో, ఆ ఆవుని నేనలాగ కాపాడుతున్నాను. దీనిని వదిలి వెళ్లటం న్యాయమా?' అన్నాడు.\r\nపైగా... 'ఒక ఆవు కోసమని నా మేను త్యజించకూడదన్నావు. కాని, ఇది అన్ని ఆవుల వంటిది కాదు సుమా. కామధేను పుత్రిక. కనుక నా శరీరం బలిగొని నా కీర్తి శరీరం నిలబెట్టు. నా శరీరానికేం? నీ ఆకలి తీర్చటం కన్నా నాకది ఎక్కువ కాదు. నా మాటవిను' అంటూ అనేక విధాల ప్రాధేయపడ్డాడు దిలీపుడు.\r\nఅటైతే సరే, అంటూ సింహం నందినీ ధేనువుమీదనుంచి కిందికి దుమికింది. వెంటనే రాజు చెయ్యి స్వాధీనమైంది. ఆడి తప్పని దిలీపుడు సింహం నోట పడ టానికని వెళ్ళి దాని ముందు కూర్చుని భగవంతుని స్మరిస్తూ కన్నులు మూసు కున్నాడు.\r\nసింహం తనమీద పడుతుందని కని పెట్టుకుని ఉన్న రాజుమీద తలవని తలంపుగా ఆకాశం నుండి పూలవాన కురిసింది.\r\nభయంకరమైన సింహం ఆయనమీద పడలేదు సరికదా, 'కుమారా, లే' అన్న చల్లటి పలుకులు వినబడినై. రాజు కళ్ళు తెరిచేసరికి అక్కడ సింహం లేదు. “ఏమైంది? నన్ను పిలిచినదెవరు?' అని రాజు విస్మయంతో అడిగేసరికి నందినీ ధేనువు ఇలా సమాధానమిచ్చింది.\r\n'ఎవరా..! నేనే నిన్ను పరీక్షించటం కోసం ఈ చిత్రకథ అంతా కల్పించాను. సింహమూ లేదు. దేవదారువృక్షమూ లేదు. అంతా కల్పితమే. కుంభోదరుడు కాదు గదా, ఎవ్వరూ నన్నేమీ చెయ్య లేరు. నీ ధర్మబుద్ధికి మెచ్చుకున్నాను. నీకేమి వరం కావాలో కోరుకో రాజా!' అన్నది నందినీ ధేనువు.\r\nరాజు వినయంగా ‘తల్లీ, వంశం నిల బెట్టేకుమారుడు కావాలి' అని కోరాడు.\r\nఐతే, తన పొదుగులో పాలు ఒక దొప్పెడు తీసుకు తాగమంది ధేనువు. లేగ దూడ తాగిన తరవాత మిగతా పాలు వశిష్ఠ మహామునికి ఇచ్చి, వారి అను మతితో తీసుకుంటానన్నాడు రాజు.\r\nఈ మాటలకు మెచ్చుకుని, ధేనువు ఆశ్రమానికి తిరిగి వచ్చింది. జరిగిన సంగతులు విని సుదక్షిణాదేవి ఆనంద పడింది. రాజు ధేనువు పాలు తాగి భార్యా సమేతుడై, తన అయోధ్యానగరానికి తిరిగివచ్చాడు. ఆ దంపతులకు చక్కని పుత్రుడు కలిగాడు.\r\nఆ బాలుడే రఘువు. రఘువు పెద్ద వాడై గద్దె ఎక్కిన తరువాత గొప్ప రాజ నిపించుకున్నాడు. గొప్పరాజు కనుకనే ఆ వంశానికి అతని పేరుతో రఘువంశం అనేది ఏర్పడి ప్రసిద్ధికెక్కింది.",
            "book_page_end": 38,
            "story_id": "2011_09_13",
            "raw_genre_backup": "పురాణ కథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "పసిపాప నేర్పిన పాఠం",
            "book_page_start": 39,
            "pdf_page_start": 39,
            "pdf_page_end": 41,
            "author": "తిరుమలశ్రీ",
            "genre": "కథ",
            "moral": "పట్టుదల మరియు ఓర్పుతో ప్రయత్నిస్తేనే విజయం లభిస్తుంది. కష్టాలకు భయపడి ఆత్మవిశ్వాసం కోల్పోకూడదు.",
            "keywords": [
                "రైతు",
                "ఆత్మహత్య",
                "ఓర్పు",
                "పట్టుదల",
                "పసిపాప"
            ],
            "characters": [
                "సీతారామయ్య",
                "రాఘవ (కొడుకు)",
                "తల్లి",
                "అక్క",
                "నానమ్మ",
                "జాలరి (ముసలివాడు)"
            ],
            "locations": [
                "గ్రామం",
                "పొలం",
                "సముద్రం పక్కన ఉన్న బెస్తవాడ"
            ],
            "content": "సీతారామయ్య ఓ చిన్నకారు రైతు. మూడె కరాల మాగాణిని సాగు చేసుకుని కుటుం బాన్ని పోషించుకునేవాడు. ప్రభుత్వం రైతులకు ఉచిత విద్యుత్ సరఫరాను రాత్రులు మాత్రమే ఇచ్చేది. ఓ రాత్రి సీతా రామయ్య పొలానికి నీరు తోడడానికని మోటరువేయబోతే విద్యుద్ఘాతం తగిలి అక్కడికక్కడే మరణించాడు.\r\nతండ్రి హఠాన్మరణంతో కుటుంబపు బరువు బాధ్యతలు కొడుకు రాఘవ మీద పడ్డాయి. రాఘవ పై తరగతిలో చేరాలను కుంటూన్నంత లోనే ఆ దుర్ఘటన సంభ వించింది. తండ్రి అకాల మరణంతో క్రుంగి పోయిన తల్లి, పెళ్లీడుకు వచ్చిన అక్క, అనారోగ్యంతో బాధపడి వయసు మళ్లిన నానమ్మ అతని మీద ఆధారపడి ఉన్నారు. ఓ పక్క కుటుంబ బాధ్యత, మరోపక్క\r\nఅప్పుల బాధానూ. చదువుకు అంతటితో స్వస్తి చెప్పి వ్యవసాయం చేపట్టక తప్ప లేదు రాఘవకు. ఓ ఎకరం నేల అమ్మేసి అప్పులు తీర్చేశాడు. మిగతా భూమిని సాగు చేయనారంభించాడు.\r\nఅయితే ఓ పక్క అలవాటు లేని పని, ఇంకో పక్క ప్రకృతి వైపరీత్యాలు, వ్యవ సాయం కలిసిరాలేదు అతనికి. ఒక ఏడు వర్షాభావం వల్ల పంట పండకపోతే.. మరో సంవత్సరం పండిన పంట కాస్తా వరదల పాలయ్యింది.\r\nఇంకో ఏడు నకిలీ విత్తనాల కారణంగా అసలు మొలకలే రాలేదు. కల్తీ కలిసిన ఎరువులు, పురుగుల మందు మరో సంవ త్సరం పంట నష్టానికి హేతువయ్యాయి. ఐదేళ్లుగా వ్యవసాయం చేస్తూన్న రాఘవకు ఎంత కష్టించి పనిచేసినా చేదు అనుభవాలే\r\nఎదురయ్యాయి. రానురాను వ్యవసాయం చెయ్యడం కష్టమైపోయింది. మరో పక్క రుణదాతల వేధింపులు భరించలేని విధంగా తయారయ్యాయి.\r\nనిస్సహాయతతో ఉక్కిరిబిక్కిరి ఐపో యాడు రాఘవ. ప్రభుత్వం నుండి కూడా తగు సహాయమేదీ అందకపోవడంతో నిరాశ పేరుకుపోయింది అతనిలో. చివ రికి జీవితం పైన విరక్తి చెంది, ఇతర రైతుల లాగే తానూ ఆత్మహత్య చేసుకోవా లని నిశ్చయించుకున్నాడు.\r\nరాఘవ తన గ్రామానికి కాస్త దూరంలో ఉన్న సముద్రం వద్దకు బయలుదేరాడు. సముద్రానికి చేరువలో ఓ బెస్తవాడ ఉంది. ఆ వాడ మీదుగా వెళ్తూన్న అతడికి ఒక దృశ్యం కనిపించింది.\r\nఓ మట్టి ఇంటి అరుగు ఎత్తుగా ఉంది. ఆ అరుగు పైన ఓ పసిపాప బోసి మొలతో కష్టం మీద లేచి నిలబడి తప్పటడుగులు వేస్తూ కింద పడిపోతోంది. మళ్ళీ పైకి లేచి నడవడానికి ప్రయత్నిస్తోంది.\r\nప్రయత్నించిన ప్రతిసారీ పడిపోతూ ఉన్నా మానడం లేదు. పడ్డప్పుడు దెబ్బ గట్టిగా తగిలితే ఏడుస్తోంది. అలాగని తన ప్రయత్నం విడవక మళ్లీ మళ్లీ ప్రయత్ని స్తూనే ఉంది.\r\nరాఘవ ఆగిపోయి, ఆ అపురూప దృశ్యాన్ని చిత్రంగా తిలకిస్తూ ఉండిపో యాడు.\r\n'పడిపోతుందనీ, దెబ్బ తగులుతుం దనీ తెలిసీ తెలిసీ మళ్లీ మళ్లీ ఇష్టపడి ప్రయత్నిస్తోంది పిచ్చి పిల్ల. నడవడానికి ఆ చంటిదానికి అంత ఆత్రుత ఎందుకో?' అనుకున్నాడు విస్తుపోతూ. అతనికి తెలి యకుండానే ఆ పలుకులు బైటకే వెలు వడ్డాయి.\r\n‘పడిపోతుందని భయపడి ప్రయత్నమే చేయకపోతే ఆ పిల్ల నడక నేర్చుకునేదెలా బాబూ? మనిషికి ఓర్పు, పట్టుదల అలవ డేది ఆ వయసు నుంచే కదా?' అన్న పలుకులు వినిపించడంతో ఉలికిపడి చూశాడు రాఘవ.\r\nఎప్పుడు వచ్చాడో, వల భుజాన వేసు కుని తన పక్కన నిలుచుని ఉన్న ఓ ముసలి జాలరి కనిపించాడు. అంతవరకు అతన్ని గమనించనే లేదు తాను.\r\n‘ఔను బాబూ, పసివాళ్ళు దెబ్బలను కూడా ఖాతరు చేయకుండా, లేచి నిలుచో వాలనీ నడవాలనీ చేసే ప్రయత్నంలో గొప్ప బతుకు సూత్రం నిండి ఉంది..' మళ్లీ అన్నాడతను నవ్వుతూ. 'పట్టుదలతో ప్రయత్నించనిదే ఫలం దక్కదు. కష్టా లకు వెరిచి పిరికిదనంతో పారిపోతే జీవి తంలో ఏదీ సాధించలేం'.\r\nఅతని పలుకులో ఏదో సత్యం తొంగి చూస్తుంటే, సాలోచనగా జాలరి ముడ తలు పడ్డ వదనంలోకి చూశాడు రాఘవ.\r\n‘అంతెందుకూ? సముద్రంలో ఎగిసి పడుతున్న ఆ కెరటాలనే తీసుకో... ఓడ్డుకు చేరుకోవాలని రేయింబవళ్లూ తెగ ఉవ్విళ్లూరుతుంటాయి. కాని, ఒడ్డుకు చేరుకోకుండానే మధ్యలోనే విరిగి తిరిగి నీటిలో ఒరిగిపోతాయి. అలాగని అవి తమ ప్రయత్నం మానుతున్నాయా? రెట్టింపు ఉత్సాహంతో ప్రయత్నిస్తూనే ఉన్నాయి.' అన్నాడు ముసలి జాలరి.\r\n'మనిషి జీవితమూ అంతే బాబూ! కష్టాలకు వెరచి చతికిలబడిపోతే ఇక ముందుకు సాగేదెలా చెప్పు. వేదాంతం చెబుతున్నా ననుకోకు, నగ్నసత్యమిది' ముందుకు సాగిపోయాడు జాలరి.\r\n'నిజమే పసిపాపల నుండీ, సము ద్రపు కెరటాల నుండీ మనిషి నేర్చుకోవల సింది ఎంతో ఉంది' అనిపించింది రాఘ వకు. హఠాత్తుగా జ్ఞానోదయమైంది అత నికి. 'తీరని కష్టాల మూలంగా ఆత్మ విశ్వాసం కోల్పోయి నా దారి నేను చూసు కోవాలనుకున్నానే గాని.. నన్నే నమ్ము కున్న నా వారి గురించి ఆలోచించలేదు నేను. నాకంటే స్వార్థపరుడు మరొకడు ఉండడు' అనుకున్నాడు రాఘవ తన తప్పు గ్రహిస్తూ.\r\nఆ పసిపాప నేర్పిన పాఠంతో కొత్తగా ఏర్పడ్డ ఆత్మవిశ్వాసంతో, ఆత్మహత్య చేసుకోవాలన్న ఆలోచనను విరమించు కుని వెనుదిరిగి ఇంటిముఖం పట్టాడు.",
            "book_page_end": 41,
            "story_id": "2011_09_14",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "చందమామ బృందం": 2,
            "సంపాదకులు": 1,
            "D.Soma Sankaram": 1,
            "T.R. Joseph": 1,
            "కల్పితం (ఆధారం: ఎన్. శివనాగేశ్వరరావు)": 1,
            "ఆదూరి హైమవతి": 1,
            "యడ్ల ఆదిలక్ష్మి": 1,
            "ఎమ్.వి.వి. సత్యనారాయణ": 1,
            "ఆరుపల్లి గోవిందరాజులు": 1,
            "జొన్నలగడ్డ రత్న": 1,
            "శ్రిష్టి శేషగిరి": 1,
            "పాలంకి వెంకటరామచంద్రమూర్తి": 1,
            "తిరుమలశ్రీ": 1
        },
        "genre_counts": {
            "వ్యాసం (యువ విజేత)": 1,
            "సంపాదకీయం": 1,
            "వ్యాసం (జ్ఞాపకాలు)": 2,
            "బేతాళ కథ": 1,
            "కథ": 6,
            "పంచతంత్ర కథలు": 1,
            "జంతు కథ": 1,
            "పురాణ కథ": 1
        }
    }
}