{
    "book_id": "చందమామ_2011_02",
    "stories": [
        {
            "title": "నీతివంతుడు",
            "book_page_start": 7,
            "pdf_page_start": 7,
            "pdf_page_end": 7,
            "author": "రావులపాటి ప్రసాద్",
            "genre": "నీతి కథ",
            "moral": "నిజాయితీని, నీతిని చాకచక్యంగా పరీక్షించాలి.",
            "keywords": [
                "నిజాయితీ",
                "నీతివంతుడు",
                "పరీక్ష",
                "మంత్రి",
                "చాకచక్యం"
            ],
            "characters": [
                "రాజు",
                "మంత్రి",
                "శిస్తు ఉద్యోగులు"
            ],
            "locations": [
                "రాజ్యం",
                "చీకటి గది"
            ],
            "content": "ఒకానొక రాజు, వృద్ధుడైన మంత్రి చనిపోతే, ఆయన కుమారుడికి ఆ పదవి ఇచ్చాడు.\nకొత్త మంత్రి ఉద్యోగ బాధ్యత స్వీకరించిన రోజునే, రాజు కొక సమస్య ఎదురైంది. రాజ్యంలో\nశిస్తు వసూళ్లు చేసే ఉద్యోగి, ఆ డబ్బుతో పరాయి రాజ్యానికి పారిపోయాడు.\n“ఈసారి మనం ఉద్యోగం ఇవ్వబోయేముందు, వచ్చిన వాడేపాటి నీతివంతుడో\nతెలుసుకోవాలి. కాని అదెలా సాధ్యం? మీ నాన్నగారైతే తగిన ఉపాయం ఆలోచించే\nవాడు,\" అన్నాడు రాజు, కొత్త మంత్రితో. \"ప్రభూ, చాటింపు వేయించండి. ఆ వచ్చిన\nవాళ్లలో నీతివంతుణ్ణి, మీకు చూపగలను,\" అన్నాడు మంత్రి.\nచాటింపు విని పదిమంది వచ్చారు. మంత్రి వాళ్లను ఒక చీకటి గది గుండా రాజు\nదగ్గరకు రమ్మని చెప్పాడు. వాళ్లు అలాగే చేశారు. అప్పుడు మంత్రి వాళ్లతో, “కారణం\nతర్వాత చెబుతాను. నా చుట్టూ వేగంగా పదిసార్లు ప్రదక్షిణం చేయండి.” అన్నాడు.\nఒక్కడు తప్ప మిగతా తొమ్మిది మందీ అలా చేయడానికి నిరాకరించారు. మంత్రి వాణ్ణి,\nరాజుకు చూపి, “ప్రభూ ఇతను నీతివంతుడు. ఉద్యోగంలో నియమించండి,” అన్నాడు.\nరాజు ఆశ్చర్యపోతూ చూశాడు. మంత్రి ఆయనతో, “వీళ్లు నడిచి వచ్చిన చీకటి గదిలో\nరెండు చోట్ల మెరిసే వెండినాణేలు కుప్పగా పోయించాను. ఈ తొమ్మిది మంది వెండి\nనాణేలను తమ దుస్తుల్లో దాచుకున్నారు. వేగంగా కదిలేటప్పుడు వాటి శబ్దం వినబడి,\nతమ దొంగతనం బయటపడుతుందని, ప్రదక్షిణ చేయడానికి నిరాకరించారు, “అని\nచెప్పాడు.\nవాళ్లను పరీక్షించగా, మంత్రి చెప్పింది నిజమని రుజువయ్యింది. రాజు మంత్రి చూపిన\nనీతివంతుణ్ణి ఉద్యోగంలో నియమించాడు.",
            "book_page_end": 7,
            "story_id": "2011_02_01",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మౌనం విలువ",
            "book_page_start": 9,
            "pdf_page_start": 9,
            "pdf_page_end": 9,
            "author": "తాటిచెర్ల గురురామప్రసాద్",
            "genre": "నీతి కథ",
            "moral": "జీవితంలో విజయం సాధించాలన్నా, ఏ పని చేయాలన్నా అతిగా మాట్లాడకుండా మౌనంగా ఏకాగ్రతతో ఉండటం మంచిది.",
            "keywords": [
                "మౌనం",
                "మితభాషి",
                "విజయం",
                "కొండ",
                "జమీందారు"
            ],
            "characters": [
                "మంగాపురం జమీందారు",
                "గొర్రెల కాపరి"
            ],
            "locations": [
                "మంగాపురం",
                "కొండ"
            ],
            "content": "మంగాపురం జమీందారుకు ఎక్కువగా మాట్లాడే అలవాటు ఉండేది. కోపిష్టి కావడం\nవల్ల, ఆ విషయం ఆయనకు తెలియ జెప్పడానికి ఎవరికీ ధైర్యం లేకపోయింది:\nఒకనాడు జమీందారు ఒంటరిగా వాహ్యాళికి వెళ్లాడు. ఊరి చివర ఒక అందమైన కొండ\nఉన్నది. జమీందారుకు కొండమీదికి వెళ్లాలనిపించింది. కొండ దిగువన గొర్రెల కాపరి\nఒకడు కనిపించాడు. వాణ్ణి తోడుగా రమ్మని జమీందారు కొండకేసి నడిచాడు.\nగొర్రెల కాపరి మాట్లాడకుండా చకచకా కొండెక్కి పోసాగాడు. జమీందారు ఏవేవో\nమాట్లాడుతూ వెనకబడిపోయాడు. కొంత సేపటికి ఆయాసంతో ఒక బండమీద\nచతికిలబడ్డాడు. “కొండెక్కాలంటే, మౌనంగా నడవడం చాలా ముఖ్యం. అప్పుడే ఆలసట\nలేకుండా త్వరగా కొండెక్కగలం,” అన్నాడు గొర్రెల కాపరి అమాయకంగా.\nకొండెక్కడానికే కాదు; జీవితంలో పైకి రావాలన్నా అతిగా మాట్లాడటం మంచిది కాదన్న\nవిషయం జమీందారుకు అప్పుడు అర్థమయింది. ఆ తరవాత ఆయన మౌనం విలువ\nతెలుసుకుని అందరిచేతా మితభాషి అనిపించుకున్నాడు.",
            "book_page_end": 9,
            "story_id": "2011_02_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అపాత్రదానం",
            "book_page_start": 10,
            "pdf_page_start": 10,
            "pdf_page_end": 10,
            "author": "వాణిశ్రీ",
            "genre": "నీతి కథ",
            "moral": "అవసరాన్ని తాత్కాలికంగా తీర్చడం కంటే, వారు సొంతంగా కష్టపడి జీవించడానికి మార్గం చూపడం లేదా సమస్యను మూలం నుంచి పరిష్కరించడం ఉత్తమం.",
            "keywords": [
                "అపాత్రదానం",
                "స్వామి",
                "మూర్ఖత్వం",
                "చెరువు పూడిక",
                "స్వయం సమృద్ధి"
            ],
            "characters": [
                "సత్యానంద స్వామి",
                "రాజు"
            ],
            "locations": [
                "ఉదయగిరి",
                "చెరువు గట్టు"
            ],
            "content": "సత్యానంద స్వామి శిష్యులతో దేశాటనం చేస్తూ ఉదయగిరి అనే ఊరుకి చేరుకున్నాడు.\nఅక్కడ చెరువు గట్టున తాటాకు పందిళ్లు వేసి, వాటిలో అన్నదానం చేస్తున్నాడు రాజు.\nఅలా ప్రతిరోజూ జరుగుతూ ఉంది. ఒకరోజు సత్యానంద స్వామి చెరువుగట్టున ఉన్న\nపందిరిలోకి వచ్చి, “మీ రాజు మూర్ఖుడిలా ఉన్నాడు” అన్నాడు.\nఆ విషయం రాజుకు తెలిసి ఆగ్రహించి సత్యానందస్వామిని సభకు పిలిపించి నిలదీశాడు.\n\"స్వామీ తమరు నన్ను మూర్ఖుడని అన్నమాట నిజమేనా?” అన్నాడు.\n“నిజమే మహారాజా” అని ఒప్పుకున్నాడు సత్యానందుడు.\n\"అన్నదానం చెయ్యడం మూర్ఖత్వమా?” అని అడిగాడు రాజు.\n\"అపాత్రదానం మూర్ఖత్వమే రాజా!”\n“అపాత్రదానమా! చెరువు ఎండిపోయి, పంటలు పండక ప్రజలు ఆకలితో మాడు\nతుంటే వారికి పట్టెడన్నం పెట్టడం తప్పెలా ఔతుంది.” అన్నాడు రాజు.\nరాజా! “ప్రజలకు చేపలు దానం చేయడం కాదు. చేపలు ఎలా పట్టుకోవాలో\nనేర్పాల'ని పెద్దలు చెప్పారు. చెరువు ఎండిపోవడానికి కారణం, అది మేటు వేసింది.\nవర్షాకాలంలో నీళ్లు నిలువకుండా పోతున్నాయి. అందువలన ప్రజలతో పూడిక తీయిస్తూ\nఅన్నం పెడితే ప్రయోజనం ఉంటుంది. కనీసం వచ్చే సంవత్సరం కురిసే వర్షాలు\nచెరువులో నిలువ ఉంటే పంటలు పండుతాయి.” అన్నాడు సత్యానంద స్వామి.\nరాజుకి తన తప్పు తెలిసింది. మర్నాటి నుంచి ప్రజలతో చెరువు పూడిక తీయిస్తూ,\nవారికి భోజనాలు ఏర్పాటు చేశాడు.",
            "book_page_end": 10,
            "story_id": "2011_02_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "నిజమైన గురువు",
            "book_page_start": 11,
            "pdf_page_start": 11,
            "pdf_page_end": 15,
            "author": "కల్పితం",
            "genre": "బేతాళ కథ",
            "moral": "నిజమైన గురువు తన జ్ఞానాన్ని నిరంతరం పెంచుకోవడమే కాక, శిష్యులు విద్యను స్వీకరించడానికి సిద్ధంగా ఉండేలా వారి స్థాయిని పెంచడానికి కృషి చేస్తాడు.",
            "keywords": [
                "గురువు",
                "బోధన పద్ధతి",
                "విద్య",
                "విక్రమార్కుడు",
                "జ్ఞానసూర్యుడు"
            ],
            "characters": [
                "విక్రమార్కుడు",
                "బేతాళుడు",
                "సుదర్శన వర్మ",
                "కిశోర వర్మ",
                "జ్ఞానసూర్యుడు",
                "విద్యానాథుడు"
            ],
            "locations": [
                "సుమేరు దేశం",
                "రాజధాని",
                "గురుకులం"
            ],
            "content": "పట్టువదలని విక్రమార్కుడు\nచెట్టువద్దకు తిరిగివెళ్ళి, చెట్టు\n'పైనుంచి శవాన్ని దించి భుజాన\nవేసుకుని, ఎప్పటిలాగే మౌనంగా\nశ్మశానంకేసి నడవసాగాడు. అప్పుడు\nశవంలోని బేతాళుడు “రాజా ఎవ\n\"రైనా ఒక మంచి ప్రయోజనాన్ని ఇంకొకరి\nద్వారా సాధించాలని అనుకున్నప్పుడు,\nఅది ఎవరి ద్వారా సాధ్యంకాగలదని అను\n\"కుంటున్నారో వారు అనుసరించే విధివిధా\nనాలను అర్థం చేసుకోవాల్సి ఉంటుంది.\nఅటువంటి అవగాహనతో తాననుకున్నట్లుగా\nకుమారుణ్ణి మహా విద్వాంసుడిగా కూడా\nచూడగలిగిన సుదర్శన మహారాజు కథ లక్ష్య\nసాధనలో నువ్వు కనబరుస్తున్న దీక్షా, పట్టు\nదలా చూశాక చెప్పాలనిపిస్తున్నది. శ్రమ\nలేకుండా విను” అన్నాడు.\nపూర్వం సుమేరు దేశాన్ని సుదర్శన వర్మ\nఅనే మహారాజు పరిపాలించేవాడు. ఆయన\nరాజధానికి సమీపంలో ఉన్న అరణ్యంలో\nగురువు జ్ఞానసూర్యుని గురుకులం ఉన్నది.\nఅక్కడ విద్యాభ్యాసం చేసిన వాళ్ళందరూ\nఉద్దండ పండితులై దేశదేశాల్లో పేరు ప్రఖ్యా\nతులు గడించారు. సుదర్శన వర్మకి తన\nకుమారుడూ రాజ్యానికి ఉత్తరాధికారీ అయిన\nకిశోర వర్మని మహా పండితుడిగా కూడా\nచూడాలన్న ప్రగాఢమైన కోరిక ఉన్నది.\nజ్ఞాన సూర్యుణ్ణి గురించి విన్న మహా\nరాజు కుమారుణ్ణి ఆయన వద్దకు గురుకుల\nవాసానికి పంపాలని నిశ్చయించుకున్నాడు.\nఈ సంగతి విని ఆస్థాన పండితుడు విద్యా\nనాథుడు మహారాజుని కలిసి “మన చిరం\nజీవిని పండితుణ్ణి చేయటానికి నేను సరి\nపోనా? ఎందుకిలా అతణ్ణి అరణ్యాలపాలు\nచేశారు” అని అడిగాడు.\nసుదర్శనుడు నవ్వి “మీరెలాగునూ\nఉన్నారు. జ్ఞానసూర్యుడి ప్రతిభ కూడా\nయువరాజుకి కొంత అంటనివ్వండి\" అంటూ\nకుమారుణ్ణి గురుకులంలో చేర్పించాడు.\nకిశోరవర్మకు కొన్ని పరీక్షలు పెట్టిన తరువాత\nతన శిష్యుడిగా స్వీకరించిన జ్ఞానసూర్యుడు\nమహారాజుతో.. రాకుమారుణ్ణి పండితుణ్ణి\nచేయటానికి ఇంత సమయం పడుతుం\nదని నేను చెప్పలేను. వేచి చూడటానికి\nతమకభ్యంతరం ఉండదనుకుంటాను”\nఅన్నాడు. దానికి సుదర్శనవర్మ అంగీకారమే\nనన్నట్లు తలవూపి రాజధానికి తిరిగి వెళ్ళాడు.\nఒక ఏడాది గడిచాక సుదర్శన వర్మ ఆస్థాన\nపండితుడు విద్యానాథుడిని వెంటబెట్టుకుని\nకుమారుడి విద్యాభ్యాసం ఎలా సాగుతు\nన్నదో చూడటానికి గురుకులానికి వెళ్ళాడు.\nఅతడికి అక్కడ కిశోరవర్మ సహాధ్యాయులు\nఏవో కొన్ని పుస్తకాలు ముందు వేసుకుని '\nవారికి వారే చదువుకుంటూ వారిలో వారే\nచర్చించుకుంటుండటం కనిపించింది.\nగురువు జ్ఞానసూర్యుడి జాడ ఎక్కడా లేదు.\nసుదర్శన వర్మ రాజకుమారుణ్ణి దగ్గరకు\nపిలిచి చదువు ఎలా సాగుతున్నదని అడగ్గా\nఅందుకు అతడు “గురువుగారు ఎప్పుడూ\nమాతో ఉండరు. ఆయన ఎక్కడికి వెళ్తారో,\nఎప్పుడు వస్తారో కూడా మాకు తెలియదు.\nఅయితే అప్పుడప్పుడు వచ్చి ఈ పుస్తకాలు\nమా ముందుంచి చదువుతూ ఉండమని\nచెప్పి వెళ్లిపోతారు” అన్నాడు.\nఇది విన్న విద్యానాథుడు మహారాజుతో\n“ప్రభూ.. ఈ గురువుకి ఇతర వ్యాపకాలే\nఎక్కువ అనిపిస్తోంది\" అని వ్యంగ్యంగా\nఅనగానే మహారాజు “ఈసారి ఆయన\nఉండగానే వద్దాం పదండి” అంటూ రాజ\nధానికి వెళ్ళిపోయాడు.\nమరో ఏడాది గడిచాక సుదర్శన వర్మ\nవిద్యానాథుడితో కలిసి మరోసారి గురుకు\nలానికి వచ్చి చూడగా పరిస్థితిలో ఏ మార్పూ\nలేకపోవటంతో నివ్వెరపోయాడు. కుమారుణ్ణి\nపిలిచి గురువుగారెక్కడ కనబడరేం అని\nఅడగ్గా అందుకతడు “వారు ఈమధ్యనే\nవచ్చి మరిన్ని పుస్తకాలు ఇచ్చి వెళ్ళారు.\nముందిచ్చిన పుస్తకాలు చదవటం పూర్తి\nఅయిందో లేదో అడిగి తెలుసుకున్నారు.\nఆయన మాటలను బట్టి మరికొంతకాలం\nతరువాత వచ్చి మా తదుపరి కార్యక్రమం\nతెలుపగలరని అర్థమయింది” అన్నాడు.\nవిద్యానాథుడు అవహేళనగా “గురువు\nగారు పిల్లల్ని తమ చదువేదో తామే చదువు\nకొమ్మన్నట్లున్నది. ఎన్నాళ్ళకి యువరాజు\nపండితులవుతారు\" అన్నాడు. సుదర్శన\nవర్మ ఏమీ మాట్లాడకుండా రాజధానికి\nతిరిగివచ్చి, భటులిద్దరిని పిలిచి జ్ఞాన\nసూర్యుడి వివరాలు సేకరించి తెమ్మన్నాడు.\nభటులు కొన్నాళ్ళకు తిరిగివచ్చి “ప్రభూ!\nఆ గురువు సాధారణంగా గురుకులంలో\nఉండడు. ఆ గురుకుల నిర్వహణా బాధ్య\nతను అతని భార్య, కుమారులు చూసుకుం\nటున్నారు. గురువు మాత్రం అరణ్యంలోని\nఓ మారుమూల ప్రదేశంలో తాను నిర్మిం\nచుకున్న ఒక కుటీరంలో ఎప్పుడూ ఏదో\nగ్రంథ పఠనంలో నిమగ్నుడై ఉంటాడు.\nఅప్పుడప్పుడు గురుకులానికి వచ్చి చూసి\nపోతుంటాడు” అన్నారు.\nసుదర్శన వర్మ మరి కొన్నేళ్ళు వేచి చూశాక\nగురుకులానీకి వెళ్ళి చాటుగా అక్కడ జరు\nగుతున్నది గమనించసాగాడు. అతడివెంట\nవిద్యానాథుడు కూడా ఉన్నాడు. అక్కడ అత\nనికి జ్ఞానసూర్యుడు శిష్యులందరినీ చుట్టూ\nకూర్చోబెట్టుకుని, ఆసక్తికరమైన చర్చలూ,\nసంవాదాలూ చేస్తూ, మధ్యలో వారి సందే\nహాలు నివృత్తి చేస్తూ కనబడ్డాడు. వారిలో\nరాకుమారుడు కిశోరవర్మకూడా ఉన్నాడు.\nఇది చూసి విద్యానాథుడు అసహనంతో,\n“మహారాజా.. ఈ జ్ఞానసూర్యుడికి అతీత\nశక్తులేవో ఉన్నాయనిపిస్తున్నది. కాకపోతే\nశిష్యులకి పది నిమిషాలైనా పాఠాలు చెప్పక,\nతానే ఎక్కడో మారుమూలకుపోయి, ఎవరి\nకంటా పడకుండా ఏదో చదువుకుంటూ\nరోజులతరబడీ పట్టించుకోకున్నా, ఇతడి\nశిష్యులకి ఈస్థాయి ఎలా వచ్చింది? అని”\nప్రశ్నించగా, సుదర్శన వర్మ విద్యానాథుణ్ణి.\n“మీరనుకున్నట్లు జ్ఞానసూర్యుడికి ఎలాంటి\nఅతీత శక్తులూ లేవు. ఈయనొక గొప్ప గురువు.\nఅతని బోధనా పద్ధతులు అపూర్వం. ఎదు\nటపడి అభివాదం చేద్దాం రండి\" అన్నాడు.\nసుదర్శనవర్మని చూడగానే జ్ఞానసూ\nర్యుడు నమస్కరించి, “మీరు గురుకులా\nనికి తరచూ-వచ్చి పోతున్నారని విన్నాను.\nకొత్త పుస్తకాలు చదివి కొత్త విషయాలు\nనేర్చుకోవాలన్న తపనతో క్షణం తీరికలేక\nతమను కలవలేకపోయాను. క్షమించండి.\nనా శిష్యుల విద్యాభ్యాసం అతి త్వరలో\nప్రారంభం కానున్నది. అచిరకాలంలో రాజ\nకుమారుడు పండితుడై మీ వద్దకు తిరిగి\nవస్తాడు. సందేహపడకండి” అన్నాడు.\nఈ మాటలకు విద్యానాథుడు వెక్కిరిం\nతగా “ఇంకా ఆరంభం కాని దానికి ముగింపు\nఅంత త్వరగా ఉంటుందా?” అనగానే\nసుదర్శన వర్మ అతణ్ణి వారిస్తూ, “జ్ఞాన\nసూర్యుడితో నాకేమీ సందేహం లేదు. మీర\nన్నది జరుగుతుందని పూర్తి విశ్వాసం ఉన్నది.\nసెలవిప్పించండి\" అంటూ విద్యానాథున్ని\nవెంటబెట్టుకుని రాజధానికి తిరిగివెళ్ళాడు.\n* కొద్దికాలానికి కిశోర వర్మ విద్యాభ్యాసం\nపూర్తి చేసుకుని తిరిగి వచ్చాడు. ఆ తరు\nవాత రాజ్యాధికారానికి వచ్చి గొప్ప పాలకుడై,\nపండితుడిగా కూడా పేరు తెచ్చుకున్నాడు.\nఈ కథ చెప్పిన శవంలోని బేతాళుడు\n\"రాజా! జ్ఞాన సూర్యుడు గొప్ప గురువనీ,\nఅతని బోధనా పద్ధతులు అపూర్వమనీ,\nఅతడికెలాంటి అతీత శక్తులూ లేవనీ మహా\nరాజు సుదర్శన వర్మ అంత ఖచ్చితంగా విద్యా\nనాథుడితో ఎలా చెప్పగలిగాడు? శిష్యుల్ని\nవదిలేసి, తానే మారుమూల అరణ్యంలోకి\nపోయి ఏకాంతంగా ఏదో చదువుకుంటూ\nఉండటంలోని ఆంతర్యమేమిటి? అందు\nవల్ల కలగబోయే ప్రయోజనం ఎవరికి? ఈ\nప్రశ్నలకి సరైన సమాధానం తెలిసీ చెప్పక\nపోయావో నీ తల పగిలిపోతుంది\" అన్నాడు.\nఅందుకు విక్రమార్కుడు “ఈ జ్ఞాన\nసూర్యుడు తనలాంటి గురువుల దగ్గర\nనుంచి తాము ఆశించినది పూర్తిగా పొందా\nలంటే, ఆ శిష్యులకి కూడా ఒక స్థాయి\nఉండాలనీ, అవి కల్పించగల బాధ్యత గురు\nవుది మాత్రమేనన్న చిత్తశుద్ధి కలవాడు.\nఅందుచేత అతడు తన శిష్యుల స్థాయి\nఎలాంటిదో వారు విద్యార్థులుగా చేరటా\nనికి వచ్చినప్పుడే అంచనా వేస్తాడు.\nపరిశీలించి చూస్తే, అతనివద్ద విద్యా\nభ్యాసానికని వచ్చినవారు బొత్తిగా అక్షరా\nభ్యాసానికి వచ్చినవాళ్ళు, ఆరంభ దశలో\nఉన్నవాళ్ళు మాత్రం కాదని అర్థమవుతుంది.\nఅందుకే అతడు ఆ శిష్యులకు తానందించ\nబోయే విద్యను స్వీకరించగల స్థాయి సమ\nకూర్చే ప్రయత్నాలు చేస్తాడు. ఈ సందర్భం\nలోనే వారికి మరిన్ని పుస్తకాలు తెచ్చి ఇచ్చి\nవారికి వారే చదువుకొని, చర్చించుకోవాలం\nటాడు. దూరం నుంచి పరికించి చూస్తూ..\nఆ శిష్యులకి తాననుకున్న స్థాయి వచ్చిం\nదనిపించగానే గురువుగా వారి ముందుకు\nవచ్చి విద్యాబోధన ఆరంభిస్తాడు. ఇది అతని\nబోధనా పద్ధతి అందుచేత అతడు అసలు\nవిద్యాభ్యాసం ప్రారంభం కానున్నదని సుద\nర్శనవర్మకి తెలియజేశాడు.\nజ్ఞానం ప్రవాహం లాంటిదని, గురువు\nఅన్నవాడు తన పరిజ్ఞానాన్ని, పాండిత్యాన్ని\nనిరంతరం మెరుగుపర్చుకోవాలన్న సదుద్దే\nశంతోనే, అతడు ఈలోగా ఏకాంతంగా కూర్చొని\nఎన్నో కొత్త విషయాలు అధ్యయనం చేస్తాడు.\nగురువుకేకాక శిష్యులకు కూడా అందువల్ల\nఎంతో ప్రయోజనమున్నది కదా! అంతా\nస్వయంగా చూశాక జ్ఞాన సూర్యుడు గొప్ప\nగురువు అన్న సంగతిని సుదర్శన వర్మకి\nపూర్తిగా అర్థమయింది” అన్నాడు.\nరాజుకి ఈ విధంగా మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు.",
            "book_page_end": 15,
            "story_id": "2011_02_04",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "నీతిపరులు",
            "book_page_start": 17,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "నీతి కథ",
            "moral": "నిజాయితీ, ధర్మబద్ధమైన ప్రవర్తన ఎప్పటికీ గొప్ప ఫలితాలనిస్తాయి, తరతరాలకు ఆదర్శంగా నిలుస్తాయి.",
            "keywords": [
                "నీతి",
                "నిజాయితీ",
                "అప్పు",
                "విశ్వాసం",
                "వంశ గౌరవం"
            ],
            "characters": [
                "ముత్యాలశెట్టి",
                "రామచంద్రుడు",
                "పద్మనాభుడు",
                "గోవిందశెట్టి",
                "చంద్రశేఖరుడు"
            ],
            "locations": [
                "శ్రీరంగపట్నం",
                "ఆంధ్రదేశం",
                "మైసూరు"
            ],
            "content": "పూర్వం శ్రీరంగపట్నంలో ముత్యాలశెట్టి\nఅనే రత్న వర్తకుడుండేవాడు. ఆయన గొప్ప\nధనికుడు. సముద్ర వ్యాపారం కూడా చేసే\nవాడు.\nఒకనాడు ముత్యాలశెట్టి వద్దకు రామ\nచంద్రుడు అనే ఆంధ్రదేశపు ధనికుడు\nవచ్చాడు. ముత్యాలశెట్టివద్ద ఉండే, మేలి\nరత్నాలన్నీ చూశాడు. వాటిలో ఒక రత్నం\nరామచంద్రుడికి బాగా నచ్చింది. దాని వెల\nఎంత అని అడిగితే, ముత్యాలశెట్టి నాలుగు\nవేల వరహాలని చెప్పాడు.\nరామచంద్రుడి వద్ద మూడువేల వరహాలే\nఉన్నాయి. అయినా ఆ రత్నాన్ని వదలటానికి\nమనసు ఒప్పక ఆయన ముత్యాలశెట్టితో,\n“ప్రస్తుతం నా దగ్గిర ఉండే మూడువేల\nవరహాలూ ఇస్తాను. రత్నం నాకివ్వండి. నేను\nఇంటికి వెళ్లి మిగతా, వెయ్యి వరహాలూ\nపంపుతాను” అన్నాడు.\nరామచంద్రుడు కులీనుడూ, నిజా\nయితీ గలవాడూ అన్న సంగతి కనిపెట్టి\nముత్యాలశెట్టి, “అలాగే మీ ఇష్ట ప్రకారమే\nచెయ్యండి. మీరు ఇవ్వవలసిన మొత్తం మీ\nపేర ఖాతా పుస్తకంలో గుర్తుగా పద్దువేసి\nఉంచుతాను” అన్నాడు.\nరామచంద్రుడు పరమానందంతో రత్నాన్ని\nతీసుకుని స్వదేశానికి తిరిగివచ్చాడు. వచ్చిన\nకొద్ది రోజులకే ఆయనకు జబ్బుచేసి మంచా\nనపడ్డాడు. ఆ వ్యాధి వైద్యానికి లొంగక\nపోవటంచేత ఆయన ఒక నెల మంచాన\nతీసుకుని చనిపోయాడు. చనిపోయేట\nప్పుడు ఆయన తన కొడుకైన పద్మనాభుణ్ణి\nపిలిచి, తాను శ్రీరంగపట్నంలో ముత్యాల\nశెట్టి వద్ద కొన్న రత్నం సంగతి చెప్పి, దాని\nతాలూకు బాకీ తీరుస్తానని అతనిచేత\nప్రమాణం చేయించుకున్నాడు.\nరామచంద్రుడు బ్రతికినన్నాళ్లూ తన\nకున్నదంతా ఖర్చుచేసి భోగాలతో జీవితం\nవెళ్లబుచ్చినవాడు కావటంచేత ఆయన\nఅనంతరం దమ్మడీ కూడా మిగలలేదు.\nఅందువల్ల పద్మనాభుడు ఎంత ప్రయత్నిం\nచినా తండ్రి చెప్పిన ముత్యాలశెట్టి బాకీ\nతీర్చలేక పోయాడు. వాడు చివరకు తన\nతండ్రి కొన్న రత్నాన్ని అమ్మి అయినా బాకీ\nచెల్లబెడదామనుకున్నాడు. కానీ అంత\nఖరీదుగల రత్నాన్ని కొనే తాహతు గలవాళ్ళె\nవరూ చుట్టుపక్కల పద్మనాభుడికి కనిపించ\nలేదు.\nచివరకు పద్మనాభుడు ఆ రత్నాన్ని పట్టు\nకుని నేరుగా శ్రీరంగ పట్టణానికే బయలు\nదేరాడు. ఆ పట్టణంలో ఆ రత్నం అమ్ముడైతే\nసరేసరి, లేని పక్షంలో దాన్ని ముత్యాలశెట్టికి\nతిరిగి ఇచ్చేసి ఆయన ఇచ్చినంత సొమ్ము\nపుచ్చుకుందామని అతడి ఉద్దేశం.\nకానీ దురదృష్టవశాత్తు పద్మనాభుడు\nశ్రీరంగ పట్టణం చేరే సమయానికి ఆ నగ\nరాన్ని శత్రురాజులు ముట్టడించి కొల్లగొట్టు\nతున్నారు. నగరమంతా అరాచకంగా\nఉన్నది. అటువంటి పరిస్థితిలో పద్మనా\nభుడు వచ్చినదారి పట్టినట్టయితే క్షేమంగా\nఉండేది.\nకానీ వాడు కార్యదీక్ష కొద్దీ నగరమంతా\nతిరిగి ముత్యాలశెట్టి ఇల్లు కనుక్కోవటానికి\nఉపక్రమించాడు. ఆ విధంగా వాడు శత్రు\nసైనికుల వాతపడ్డాడు. వాళ్ళు పద్మనాభుణ్ణి\nపట్టుకుని, వాడివద్ద ఉండే ఖరీదయిన\nరత్నం కాస్తా కాజేసి, చావ చితకగొట్టి వదిలి\nపెట్టేశారు.\nశ్రీరంగ పట్టణంమీద శత్రువులు వచ్చి\nపడిన సమయంలో ముత్యాలశెట్టి కొడుకు\nఇంటినుంచి మైసూరుకు పారిపోయాడు.\nశత్రు సైనికులు ముత్యాలశెట్టి దగ్గిర ఉన్న\nదంతా ఊడ్చి పట్టుకుపోయారు. ముత్యాల\nశెట్టి విచారంతో మంచంపట్టి మనో వ్యాధితోనే\nప్రాణాలు వదిలాడు. మైసూరు చేరిన\nముత్యాలశెట్టి కొడుకు తన తండ్రి పేరు\nచెప్పుకుని అక్కడక్కడా అప్పులు చేసి,\nచివరకు అప్పు కూడా పుట్టక తిండికి మాడి\nచనిపోయాడు.\nముత్యాలశెట్టి వంశానికి ఆయన మన\nమడు గోవిందశెట్టి మిగిలాడు. వాడు చాలా\nబుద్ధిమంతుడు. వాడికి తాతగారి ఆస్తి\nసంక్రమించకపోయినా తండ్రి చేసిన\nఅప్పులు సంక్రమించాయి. వాడు కష్టపడి\nచదువుకుని, పెద్ద వర్తకులవద్ద గుమాస్తాగా\nఉంటూ తన తాహతుకు తగినట్టు చిన్న\nచిన్న క్రయ విక్రయాలు చేస్తూ, తన సంపా\nదనలోనే సాధ్యమైనంత మిగుల్చుకుని,\nతండ్రి చేసిన అప్పులు ఒక్కొక్కటే తీరుస్తూ\nరాసాగాడు.\nఅక్కడ పద్మనాభుడు కూడా అట్టేకాలం\nబతకలేదు. ముత్యాలశెట్టి బాకీ తీరుస్తానని\nతండ్రి వద్ద ప్రమాణం చేశాడు. రత్నాన్ని\nనిష్కారణంగా పోగొట్టుకోవటమేగాక\nతీవ్రంగా దెబ్బలు తిన్నాడు. ఆదెబ్బలతోనే\nమంచంపట్టి మళ్ళీ కోలుకోలేదు. అతను\nచనిపోయే సమయంలో తన కొడుకైన\nచంద్రశేఖరుణ్ణి పిలిచి, తాను శ్రీరంగ\nపట్టణంలో ఉండే ముత్యాలశెట్టికి మీ తాత\nవెయ్యి వరహాలు బాకీ పడ్డాడు. ఆ బాకీ తీర్చ\nటానికి నేను ప్రయత్నం చేసి నష్టపోయాను.\nఆ బాకీ ఇప్పటికి మూడువేల వరహాలు\nఅవుతోంది. అందుచేత నీవైనా కష్టపడి ధనం\nసంపాదించి, శ్రీరంగ పట్టణం వెళ్ళి,\nముత్యాలశెట్టికి బాకీ తీర్చి వారి పద్దు\nపుస్తకంలో ఈ బాకీ పద్దు రద్దు చేయించు.\nనీవీ పనిచేస్తేగానీ నా ఆత్మా, నీ తాత ఆత్మా\nశాంతించవు” అని చెప్పాడు.\nచంద్రశేఖరుడు శ్రమపడి డబ్బు కూడ\nబెట్టాడు. త్వరలోనే వాడు నాలుగువేల\nవరహాలు పోగు చేసుకుని, వాటితో శ్రీరంగ\nపట్నం వెళ్ళాడు. ముత్యాల శెట్టీ, ఆయన\nకొడుకూ పోయారనీ, వారి వారసుడు\nగోవింద శెట్టి ఉన్నాడనీ తెలిసింది. చంద్రశేఖ\nరుడు గోవింద శెట్టి ఇంటికి వెళ్ళి, తన\nఊరూ, పేరూ చెప్పుకుని, \"అయ్యా, మీ\nతాతగారినాటి పద్దు పుస్తకం తీయిస్తారా?\nఅందులో ఒకబాకీతాలూకు పద్దుంటుంది”\nఅని అడిగాడు.\nఈ మాట వినగానే గోవిందశెట్టి గుండెల్లో\nరాయి పడింది. ఆ రోజే వాడు తన తండ్రి\nచేసిన బాకీలను నిశ్శేషంగా తీర్చివేశాడు.\nతండ్రిగారి అప్పులు తీరాయిగదా అను\nకుంటే తాతగారి అప్పులు మీద పడే\nలాగుంది.\nవాడు చంద్రశేఖరుడితో, “అయ్యా, నేను\nమా తండ్రిగారు అప్పులు తీర్చేసరికి తల\nప్రాణం తోకకు వచ్చింది. మా తాతగారి\nఅప్పులు కూడా తీర్చమనటం ధర్మమా?\nవాటికి నేను బాధ్యుణ్ణి కాను. వాటికి ఏనాడో\nకాలదోషం పట్టి ఉంటుంది. క్షమించండి!\"\nఅన్నాడు.\nచంద్రశేఖరుడు చిరునవ్వు నవ్వి, “మీ\nతాతగారు మాకేమీ బాకీ లేరు. ఏనాడో మా\nతాతగారే మీ తాతగారికి వెయ్యి వరహాలు\nబాకీ పడ్డారు.\nమాట నమ్మకం మీద మీ తాతగారు\nఅప్పుపెట్టారు. పరువైన వాడి మాటకు\nకాలదోషం ఏముంటుంది గనక? మా\nతాతగారి బాకీ వడ్డీతో సహా తీర్చటానికి\nసొమ్ము తెచ్చాను. దయచేసి పద్దు పుస్తకం\nవెతకండి” అన్నాడు.\nగోవిందశెట్టి చంద్రశేఖరుడి నీతిపర\nత్వానికి ఆశ్చర్యపడ్డాడు. అతను పాత కట్ట\nలన్నీ వెతకగా ఒక పద్దు పుస్తకంలో రామ\nచంద్రుడి పేరవెయ్యి వరహాలు ఖర్చు పద్దు\nఉన్నది.\nగోవింద శెట్టి చంద్రశేఖరుడితో, “ఈ బాకీ\nసంగతి మీరు చెప్పేదాకా నాకు తెలీదు.\nఅయితే ఒక్క విషయం నేను దీన్ని రొక్కంగా\nపుచ్చుకోను. మీవంటి నీతిపరులు ఎక్కడా\nనాకు దొరకరు. మీరు తెచ్చిన నాలుగు వేల\nవరహాలతో మనిద్దరమూ సమిష్టి వ్యాపారం\nచేద్దాం. మీకు అభ్యంతరం లేకపోతే\nచెప్పండి” అన్నాడు.\nచంద్రశేఖరుడు సరేనన్నాడు. ఇద్దరూ\nకలిసి వ్యాపారం చేసి, త్వరలోనే సంపన్నులై,\nఎంతో స్నేహంగా ఉంటూ జీవితాలు వెళ్ళ\nబుచ్చారు.",
            "book_page_end": 20,
            "story_id": "2011_02_05",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "శ్రీనివాస కల్యాణం - 6",
            "book_page_start": 21,
            "pdf_page_start": 21,
            "pdf_page_end": 26,
            "author": "వక్కంతం సూర్యనారాయణ రావు",
            "genre": "పౌరాణికం",
            "moral": "దైవత్వం ఉన్నవారికి శక్తికి, ఐశ్వర్యానికి లోపం ఉండదు. భక్తులు, ప్రకృతి, దేవతలు వారితోనే ఉంటారు.",
            "keywords": [
                "శ్రీనివాస కల్యాణం",
                "పద్మావతి",
                "విష్ణువు",
                "శుకమహర్షి",
                "వేంకటాచలం"
            ],
            "characters": [
                "శ్రీనివాసుడు",
                "పద్మావతి",
                "ఆకాశరాజు",
                "తొండమానుడు",
                "శుకమహర్షి",
                "బృహస్పతి",
                "వకుళమాత",
                "ఆదిశేషుడు",
                "గరుత్మంతుడు"
            ],
            "locations": [
                "శేషాచలం/వేంకటాచలం",
                "నారాయణపురం",
                "కాళహస్తి క్షేత్రం"
            ],
            "content": "శుభలేఖ\nబృహస్పతి సూచనను అనుసరించి ఆకాశ\nరాజు శుకమహర్షిని తీసుకురావడానికి తన\nతమ్ముడైన తొండమానుడిని పంపించాడు.\nతొండమానుడు సమీపంలో ఉన్న శుక\nమహర్షి ఆశ్రమానికి వెళ్ళి ఆయనను సగౌ\nరవంగా రథంమీద రాజధానికి తీసుకు\nవచ్చాడు.\nశ్రీనివాసుడు పద్మావతిని పెళ్లాడదలచు\nకున్న విషయాన్నీ, పద్మావతి ఇష్టపడిన\nవిషయాన్నీ శుకమహర్షికి విన్నవించాడు\nఆకాశరాజు. “కొండకోనల్లో నివసిస్తున్న\nశ్రీనివాసుడి గురించి తనకు ఏమీ తెలియ\nదనీ, పద్మావతిని అతడికి కన్యాదానం చేయ\nవచ్చునా” అనీ శుకమహర్షిని అడిగాడు.\n\"శ్రీనివాసుడు ఎవరో కాదు, అఖిలాండ\nకోటి బ్రహ్మాండ నాయకుడనైన శ్రీమహా\nవిష్ణువే. ఆ పురుషోత్తముడికి నీ కుమార్తెను\nఅర్పించి, జన్మను చరితార్థం చేసుకో ఆకాశ\nరాజా..” అన్నాడు శుకమహర్షి.\nశ్రీనివాసుడు శ్రీహరే అని విన్న ఆకాశ\nరాజు ఆశ్చర్యం వ్యక్తం చేశాడు. భూలోకంలో\nమానవులను ఉద్దరించడానికి మహావిష్ణువు\nవేంకటాద్రి శిఖరాన్ని చేరుకున్నాడని వివరిం\nచాడు శుకమహర్షి.\n“నీ కుమార్తెగా నువ్వు భావిస్తున్న పద్మా\nవతి మహాలక్ష్మి అంశతో జన్మించిన పుణ్య\nవతి. గత జన్మలో ఆమె వేదవతి\" అన్నాడు\nబృహస్పతి ఆకాశరాజుతో.\n\"వేంకటాద్రి మీద శ్రీనివాసుడి ఆలనా\nపాలనా చూసుకుంటున్న వకుళమాత\nపూర్వజన్మలో కృష్ణుడిని ఒడిలో ఆడించిన\nయశోద” అంటూ శుకమహర్షి వివరించాడు.\nఆకాశరాజు ఆనందంతో, ఆశ్చర్యంతో కళ్లు\nపెద్దవిగా చేసి బృహస్పతినీ, శుకమహర్షినీ\nకలియజూశాడు.\n“అందరూ కారణ జన్ములే\" అన్నాడు\nశుకమహర్షి. “నువు కూడా కారణజన్ముడివే\nఆకాశరాజా. గతజన్మలో నువ్వు ఎవరో కూడా\nమాకు తెలుసు” అంటూ బృహస్పతి చిరు\nనవ్వు నవ్వుతూ అన్నాడు.\nఆకాశరాజు కుతూహలంగా, వినయంగా\nచూశాడు. “గురుదేవా.. నా పూర్వజన్మ\nగురించి తెలుసుకోవాలన్న కోరిక కలుగు\nతోంది” అన్నాడు.\nబృహస్పతి “వినిపిస్తాను... విను\"\nఅన్నాడు.\nపూర్వం కాళహస్తి క్షేత్రంలో పురంధరుడనే\nబ్రాహ్మణుడు ఉండేవాడు. అతనికి లేకలేక\nఒక కొడుకు కలిగాడు. అతనిపేరు మాధ\nవుడు. సకల శాస్త్రాలు అభ్యసించి, యుక్త\nవయస్కుడయ్యాడు. చిత్రలేఖ అనే చక్కని\nకన్యను వివాహం చేసుకున్నాడు. కొంతకాలం\nఅనంతరం శారీక వాంఛలకు దాసుడై\nపోయాడు. భార్య చేసిన హితోపదేశాన్ని\nపెడచెవినిపెట్టి, ధర్మం తప్పి ప్రవర్తించాడు.\nమద్యపానమూ, మాంసభక్షణమూ చేసి\nకులభ్రష్టుడైపోయాడు. తల్లిదండ్రులనూ,\nభార్యనూ వదిలి పెట్టివెళ్లిపోయాడు. అనేక\nపాపాలు మూటగట్టుకున్నాడు.\nఏ స్త్రీ కోసం తన కులాన్నీ, ధర్మాన్నీ,\nనీతినీ త్యజించి పక్కకు వెళ్ళిపోయాడో ఆ\nస్త్రీ కాల క్రమాన చనిపోయింది. మాధవుడు\nదిక్కులేనివాడయ్యాడు. దేశద్రిమ్మరి\nఅయిపోయాడు. ఉత్తరాదికి చెందిన రాజు\nపరివారంతో కలిసి, శేషాచలం యాత్రకు\nవెళ్తూ ఉంటే, చూసిన మాధవుడు వాళ్ళ\nవెంట వెళ్ళాడు. వాళ్ళు తినగా మిగిలిన\nఎంగిలి మెతుకులు తింటూ వాళ్ళవెన్నంటే\nవెళ్ళసాగేడు.\nరాజు, పరివారము కపిలతీర్థ క్షేత్రములో\nతలనీలాలు తీయించుకున్నారు. వాళ్ళను\nఅనుకరిస్తూ మాధవుడూ తన తల వెంట్రు\nకలు తీయించుకుని గుండు చేయించుకు\nన్నాడు. రాజ బృందం చనిపోయిన పెద్దలకు\nపిండ ప్రదానం చేసి, శ్రాద్ధ కర్మలు ఆచ\nరించారు. పిండ ప్రదానానికి అన్నమూ,\nధాన్యమూ లేని కారణంగా మాధవుడు\nమట్టితో పిండాలు చేసి, మరణించిన తన\nపూర్వీకులకు శ్రాద్ధ కర్మలు చేశాడు.\nయాత్ర చేస్తున్న రాజ బృందంతోబాటు\nశేషాచలాన్ని అధిరోహించాడు. పరమ\nపావనమైన శేషాచల పర్వతంమీద పాదం\nమోపగానే మాధవుడి పాపాలు కరిగిపోవడం\nప్రారంభించాయి. మాధవుడి శరీరంలో\nనుంచి పుట్టిన అగ్ని అతడి పాపాలను దహిం\nచివేసింది. అతడు పర్వత శిఖరం చేరుకుని\nఅక్కడ విశ్రమించాడు. బ్రహ్మదేవుడు అతని\nముందు ప్రత్యక్షమయ్యాడు. “మాధవా..\nశేషాచల మహిమ నువ్వు చేసిన ఘోర\nపాపాలను దహించి వేసింది. పుష్కరిణిలో\nస్నానం చేసి వరాహస్వామిని సేవించి నీ\nశరీరాన్ని వదిలిపెట్టు. భవిష్యత్తులో నారా\nయణపురం సుధర్ముడి కొడుకుగా నువ్వు\nజన్మిస్తావు. ఆ జన్మలో శ్రీమహాలక్ష్మి నీ\nకుమార్తెగా అవతరిస్తుంది. ఆమెను పెళ్ళాడి\nశ్రీమహావిష్ణువు నీకు అల్లుడౌతాడు అన్నాడు\nబ్రహ్మ. బ్రహ్మదేవుడు ఆజ్ఞాపించిన విధంగా\nమాధవుడు మరణించాడు\" అంటూ\nబృహస్పతి తన కథనం ముగించాడు.\n“ఆకాశరాజా.. గత జన్మలో మాధవుడు\nమరెవరో కాదు, నువ్వే. నీ పాపాలను దహిం\nచిన కారణంతో శేషాద్రికి వేంకటాచలం అనే\nపేరు వచ్చింది సుమా\" అన్నాడు బృహస్పతి.\n“నిజమా..” అంటూ ఆశ్చర్యపోయాడు\nఆకాశరాజు.\n'వేం' అనే సంస్కృతాక్షరానికి 'పాపం’\nఅని అర్థం. ‘కటం' అనే పదానికి ‘దహిం\nచివేసేది' అని అర్థం. 'వేంకటాచలం' అంటే\n'పాపాలను దహించి వేసే పర్వతం' అని\nఅర్థం. గత జన్మలో నీ పాపాలను దహించిన\nఅనంతరం ఆ పర్వతం వేంకటాచలమనే .\nపేరుతో ప్రసిద్ధి చెందిందని వివరించాడు శుక\nమహర్షి.\n\"గత జన్మలో మాధవుడు అయిన నీ\nగాథను శుకానందుడు జనక చక్రవర్తికి\nవినిపించాడు” అన్నాడు బృహస్పతి.\n“శ్రీనివాసుడిని అల్లుడిగా చేసుకునే\nఅంశంలో నా అనుమానాలన్నీ పటాపంచల\nయ్యాయి. పద్మావతిని ఆ శ్రీనివాస ప్రభు\nవుకు కన్యాదానం చేస్తాను” అన్నాడు ఆకాశ\nరాజు ఆనందంగా\n“మంచిది. ఆ నిర్ణయాన్ని లేఖద్వారా\nశ్రీనివాసుడికి అందజేయి” అన్నాడు\nబృహస్పతి.\n“ఆ లేఖను నేనే స్వయంగా ఆ శ్రీని\nవాసుడికి సమర్పించి, తరిస్తాను” అన్నాడు\nశుకమహర్షి.\nతమ కూతురు పద్మావతిని ఇచ్చి\nవివాహం జరిపించడానికి నిశ్చయించినట్టు\nఆకాశరాజు శ్రీనివాసుడికి శుభలేఖ రాసి శుక\nమహర్షికి ఇచ్చాడు. “మహానుభావా, శుభ\nలేఖను మా కాబోయే అల్లుడికి అందజేసి\nపుణ్యం కట్టుకోండి” అన్నాడు ఆకాశరాజు.\n“ఆకాశరాజా.. వేంకటాద్రిమీద విడిది\nచేసిన వైకుంఠవాసుడికి శుభలేఖ అందజే\nయటం అనేది శుభప్రదమైన, విశిష్టమైన\nసేవ. ఆ సేవ చేసే అవకాశం లభించడం నా\nఅదృష్టం” అన్నాడు శుకమహర్షి.\nశుకమహర్షి వేంకటాద్రి చేరుకుని,\nశ్రీనివాసుడి నివాసానికి వెళ్ళాడు. పద్మావతితో\nఆయన పరిణయం నిర్ణయించబడిన శుభ\nవర్తమానం చెప్పి, ఆకాశరాజు పంపిన లేఖను\nఅందజేసాడు. ఆ లేఖను చదివిన శ్రీని\nవాసుడు సంతోషంతో పొంగిపోయాడు.\nఆమె రాయబారం సఫలమైనట్లు వకుళ\nమాతకు చెప్పాడు. శుక మహర్షికి అతిథి\nసత్కారాలు చేసి, ఆకాశరాజు పంపిన ఉత్త\nరానికి ప్రత్యుత్తరం వ్రాసి, శుకమహర్షికి\nఅందించాడు. వివాహానికి శ్రీనివాసుడి\nసమ్మతిని ఆయన నోట చెప్పించుకుని విని,\nశుకమహర్షి ఆకాశరాజు పట్టణానికి తిరుగు\nప్రయాణమయ్యాడు.\nశుకుడు వెళ్ళిపోగానే శ్రీనివాసుడు\nవకుళమాతతో ఇలా అన్నాడు. “అమ్మా..\nవధువు పద్మావతి వైపున తల్లిదండ్రులు\nఉన్నారు. బంధువులున్నారు. మిత్రులు\nన్నారు. శ్రేయోభిలాషులు ఉన్నారు. పరి\nజనం ఉన్నారు. ఆకాశరాజు చేత పాలింప\nబడుతున్న ప్రజలు ఉన్నారు. నాకేమో తల్లి\nదండ్రులు లేరు. అన్నదమ్ములు లేరు.\nఅక్కచెల్లెళ్లు లేరు. పరిజనమూ లేరు.\nనాకున్నదల్లా నువ్వూ, శ్వేత వరాహుడు..\nమీరిద్దరే. మనం ముగ్గురమూ పెళ్ళికి వెళితే\nఏ మాత్రం వైభవంగా ఉంటుంది” అన్నాడు. '\nనిరుత్సాహంగా పలికిన శ్రీనివాసుడి\nమాటలు విని వకుళమాలిక చిరునవ్వు\nనవ్వింది. “ఎంత అమాయకుడివి\nనాయనా.. సకల యుగాలలోని జీవులం\nదరికీ తల్లివీ, తండ్రివీ నువ్వే కదా. తల్లికాని\nతల్లి నేనున్నాను కదా. బంధువులు లేరన్న\nవిచారం నీకెందుకు.. బ్రహ్మనీ కుమారుడే\nకదా. పరమశివుడు చుట్టమే కదా. ఇంద్రుడు\nమొదలైన దిక్పాలకులూ, ఇతర దేవతలూ\nనీ పరివారమే కదా. దేవతలందరూ దిగివస్తే\nఇక నీ కళ్యాణ వైభవానికి కొరత ఏముం\nటుంది చెప్పు” అందామె.\n“నేనిప్పుడు వైకుంఠ మందిరంలో లేను.\nఇప్పుడు నేను పిలిస్తే వాళ్ళు వస్తారా..?”\nశ్రీనివాసుడు సందేహిస్తూ అన్నాడు.\n“దివిని వదిలి భువికి దిగివచ్చినంత\nమాత్రాన నీ ప్రభావం తగ్గుతుందా, తండ్రీ\nనువ్వు ఎక్కడ ఉంటే అక్కడే వైకుంఠం.\nసందేహించకుండా బ్రహ్మాది దేవతలందరికీ\nవర్తమానం అందజేసి, వివాహానికి ఆహ్వా\nనించు” వకుళమాలిక అంది.\n“అందరినీ వివాహానికన్నా ముందుగానే\nఇక్కడికి రమ్మని వర్తమానం పంపుతాను.\nవేంకటాద్రి మీదే కొన్ని రోజులు విడిదిచేసి,\nవివాహసన్నాహాలు పూర్తి చేసుకుని అనం\nతరం వధువు నగరానికి వెళ్లాం” శ్రీనివాసుడు\nసాలోచనగా అన్నాడు.\n“దేవతలకు వర్తమానం ఎవరి ద్వారా\nఅందజేస్తావు శ్రీనివాసా..?” వకుళమాలిక\nప్రశ్నించింది.\n“నా పర్యంకమైన ఆదిశేషుడూ, వాహన\nమైన గరుత్మంతుడూ ఉన్నారుగా, అమ్మా..”\nశ్రీనివాసుడు చిరునవ్వుతో అన్నాడు.\nకళ్లు అరమూసి, ఏదో సంకల్పించాడు\nశ్రీనివాసుడు. మరుక్షణం ఆదిశేషుడూ,\nగరుత్మంతుడూ ఆయన ముందు సాక్షాత్క\nరించారు. ఇద్దరూ తమ స్వామికి ప్రదక్షిణ\nనమస్కారాలు చేశారు.",
            "book_page_end": 26,
            "story_id": "2011_02_06",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం - 15",
            "book_page_start": 27,
            "pdf_page_start": 27,
            "pdf_page_end": 29,
            "author": "చందమామ బృందం",
            "genre": "పంచతంత్ర కథ",
            "moral": "సమానులు కానివారితో స్నేహం చేస్తే, అది ప్రమాదంలో పడేయవచ్చు.",
            "keywords": [
                "మిత్రభేదం",
                "స్నేహం",
                "హంస",
                "గుడ్లగూబ",
                "దమనకం"
            ],
            "characters": [
                "దమనకం",
                "పింగళకం",
                "సంజీవకం",
                "హంస",
                "గుడ్లగూబ"
            ],
            "locations": [
                "అరణ్యం",
                "సరస్సు",
                "కొండ గుహ"
            ],
            "content": "దమనకం చెప్పిన కుకుద్రుమం కథ విని\nపింగళకం, “సంజీవకం ద్రోహం తలపెట్టి\nనట్టు నాకు రుజువెలా లభిస్తుంది?” అని\nఅడిగింది.\n“అతను కొమ్ములు ముందుకు చాచి\nఏలినవారి వద్దకు వచ్చినట్లయితే పొడవటా\nనికి వస్తున్నట్టు తమరు గ్రహించవచ్చు\"\nఅన్నది దమనకం.\nఅది సింహం వద్ద సెలవు పుచ్చుకుని,\nవిచారంతో కుంగిపోతున్నట్టు నటిస్తూ\nసంజీవకం వద్దకు వెళ్ళింది.\n“ఏం బాబూ? ఎందుకు విచారంగా\nఉన్నావు?” అని సంజీవకం అడిగింది.\n“రాజును ఆశ్రయించిన తరువాత\nవిచారం కాక మరేమిటి? ఎల్లప్పుడూ తన\nప్రాణం గురించీ, తన మిత్రుల ప్రాణం\nగురించీ రాజ సేవకుడికి భయమే గదా!\nపేదవాడూ, రోగీ, దేశ బహిష్కృతుడూ,\nమూఢుడూ, రాజ సేవకుడూ జీవచ్ఛవాలు.\nవారికి స్వేచ్ఛ లేదు. కుక్కలకైనా ఉన్నది\nగాని, వారికి లేదు. రాజ సేవకుడు యతి\nలాగా జీవించాలి. ఎందుకు? పాపపంకి\nలంలో పొర్లటానికి! మిత్రమా, నువ్వింకా\nఈ సంగతి గ్రహించినట్టు లేవు” అన్నది\nదమనకం.\n“రాజుకు సన్నిహితుడుగా ఉండటం\nచేత నాకు ప్రాణాపాయం ఉన్నదంటావా?”\nఅని సంజీవకం అడిగింది.\n“అదే నా అభిప్రాయం. మిత్రుడివి\nగనుక, ఏమైనా సరే, ఉన్నమాట అనేస్తాను.\nమన యజమాని పింగళకం ఎందుకో\nనీమీద అలిగాడు” సంజీవకాన్ని చంపి,\nఅందరికీ విందు చేస్తాను అని ఆయన\nఇవాళ నాతో అన్నాడు. ఇది విని నేను\nకుంగిపోయానని వేరే చెప్పాలా? ఈ క్లిష్ట\nపరిస్థితిని ఎదుర్కొనటానికి నువు సిద్ధంగా\nఉండాలి” అన్నది దమనకం. “నిజమే,\nఈ మాట విని సంజీవకానికి పిడుగు\nపడినట్టు అనిపించింది.\n“అయ్యో, నాకీ దుర్గతి ఎలా దాపరిం\nచింది? రాజును విశ్వాసంతో సేవించినం\nదుకు ఫలితం చావా? శత్రుత్వానికి కారణం\nతెలిస్తే చక్కబెట్టగలను, కానీ అకారణ\nవైరాన్ని ఎలా సరిచెయ్యటం? నేను పింగళ\nకానికి ఏం ద్రోహం చేశాను?\" అన్నది\nసంజీవకం.\n“మిత్రమా, రాజుల బుద్ధే అలాంటింది.\nమరీ బలవంతులని తోచిన వారిమీద\nదెబ్బతీస్తారు” అన్నది దమనకం. “నిజమే,\nనిజమే. తప్పు నాదే. ఆకులూ, అలములూ\nతినే నాబోటివాడు కేవల మాంసాహారి\nఅయిన సింహంతో ఎన్నడూ స్నేహం చేసి\nఉండరాదు. వెనకటికి హంసలాగా, సమా\nనులు కానివారితో స్నేహం చేసిన వాళ్ళు\nనశించిపోతారు” అంటూ సంజీవకం\nహంస కథ ఇలా చెప్పింది:\nహంస-గుడ్లగూబ కథ\nఒకానొక అరణ్యంలో ఒక సరస్సు ఉండేది.\nఅందులో ఒక హంస ఒంటరిగా ఉంటూ,\nనీటిలో ఈదుతూ, ఆహారం తింటూ\nహాయిగా కాలక్షేపం చేసేది. ఒకనాడు ఆ\nప్రాంతానికి ఒక గుడ్లగూబ వచ్చింది.\n“నువు ఎక్కడి దానివి? ఇక్కడికి\nఎందుకు వచ్చావు?\" అని హంస గుడ్ల\nగూబను అడిగింది. దానికి గుడ్లగూబ,\n“నేను ఇలాటి మరొక సరస్సు పక్కన ఉన్న\nతామరల తోపులో ఉంటాను. నీ స్నేహం\nచేసి పాపాలన్నీ పోగొట్టుకుందామని\nవచ్చాను” అన్నది.\nహంస ఈ మాటలకు ఉబ్బిపోయి, “నీ\nఇష్టం వచ్చినంత కాలం ఉండు\" అన్నది.\nగుడ్లగూబ అలాగే చేసింది.\nరెండూ కలిసి చాలారోజులు సుఖంగా\nగడిపిన మీదట, గుడ్లగూబ తన చోటికి\nవెళ్ళిపోతూ, “నీకు నాపై స్నేహ భావం\nఉంటే, నా చోటికి వచ్చి, నా అతిథిగా\nఉండాలి\" అన్నది.\nహంస ఒక ఉదయం తామరల తోపుకు\nవెళ్ళింది. కానీ, గుడ్లగూబ ఒక కొండ\nగుహలో నిద్రపోతూ కనిపించింది.\n“నీ మిత్రుడైన హంసను, నిన్నుచూడ\nవచ్చాను” అన్నది హంస.\n“నాకు పగలు కళ్ళు కనిపించవు. చీకటి\nపడినప్పుడు కలుసుకుందాం” అన్నది\nగుడ్లగూబ. హంస చీకటి పడేదాకా వేచి\nఉన్నది. అప్పుడు గుడ్లగూబ బయటికి\nవచ్చి, హంసను కుశలం అడిగింది. తర\nవాత హంస గుహ బయట నిద్రపోయింది.\nఒక బిడారు ఆ రాత్రి సరస్సు పక్కన\nమజిలీ చేసింది. తెల్లవారుఝామున\nబిడారు వాళ్ళు ప్రయాణ సన్నాహాలు\nప్రారంభించి, శంఖం ఊదారు.\nఆ ధ్వని విని గుడ్లగూబ ఉలిక్కిపడి,\nగట్టిగా అరిచి, చప్పున గుహలోకి పోయింది.\nహంస మాత్రం గుహ వెలుపలనే ఉండి\nపోయింది.\nప్రయాణ సమయంలో గుడ్లగూబ అర\nవటం దుశ్శకునమని బిడారు నాయకుడు\nధ్వనినిబట్టి గురిచూసి ఆ పాడు గుడ్ల\nగూబను కొట్టమన్నాడు. విలుకాడు అలాగే\nచేసేసరికి ఆ బాణం హంసకు తగిలి, అది\nకాస్తా చచ్చింది.",
            "book_page_end": 29,
            "story_id": "2011_02_07",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "వ్యాపారంలో కిటుకు",
            "book_page_start": 30,
            "pdf_page_start": 30,
            "pdf_page_end": 31,
            "author": "కె.కె. రఘునందన",
            "genre": "నీతి కథ",
            "moral": "వ్యాపారంలో విజయం సాధించాలంటే, లాభాలతో పాటు నిజాయితీ, సమయపాలన మరియు కస్టమర్ల పట్ల సరైన అవగాహన ఉండాలి.",
            "keywords": [
                "వ్యాపారం",
                "నిజాయితీ",
                "కిటుకు",
                "నష్టం",
                "సులభుడు"
            ],
            "characters": [
                "సులభుడు",
                "సౌమ్యుడు"
            ],
            "locations": [
                "విజయనగరం"
            ],
            "content": "సులభుడు, సౌమ్యుడు అనే నిరుద్యోగ\nయువకులు ఏదైనా వ్యాపారం ప్రారంభిం\nచాలని విజయనగరం వచ్చారు. నగరంలో\nఏ వ్యాపారం పెడితే లాభసాటో, ఎక్కడ\nపెడితే బాగుంటుందో తెలుసుకునేందుకు\nవేరువేరుగా పర్యటించి, రెండు రోజుల\nతరువాత ఒకచోట కలుసుకున్నారు.\n“నగరం నడిబొడ్డున అయితే వ్యాపారం\nబాగా సాగుతుంది” అన్నాడు సౌమ్యుడు.\n“లాభమైనా, నష్టమైనా సరే ఇద్దరం\nభరించాల్సిందే!” అన్నాడు సులభుడు.\n“నాకాపద్ధతి ఎంతమాత్రం నచ్చలేదు.\nనేను వేరేగా వ్యాపారం పెట్టుకుంటాను\"\nఅని నిర్మొహమాటంగా చెప్పేసాడు సౌమ్యుడు.\n“పట్నంలో దుకాణం అంటే మాటలు\nకాదు. ఇద్దరం అయితే చేదోడువాదోడుగా\nఉంటుంది” అని ఎంతగానో నచ్చచెప్పాడు\nసులభుడు.\nమిత్రుడి మాటలను ఏ మాత్రం ఖాతరు\nచేయని సౌమ్యుడు తను ఒంటరిగానే\nవ్యాపారం చేసుకుంటానని, సులభుడి\nదుకాణానికి ఎదురుగానే తన పలహార\nశాలను ప్రారంభించాడు.\nరెండు కొత్త ఫలహారశాలలు వెలియడం\nచూసిన జనం ఆ మోజులో రెండింటికీ వెళ్ల\nసాగారు. ఆర్నెల్లు గడిచేసరికల్లా సౌమ్యుడి\nకంటే, సులభుడి వ్యాపారం పుంజుకోసా\nగింది. క్రమేపీ సౌమ్యుడి ఫలహారశాలకు\nజనం తగ్గసాగారు. అప్పటి నుండి భారీనష్టం\nవచ్చింది. చేతి మదుపురాని గడ్డు పరిస్థితి\nఎదుర్కొన్నాడు. చిట్ట చివరికి ఏం చేయాలో\nతెలియక మరలా మిత్రుడు సులభుడిని\nకలిసి గోడు పెట్టుకున్నాడు సౌమ్యుడు.\n“నీ మాటలను పెడచెవిన పెట్టి వ్యాపారం\nవేరుగా పెట్టాను... మనిద్దరం ఒకే వ్యాపారం\nచేసినా, అదీ నగరం నడిబొడ్డున పెట్టినా సరే,\nనేనెలాగ చితికిపోయానో నాకర్థం కావటం\nలేదు. జనం నీ కొట్టుకే వస్తున్నారు\" అని తన\nసందేహాన్ని వ్యక్తం చేసాడు సౌమ్యుడు. ఆ\nమాట విన్న సులభుడు నవ్వుతూ.. \"వ్యాపా\nరస్తుడికి జనం నాడి పట్టుకోవటం తెలియాలి.\nకిటుకులు ప్రయోగించాలి. అప్పుడు తప్పని\nసరిగా పుంజుకుంటుంది” అన్నాడు.\n“మరి నేను చిట్కాలే ప్రయోగించాను.\nవచ్చే జనం నా దగ్గరకే మరల రావాలని చెప్పి\nవాళ్ళిచ్చే సొమ్ములో కొద్దిగా మినహాయించి,\nరేపెలాగూ ఫలహారానికి వస్తారు కదా\nఅందులో చూసుకోవచ్చని చెప్పేవాడిని”\nఅని చిత్రంగా చూసాడు సౌమ్యుడు.\n“అక్కడే నువు దెబ్బతిన్నావు. నీ చిట్కా\nనీకే ఎదురుతిరిగింది. ఎప్పుడైతే లెక్కల్లో ఖచ్చి\nతత్వం లేకుండా పోయావో, అప్పుడే తమకి\nబాకీ ఉన్నవాడిగా జనంలో ముద్రపడ్డావు.\nపైగా నీకు సహనం లేదనీ, జనం అనుకోవటం\nనేను విన్నాను” అన్నాడు సులభుడు.\n“నా తప్పేమిటో నాకు తెలిసివచ్చింది.\nమరి నువ్వు నీ దుకాణాన్ని ఎలా అభివృద్ధి\nలోకి తీసుకువచ్చావు?” అని ఆసక్తిగా\nఅడిగాడు సౌమ్యుడు.\n“మరేంలేదు. ఎప్పటికప్పుడు లెక్కలు\nతేల్చి అణా పైసలతో సహా ఎవరిది వారికి ఇచ్చే\nసేవాడిని. ఒకవేళ నాకు ఎవరైనా బాకీ ఉన్నా\nసరే ఈసారి నా దుకాణానికి వచ్చినప్పుడు\nచెల్లించండి ఫర్వాలేదు అని నవ్వుతూ చెప్పే\nవాడిని. మీలాంటి నిక్కచ్చి మనుషులు\nనాకొట్టుకి రావటమే గొప్ప అంటూ పొగిడే\nవాడిని. ఇదే జనం నాడి తెలుసుకోవటం\nఅంటే!” అన్నాడు సులభుడు.\nసులభుడివైఖరి తెలుసుకున్న సౌమ్యుడు\nతను మిత్రుడి మాటలు వినక, మొండిగా\nప్రవర్తించి నష్టాలపాలైనందుకు సిగ్గుపడుతూ\nనగరం విడిచిపెట్టి తన గ్రామం పోతున్నట్టు\nచెప్పాడు. సౌమ్యుడి పరిస్థితిని గ్రహించిన\nసులభుడు అతడిని ఓదార్చి, ఇకనుండి తన\nవ్యాపారంలో భాగస్వామిగా ఉండమని\nకోరాడు. మిత్రుడి మంచి మనసుకి పొంగి\nపోయిన సౌమ్యుడు అందుకు అంగీకరించి,\nవ్యాపారంలో చేదోడువాదోడుగా నిలిచాడు.",
            "book_page_end": 31,
            "story_id": "2011_02_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సొంత ఇల్లు",
            "book_page_start": 32,
            "pdf_page_start": 32,
            "pdf_page_end": 33,
            "author": "ఆరుపల్లి గోవిందరాజులు",
            "genre": "నీతి కథ",
            "moral": "ఒక పనిని తమ సొంత పనిగా భావించి నిజాయితీగా, బాధ్యతగా చేస్తే, దానికి తగిన ప్రతిఫలం దక్కుతుంది.",
            "keywords": [
                "నిజాయితీ",
                "బాధ్యత",
                "శ్రమ",
                "షావుకారు",
                "జోగినాథం"
            ],
            "characters": [
                "జోగినాథం",
                "శివరాముడు",
                "పార్వతి",
                "గంగరాజు",
                "వీర్నాయుడు"
            ],
            "locations": [
                "దుకాణం"
            ],
            "content": "జోగినాథంకి సంసారంలో ఆర్థిక ఇబ్బం\nదులు తలెత్తాయి. శివరాముడు అనే షావు\nకారు దగ్గరకు వెళ్లి ఏదైనా పని కోరాడు.\nశివరాముడు స్వతహాగా మంచి వ్యక్తి.\nపనివారిపట్ల అతిమంచితనం ముప్పుకు\nదారి తీస్తుందన్న భావంతో వారు చేసే తప్పుల\nఫలితంగా నష్టం వాటిల్లినప్పుడు చాలా\nకటువుగా వ్యవహరించేవాడు. ఆ సంద\nర్భాల్లో ఒకరిద్దరు వేరొక చోట పనిలో చేరి\nపోతుండేవారు. వారు లేనప్పుడు వ్యాపారం\nచేయడం శివరాముడికి చేయి విరిగినట్ల\nయ్యేది.\nశివరాముడు ఇకమీదట పనిలో చేర్చు\nకునే వారికి కొన్ని షరతులు పెట్టి తలూపిన\nవారినే చేర్చుకోవాలని నిశ్చయించుకు\nన్నాడు. పనికోసమై వెళ్లిన జోగినాథంతో\nషావుకారు వివరాలు అడిగి తెలుసుకొని,\n\"నీకు పని ఇచ్చిన పక్షంలో దుకాణాన్ని నీ\nస్వంత ఇల్లులా చూసుకోవాలి! సమ్మత\nమేనా?” అన్నాడు.\nజోగినాథం ఉత్సాహంగా తల ఊపడంతో\nపనిలోనికి చేర్చుకున్నాడు.\nశివరాముడు జోగినాథం చేస్తున్న ప్రతీ\nపనిని ఓ కంట పెడుతూ పనివాడే అనుకుం\nటుండేవాడు. జోగినాథం చేరిన వెంటనే\nషావుకారు మన్ననలను పొందడం చాలా\nకాలం నుండి పనిచేస్తున్న గంగరాజు వీర్నా\nయుడికి కన్నుకుట్టినట్లయ్యింది.\nఒక దినం దుకాణం తుడిచి నీళ్లు\nతెచ్చిపెట్టే నీలాలు పనికి రాలేదు. జోగి\nనాథం వెంటనే చీపురుతో దుకాణం శుభ్ర\nపరిచి నుయ్యి దగ్గరనుండి కుండతో నీళ్లు\nతెచ్చి ఉంచాడు. వారం దినాల తరువాత\nదుకాణంలో ఎలుకలు, బొద్దింకల బెడద\nఎక్కువైంది. అది గమనించిన జోగినాథం\nచెత్తా చెదారం తీసి పారవేశాడు. సామానుల\nన్నింటిని క్రమపద్ధతిలో సర్ది ఉంచాడు.\nమరో దినం సామానులు కట్టడానికి చిత్తు\nకాగితాలు లేక బేరాలు ఆగిపోయినంత\nపనైంది. వెంటనే తెలిసిన వ్యక్తి వద్దకెళ్లి చిత్తు\nకాగితాలు సంపాదించి బేరాలు నిలబెట్టాడు.\nమరో పర్యాయం షావుకారు ఇంటినుండి\nఒక గాజు జాడీ జోగినాథంకి ఇచ్చి, “దీనిలో\nనూనెపోసి ఇంటిలో ఇచ్చిరా!” అన్నాడు.\nజోగినాథం జాడీని చూసి, “ఇది చాలా\nమురికిగా ఉంది. శుభ్రపరిచి మీరు చెప్పి\nనట్లు చేస్తాను” అని జాడీని బాగా శుభ్రం\nచేసి, అందులో నూనెపోసి ఇంటికి తీసుకొని\nవెళ్లాడు. తళతళలాడుతున్న జాడీని చూసి\nషావుకారు భార్య పార్వతి జోగినాథం పని\nతనానికి ఎంతో ముగ్ధురాలైంది.\nగంగరాజు, వీర్నాయుడు షావుకారు లేని\nసమయం చూసి జోగినాథంతో “మన\nషావుకారు సంగతి నీకు తెలియదు. తీపి\nమాటలతో, పొగడ్తలతో ఎటువంటిపనులైనా\nజరిపించేసుకుంటాడు. మనం ఎంతైనా\nపనివాళ్లం. ఈ దినం ఇక్కడ, రేపు వేరేచోట\nఉండేవాళ్లం. కేవలం దుకాణం పనులు\nమాత్రమే చేస్తుండాలి. మెప్పుకోసం అన్నీ\nనెత్తిన వేసుకున్నా కలిసివచ్చేది ఏమీ\nఉండదు. పైసా ఎక్కువ ఇచ్చే రకం కాదు”\nఅన్నారు.\nజోగినాథం ఆ మాటలు విని నవ్వి ఊరు\nకొని తన పనిపాట్లలో మునిగాడు.\nనెలదినాలు గిర్రున తిరిగాయి.\nశివరాముడు యధాప్రకారం గంగరాజు,\nవీర్నాయుడికి నెలసరి జీతం చెల్లించి\nజోగినాథంతో.. \"ఇదుగో ఈ వెయ్యి రూపా\nయలు నీ నెలసరి జీతం. ఈ ఐదువందలు\nనువ్వు ఇచ్చిన మాట ప్రకారం దుకాణాన్ని\nనీ స్వంత ఇల్లులా భావించి అదనంగా కష్ట\nపడినందుకు” అని అన్నాడు.\nఆ మాటలు వింటూనే దగ్గరలో ఉన్న\nగంగరాజు, వీర్నాయుడు ముఖం తేలేశారు.",
            "book_page_end": 33,
            "story_id": "2011_02_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "బంగారయ్య ఆస్తి",
            "book_page_start": 34,
            "pdf_page_start": 34,
            "pdf_page_end": 37,
            "author": "కోలార్ కృష్ణ అయ్యర్",
            "genre": "నీతి కథ",
            "moral": "నిజమైన ఆస్తి ప్రేమ, ఆప్యాయత. కేవలం స్వార్థంతో చేసే సేవలు, ప్రేమలు నకిలీ బంగారు నగల వంటివి, అవి ఎప్పటికీ నిలబడవు.",
            "keywords": [
                "ఆస్తి",
                "నకిలీ నగలు",
                "ప్రేమ",
                "స్వార్థం",
                "కుటుంబ సంబంధాలు"
            ],
            "characters": [
                "బంగారయ్య",
                "తాయారమ్మ",
                "తిరుమలయ్య",
                "వెంకయ్య",
                "మంగమ్మ",
                "గ్రామపెద్ద"
            ],
            "locations": [
                "శిళ్ళంగేరి గ్రామం"
            ],
            "content": "శిళ్ళంగేరి గ్రామంలో, బంగారయ్య అనే\nఒక సామాన్య కుటుంబీకుడుండేవాడు.\nఆయనకు తిరుమలయ్య, వెంకయ్య అనే\nఇద్దరు కొడుకులు, మంగమ్మ అనే ఒక\nకూతురు. బంగారయ్య వాళ్ళందరికీ\nపెళ్ళిళ్ళు చేశాడు. ఆయన చనిపోయేనాటి\nవరకూ, అందరూ ఉమ్మడి కుటుంబంగా\nఉండేవారు. మంగమ్మ అదే గ్రామంలో\nఉండేది.\nబంగారయ్య పోయాక, ఆయన కొడు\nకులు ఉన్నకొద్ది ఆస్తినీ పంచుకుని, వేరు,\nవేరు కాపరాలు పెట్టారు. బంగారయ్య\nభార్య తాయారమ్మ, ఇద్దరు కొడుకులవద్దా\nవంతులవారీగా ఉంటూ వచ్చింది.\nప్రారంభంలో తాయారమ్మను కోడళ్ళు\nగౌరవంగా చూసేవారు. కానీ, రాను రాను\nవాళ్ళు తాయారమ్మపట్ల కటువుగా ప్రవర్తిం\nచసాగారు. అందుకు ముఖ్య కారణం\nఆమెవద్ద నగలుగానీ, డబ్బుగానీ లేకపో\nవటం. ఆమెకు జబ్బుచేస్తే, డబ్బు ఖర్చవు\nతుందని సరైన వైద్యం కూడా చేయించేవారు\nకాదు. కొడుకులు తమ భార్యలను అదు\nపులో పెట్టలేకపోయారు. మరి కొన్నాళ్ళు\nగడిచాక, వాళ్ళు తల్లిని పోషించటం బరు\nవన్నట్లు ప్రవర్తించసాగారు.\nతాయారమ్మ, కొడుకులవద్ద ఉండలేక,\nకూతురు మంగమ్మ ఇంటికి వెళ్ళి ఉండ\nసాగింది. మంగమ్మ కొద్దిరోజులుపాటు\nతల్లిని ఆదరంగా చూసి, తర్వాత అవకాశం\nచిక్కినప్పుడల్లా, “ఆస్తిని పంచుకోవడానికి\nకొడుకులు; పోషించడానికి కూతురు!”\nఅని ఎత్తిపోటు మాటలు అనసాగింది.\nతాయారమ్మకు, కూతురు మాటల్లో\nఏదో కొంత న్యాయం ఉన్నట్టుగా తోచి,\nగ్రామపెద్ద వద్దకు వెళ్ళి, కొడుకులమీద\nఫిర్యాదు చేసింది. గ్రామ పెద్ద అంటే\nఅందరికీ గౌరవం. ఆయన చెప్పే తీర్పుల్లో\nన్యాయం ఉంటుందని అందరూ నమ్మే\nవారు.\nతాయారమ్మను కొడుకులూ, కోడళ్ళూ\nసరిగా చూడకపోవడానికి కారణం ఏమిటో\nగ్రహించిన గ్రామ పెద్ద ఆమెతో, \"తాయా\nరమ్మా, నువ్వేమీ దిగులుపడకు. నీ భర్త\nచనిపోయేదానికి నెల రోజుల ముందు, ఒక\nపెట్టెలో కొన్ని బంగారు నగలు దాచి, నావద్ద\nఉంచాడు. అలా చేయడానికి కారణం\nఏమిటో మాత్రం నాకు చెప్పలేదు. నేను నీ\nకొడుకులతో, కోడళ్ళతో, కూతురుతో\nమాట్లాడతాను. ప్రస్తుతానికి నా ఇంట్లోనే\nఉండు” అన్నాడు.\nతర్వాత ఆయన వాళ్ళందరినీ పిలిపించి,\n“మీరు, ఈ ముసలితనంలో తాయార\nమ్మను సరిగా ఆదరించకపోవడం, అన్యాయం\nఅనిపించుకుంటుంది. కన్నతల్లిని పోషించ\nవలసిన బాధ్యత కొడుకులది. అయినా\nఒకవేళ మీరు, మీ తల్లిని సరిగా చూడక\nపోతే, ఆమెకు సుఖంగా జీవించే ఆధారం\nలేకపోలేదు” అన్నాడు.\nగ్రామపెద్ద మాటలు అర్థంకాక తాయా\nరమ్మ కొడుకులు, \"అయ్యా, మీరు\nచెప్పేదేమిటో మాకు అంతుబట్టడం లేదు.\nకాస్త వివరంగా చెప్పండి\" అన్నారు.\n“మరేంలేదు. బంగారయ్య చనిపోయే\nముందు, బంగారు నగలున్న ఒక పెట్టెను\nనాకు ఇచ్చి-- తనూ, తాయారమ్మా చని\nపోయాక, ఆ పెట్టెలో ఉన్న నగలను మీకూ,\nకుమార్తెకూ సరిసమానంగా పంచి ఇవ్వ\nమని చెప్పాడు. అంతేగాక, మీలో ఎవరైనా\nఆమెను సరిగా చూడకపోతే, వాళ్ళకు\nనగలలో వాటా ఇవ్వవద్దన్నాడు. ఇప్పటి\nపరిస్థితి చూశాక, ఆ నగలను అమ్మితాయా\nరమ్మ పోషణ కోసం ఆ డబ్బును ఖర్చు\nపెట్టాలనుకుంటున్నాను. మీరేమంటారు?”\nఅని అడిగాడు గ్రామపెద్ద.\nతాయారమ్మ కొడుకులతోపాటు\nఅందరూ, గ్రామ పెద్దకేసి ఆశ్చర్యంగా\nచూశారు. గ్రామపెద్ద ఇంట్లోకిపోయి, ఒక\nపెట్టెను తీసుకువచ్చి, దాని మూత తెరి\nచాడు. లోపల తళతళలాడుతూ చాలా\nనగలున్నాయి. వాటి ఖరీదు ఎంత లేదన్నా\nయాభైవేలుంటుందని, తాయారమ్మ\nబంధుగణమంతా అంచనా వేసుకున్నారు.\nవాళ్ళు గ్రామపెద్దతో, “అయ్యా, జరిగిం\nదేదో జరిగిపోయింది. ఆమెపట్ల తగిన\nఆదరాభిమానాలు చూపలేదని మాకూ\nబాధగానే ఉన్నది. ఇంతవరకూ మావల్ల\nజరిగిన పొరబాట్లను క్షమించండి!” అని\nతాయారమ్మను మా ఇంటికి రమ్మంటే, మా\nఇంటికి రమ్మని బతిమలాడారు.\nతాయారమ్మ ఒక్కొక్కరి ఇంట్లో నెల\nరోజులపాటు వంతులవారీగా ఉండడానికి\nఅంగీకరించింది.\nఆనాటినుంచీ ఆమెను కోడళ్ళూ,\nకూతురూ ఎంతో ఆప్యాయంగా చూడసా\nగారు. ఆమెకు అవసరం అయిన అన్ని\nసదుపాయాలూ సమకూర్చారు.\nఆ తర్వాత కొంతకాలంపాటు తాయా\nరమ్మ ఎలాంటి ఇబ్బందులూ లేకుండా\nసుఖంగా బతికి, ఒకనాడు చనిపోయింది.\nకర్మలన్నీ కొడుకులూ, అల్లుడూ ఘనంగా\nజరిపించారు.\nఆ తరవాత ఒకనాడు వాళ్ళందరూ\nగ్రామపెద్ద ఇంటికివెళ్ళి, తను దాచి ఉంచిన\nతాయారమ్మ నగలను పంచిపెట్టమని\nకోరారు. ఆయన సరేనని, వాటి వెల కట్ట\nడానికి, అందరికీ సమంగా పంచడానికీ,\nగ్రామంలోని శరభయ్య అనే నగలు చేసే\nఅతణ్ణి పిలిపించాడు.\nశరభయ్య వాటిని చూసి తెల్లబోయాడు.\nఅవన్నీ బంగారువికాదు; నకిలీ బంగారు\nనగలు. ఇదివిని తాయారమ్మకొడుకులూ,\nకోడళ్ళూ, కూతురూ నిర్ఘాంతపోయారు.\n“ఎంతమోసం! అన్నీ నకిలీ నగలు\nదాచి, మమ్మల్ని మోసం చేశారు\" అన్నారు\nవాళ్ళు.\nగ్రామపెద్ద చిన్నగా నవ్వి, “మీరు\nమాత్రం ఏం చేశారు? కేవలం నగల ఆశతో\nతాయారమ్మపైన నకిలీ ప్రేమ చూపించారు.\nనకిలీ ప్రేమకు, నకిలీ నగలు ప్రతిఫలం!\nఏమంటారు?\" అని అడిగాడు.\nదానికి ఎవరూ జవాబు చెప్పకుండా,\nతాయారమ్మపట్ల తామెంత నిర్దయగా\nప్రవర్తించినదీ గుర్తుకు తెచ్చుకుని, అవ\nమానంతో తలలు వంచుకున్నారు.\n“ఏ విత్తనానికాచెట్టు, అన్న సామెత\nమీరు వినే ఉంటారు. మీ మనసుల్లాగే, ఈ\nనకిలీ నగలూ పైకి ఒక రకంగా, ఆంతర్యంలో\nమరొక రకంగా ఉండడం జరిగింది. ఇక\nవెళ్ళండి!” అన్నాడు గ్రామపెద్ద.\nజరిగిందేమంటే.. బంగారయ్య, గ్రామ\nపెద్ద వద్ద ఎలాంటి నగలూ ఉంచి పోలేదు.\nబంగారయ్య ఆత్మబంధువుల్లో మార్పు\nతెచ్చేందుకు, గ్రామ పెద్ద ఇలాంటి ఎత్తుగడ\nవేశాడు.",
            "book_page_end": 37,
            "story_id": "2011_02_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "స్వయంవరం",
            "book_page_start": 38,
            "pdf_page_start": 38,
            "pdf_page_end": 41,
            "author": "పెంటకోట సామినాయుడు",
            "genre": "జానపద కథ",
            "moral": "తెలివైన వ్యూహం, వివేకంతో కూడిన నిర్ణయాలు, కేవలం బలం కంటే ఎక్కువ శక్తివంతమైనవి.",
            "keywords": [
                "స్వయంవరం",
                "వ్యూహం",
                "వివేకం",
                "బందిపోటు",
                "జయవర్మ"
            ],
            "characters": [
                "మాధవవర్మ",
                "రత్నమాల",
                "సుగుణపాలుడు",
                "జయవర్మ",
                "ఉగ్రశీలుడు"
            ],
            "locations": [
                "మాళవదేశం",
                "రాజధాని",
                "అరణ్యం"
            ],
            "content": "మాళవదేశాన్ని పాలించే మాధవవర్మ\nవృద్ధుడైపోవడంతో, తన తదనంతరం రాజ్య\nపాలన ఎవరైనా పరాయివాడి హస్తగతం\nఅవుతుందేమో అన్న బెంగ పట్టుకున్నది.\nఆయనకు పుత్రులు లేరు; ఒకే ఒక\nకుమార్తె. ఆమె పేరు రత్నమాల.\nరత్నమాల గొప్ప అందగత్తె. తెలివి\nతేటలు గలది. కాని, ఆమెకు రాజ్యాన్ని\nపాలించే శక్తి సామర్థ్యాలు కానీ, దక్షతగానీ\nలేవు.\nమాధవవర్మ తనను పట్టిపీడిస్తున్న సమస్య\nగురించి మంత్రి సుగుణపాలుడికి చెప్పి,\nపరిష్కార మార్గం అడిగాడు.\nఅందుకు మంత్రి, మహారాజా, “మీరీ\nవిషయమై ఏ మాత్రం బెంగపడకండి. మన\nరాజ్యంలో అన్ని విద్యలతోపాటు క్షాత్ర\nవిద్యల్లో కూడా ఆరితేరిన యువకులెందరో\nఉన్నారు. యువరాణికి స్వయంవరం\nప్రకటించి, అన్నిటా మిగిలిన యువకుల\nకన్నా మిన్న అని తేలిన యువకుడికి\nరత్నమాలనిచ్చి వివాహం జరిపించండి.\nఅతడు రాజ్యాన్ని ఏ ఒడిదుడుకులు\nలేకుండా పరిపాలించగలడు” అని సలహా\nఇచ్చాడు.\nరాజుకు ఈ సలహా నచ్చింది. రత్నమాల\nఅంగీకారంతో ఆయన ఆ విధంగానే రాజ్య\nమంతటా చాటింపు వేయించాడు.\nస్వయంవరానికి వచ్చిన యువకుల\nమధ్య శాస్త్ర, క్షాత్ర విద్యల్లో పోటీలు జరిగి\nనాయి. అందులో ప్రతి ఒక్కణ్ణి అన్ని\nవిద్యల్లో జయవర్మ అనే యువకుడు\nఓడించాడు.\nమాధవవర్మ అతణ్ణి అభినందించి,\n“నువ్వు నా కాబోయే అల్లుడివి. ఈ దేశానికి\nరాజువూ అని తేలిపోయింది. నా కుమార్తెను\nవివాహం ఆడి, రాజుగా పట్టాభిషిక్తుడవు\nకాబోయే ముందు, నువ్వు సాధించవలసిన\nమరొక ముఖ్య కార్యం ఉన్నది” అన్నాడు.\n“అదేమిటో చెప్పండి!” అన్నాడు జయ\nవర్మ.\n“రాజధానికి ఉత్తరంగా ఉన్న అరణ్య\nప్రాంతంలో, ఉగ్రశీలుడనే బందిపోట్ల\nనాయకుడున్నాడు. వాడా ప్రాంతాల ఎంతో\nకాలంగా ప్రజలను దోచుకుంటూ ఇక్కట్ల\nపాలు చేస్తున్నాడు. వాణ్ణి పట్టి బంధించాలనే\nనా ప్రయత్నాలు ఫలించలేదు. మాళవ\nదేశానికి కాబోయే రాజుగా, ఇది నీకొక పరీక్ష\nవంటిది. ఏ విధంగానైనా సరే, ఆ ఉగ్ర\nశీలుణ్ణి నువ్వు లొంగదీయాలి. ఇందుకు\nఅవసరమైన సైనికుల్ని వెంట తీసుకు\nవెళ్ళు” అన్నాడు మాధవవర్మ.\nజయవర్మ కొద్దిసేపు ఆలోచించి, “మహా\nరాజా, ఈ పని సైనికులను వెంటబెట్టుకు\nపోయి సాధించగలిగింది కాదు. వాళ్ళను\nచూస్తూనే, ఆ బందిపోటు అరణ్యంలో\nమరొక ప్రాంతానికి పారిపోగలడు. నేను\nఒంటరిగా వెళ్ళదలిచాను” అన్నాడు.\nఆ తర్వాత జయవర్మ అరణ్యంలోకి\nప్రవేశించి, ఉగ్రశీలుడి జాడల గురించి ఆ\nప్రాంతాల ప్రజలను విచారించసాగాడు.\nత్వరలోనే బందిపోటు నాయకుడి\nఅనుచరులు ఈ సంగతి పసిగట్టి, జయ\nవర్మను తమ నాయకుడి వద్దకు తీసుకు\nపోయారు.\nజయవర్మ తానెవరైనది ఉగ్రశీలుడికి\nచెప్పి, “నేను ఈ రాజ్యంలోని వీరులందరినీ\nఓడించాను. రాజు తన కుమార్తెతో నా\nవివాహం జరిపించి, నాకు సింహాసనం\nఅప్పగించబోతున్నాడు. నన్ను ద్వంద్వ\nయుద్ధంలో ఓడించగలిగితే.. రాజ్యం,\nరాకుమార్తె నీకు లభించగలవు\" అన్నాడు.\nఇది విన్న ఉగ్రశీలుడు మహదానందంతో\nకత్తిదూశాడు. అప్పుడు జరిగిన ద్వంద్వ\nయుద్ధంలో వాడు జయవర్మను అవలీలగా\nఓడించాడు, వెంటనే అతడు రాజధానికి\nవెళ్ళి, రాజు మాధవవర్మను దర్శించి..\n“మహారాజా, మీరు రాకుమార్తె స్వయం\nవరానికి పెట్టిన పోటీలలో అందరినీ ఓడిం\nచిన జయవర్మను, నేను ద్వంద్వ యుద్ధంలో\nచిత్తు చేశాను. అన్నమాట ప్రకారం మీ\nకుమార్తెను. ఇచ్చి వివాహం చేసి, రాజ్యాన్ని\nనాపరం చేయండి” అన్నాడు.\nఈ వింత పరిణామానికి రాజు ఆశ్చర్య\nపోయాడు.\nఈలోగా జయవర్మ అక్కడికి వచ్చి,\n“మహారాజా, ఈ ఉగ్రశీలుడు నన్ను ఓడిం\nచానంటున్నాడు. కానీ చూసిన వాళ్ళెవరూ\nలేరు! సభ ఏర్పాటుచేసి, మా ఇద్దరిమధ్యా\nపోటీ జరిపించండి,” అన్నాడు.\nఈసారి జరిగిన కత్తి యుద్ధంలో జయ\nవర్మ, బందిపోటు నాయకుణ్ణి సునా\nయాసంగా ఓడించి, వాడి కంఠానికి కత్తిని\nగురిపెట్టి, “ఒరే, మాళవదేశానికి కానున్న\nరాజుగా నిన్ను ఆజ్ఞాపిస్తున్నాను. తక్షణం\nనువ్వు, నీ అనుచరులతో ఈ రాజ్యం వదలి\nఎక్కడికైనా వెళ్ళిపో!” అన్నాడు.\nఉగ్రశీలుడు ప్రాణభయంతో గడగడా\nవణికిపోతూ, రెండు చేతులూ జోడించి,\n“మీ ఆజ్ఞ శిరసావహిస్తాను. ఈరోజేనా అను\nచరులతో రాజ్యం విడిచి మరొక దేశానికి\nపోతాను. నేనాడినమాట తప్పను మహా\nరాజా.” అంటూ అక్కణ్ణించి వెళ్ళిపోయాడు.\nఇది చూసి మాధవవర్మ ఎంతగానో సంతో\nషించి, రత్నమాలతో జయవర్మ వివాహం\nజరిపి, రాజ్యానికి అతణ్ణి పట్టాభిషక్తుణ్ణి\nచేశాడు.\nతర్వాత ఒకనాడాయన జయవర్మతో\nజయా, “నువ్వు బందిపోటు నాయకుణ్ణి\nవెతుకుతూ వెళ్ళినప్పుడు, నీకెలాంటి\nఆపదా కలగకుండా చూడమని కొందరు\nవేగులను నీ వెనుకగా పంపించాను. అక్కడ\nఉగ్రశీలుడి చేతిలో ఓడిపోయిన నువ్వు,\nసభికులు అందరి ఎదుటా క్షణాలమీద\nవాణ్ణి ఓడించావు, ఇదెలా సాధ్యమయింది?\"\nఅన్నాడు.\nఇందుకు జయవర్మ చిరునవ్వు నవ్వి,\n\"న్యాయ నిర్ణేతలు లేకుండా జరిగే ఏ పోటీ\nఅయినా ప్రయోజనం లేనిదే. అందువల్లనే.\nఅరణ్యంలో బందిపోటు నాయకుణ్ణి\nఓడించే ప్రయత్నం చేయలేదు. ఇది\nమొదటి కారణం” అన్నాడు.\n“మరి రెండవ కారణం?” అని ప్రశ్నిం\nచాడు మాధవవర్మ.\n“అరణ్యంలో వాణ్ణి నేను ఓడించి\nఉంటే, వాడు మీ సమక్షానికి వచ్చేవాడు\nకాదు. రాజ్యంలో మరొక ప్రాంతానికి పోయి,\nప్రజలను దోచుకుంటూ ఉండేవాడు. ఇలా\nఆలోచించే.. వాడికి రాకుమారినీ, రాజ్యాన్నీ\nఎరగా చూపించి, ఇక్కడికి వచ్చేలా చేశాను”\nఅన్నాడు జయవర్మ.\nఈ జవాబు విన్న మాధవవర్మ, తన\nఅల్లుడు విద్యావంతుడూ, ధైర్యవంతుడేకాక,\nఎంతో వివేకి కూడా అని గ్రహించి చాలా\nఆనందపడ్డాడు.",
            "book_page_end": 41,
            "story_id": "2011_02_11",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "సాధువు వైద్యం",
            "book_page_start": 42,
            "pdf_page_start": 42,
            "pdf_page_end": 43,
            "author": "తిరుమల శ్రీ",
            "genre": "హాస్యం",
            "moral": "కొన్ని సమస్యలకు మందుల కంటే మానసిక ప్రశాంతత, విశ్రాంతి ఎక్కువ అవసరం.",
            "keywords": [
                "సాధువు",
                "వైద్యం",
                "విశ్రాంతి",
                "మహారాణి",
                "ఉపాయం"
            ],
            "characters": [
                "కోసలదేశపు మహారాణి",
                "మహారాజు",
                "రాజవైద్యులు",
                "సాధువు"
            ],
            "locations": [
                "కోసలదేశం",
                "రాజధాని",
                "హిమాలయ ప్రాంతం"
            ],
            "content": "కోసలదేశపు మహారాణికి, ఒకసారి జబ్బు\nచేసింది. రాజవైద్యులు ఎన్ని మందులి\nచ్చినా ప్రయోజనం లేకపోయింది. మహా\nరాజు గారి బంధుమిత్రులు, అన్ని వేళలా\nరాణి దగ్గిరే వుండి, ఆమెను ఓదార్చు\nతూండేవారు.\nఈ పరిస్థితుల్లో, హిమాలయ ప్రాంతాల\nనుంచి, ఒక సాధువు రాజధానికి వచ్చినట్టు\nమహారాజుకు తెలిసింది. ఆయన సాధు\nవును ఆహ్వానించి ఆతిథ్యమిచ్చాడు. తర్వాత\nతన భార్య దీర్ఘవ్యాధిగ్రస్తురాలయిందని\nమహారాణి జబ్బు నయం కావడానికి తగిన\nమార్గం చూపవలసిందిగా రాజు సాధువును\nఅభ్యర్థించాడు.\nసాధువు, మహారాణిని పరీక్షించి రాజ\nవైద్యులతో మాట్లాడాడు. వాళ్లు, రాణికి\nవాడిన మందులన్నీ పరీక్షించాడు. మందు\nలలో ఏ లోపమూ లేదని గ్రహించాడు.\nతర్వాత కొంత ఆలోచించగా సాధువుకు,\nరాణి జబ్బు తిరుగుముఖం పట్టకపోవడా\nనికి మూల కారణమేమిటో అర్థమైంది.\nఆయన మహారాజుతో, “రాణికి స్వస్థత\nకలగకపోవడానికి కారణమేమిటో, నాకు\nబోధపడింది. ఆమెకు వచ్చిన వ్యాధి చాలా\nవిచిత్రమైనది. పాపాత్ముల గాలి సోకు\nతూండటం వల్ల, ఆమెకు వ్యాధి తగ్గడం\nలేదు. అందువలన, అటువంటివాళ్లు, ఆమె\nదగ్గిరకు వెళ్లకుండా ఉండేలా చూడండి.\nనేనిచ్చే మందుతో త్వరలోనే, ఆమె వ్యాధి\nతగ్గి కోలుకుంటుంది,” అని చెప్పాడు.\nసాధువు మాటలకు రాజు ఆశ్చర్య\nపోయాడు. రాణిని పరామర్శించిపోవడానికి\nవచ్చే వాళ్లలో, పాపాత్ములెవరో తెలుసుకో\nవడం ఎలా సాధ్యమవుతుంది?\nఅయితే, సాధువు, రాజుతో చెప్పినది\nవిన్న బంధుమిత్రులందరూ, అప్పటి\nనుండి రాణి దగ్గిరకు పోవడానికే భయ\nపడ్డారు. రాజు కూడా, ఈ పాపం గురించిన\nఅపవాదు తన మీదికి వస్తుందేమో అన్న\nశంకతో, తరచు రాణి దగ్గిరకు వెళ్లడం\nమానుకున్నాడు.\nసాధువు ఇచ్చిన మందులు సేవించిన\nరాణి, వారం రోజుల్లోనే వ్యాధి తగ్గి, లేచి\nతిరగసాగింది. రాజు సాధువుకు తన కృత\nజ్ఞతలు తెలుపుకుని, “స్వామీ, నా అస్థా\nనంలో ఎందరో ఘనవైద్యులున్నారు. రాణికి\nవచ్చినది అతి విచిత్రమైన వ్యాధి అనీ,\nఆమెకు పాపాత్ముల గాలి తగులగూడదనీ,\nవారు గ్రహించలేకపోయారు!\" అన్నాడు.\nఅందుకు సాధువు నవ్వి, “మీ ఆస్థాన\nవైద్యుల తప్పేమీ లేదు. రాణి గారికి వారు\nఇచ్చిన మందులే, నేనూ ఇచ్చాను. పాపా\nత్ముల గాలి సోకగూడదనడం మాత్రం,\nనేను చేసిన ప్రత్యేక చికిత్స!” అన్నాడు.\nరాజుకు, సాధువు మాటలు అర్థం కాక\nఆయనకేసి ఆశ్చర్యంగా చూశాడు.\nఅప్పుడు సాధువు, “మహారాజా, ఏ\nరోగికైనా మందులతోపాటు, విశ్రాంతి కూడా\nఅవసరం. బంధుమిత్రులందరూ, రాణిగారి\nచుట్టూ చేరి, ఆమెకు విశ్రాంతి లేకుండా\nచేయడమే గాక, భయంకర వ్యాధికి గురి\nఅయ్యానన్న అనుమానం కూడా ఆమెకు\nకలిగించారు. అందుకే నేను మర్మంగా, ఈ\nపాపాత్ముల గాలి సంగతి చెప్పడం జరిగింది.\nనిజానికి అలాంటిదేమీ లేదు,” అన్నాడు.\n“ఈ పాపాత్ముల గాలి సోకగూడదన్నది\nతమ కల్పన అన్నమాట,\" అన్నాడు రాజు.\n“అవును, దానితో ఎవరికి వారు, రాణికే\nమైనా కీడు జరిగితే, అందుకు తామే కారణం\nఅనుకుంటారని, ఆమె దాపులకు వెళ్లడం\nమానేశారు. ఆ విధంగా రాణిగారికి విశ్రాంతి\nదొరికి, నేనిచ్చిన మందులూ పని చేసినై.\nఆమె అతి సామాన్యమైన వ్యాధికి గురి\nఅయింది. అంతే!” అన్నాడు సాధువు.",
            "book_page_end": 43,
            "story_id": "2011_02_12",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "శిథిలాలయం - 11",
            "book_page_start": 44,
            "pdf_page_start": 44,
            "pdf_page_end": 50,
            "author": "దాసరి సుబ్రహ్మణ్యం",
            "genre": "ధారావాహిక/సాహసం",
            "moral": "తెలివి, ధైర్యం, వ్యూహాత్మకత ఆపదలో సహాయపడతాయి.",
            "keywords": [
                "శిథిలాలయం",
                "పూజారి",
                "విక్రమకేసరి",
                "సాహసం",
                "రహస్యం"
            ],
            "characters": [
                "విక్రమకేసరి",
                "శిఖిముఖి",
                "నాగుమల్లి",
                "శిథిలాలయ పూజారి",
                "సవరభేరుండం",
                "శబరులు"
            ],
            "locations": [
                "అరణ్యం",
                "కొండగుహ",
                "లోయ"
            ],
            "content": "(అరణ్యంలో ఎలుగుబంటును చంపిన తరువాత.. శిఖిముఖీ, నాగుమల్లులకు కనిపించిన\nవింత మనిషి, తన పేరు సవరభేరుండం అని చెప్పి, వాళ్ళిద్దర్నీ వెంటబెట్టుకుని పూజారి\nవద్దకు బయలుదేరాడు. వాళ్ళు కొండ ఎక్కుతుండగా, విక్రమకేసరి వాళ్ళకేసి పరిగెత్తుకు\nవస్తూ, తనకు పూజారి దాగివున్న కొండగుహ తెలిసిందని కేక వేశాడు. తరవాత--)\nవిక్రమకేసరి వేగంగా తమకేసి పరిగెత్తుకు\nరావటం చూస్తూనే, శిఖిముఖికి తాను\nశిథిలాలయ పూజారిని పట్టుకునేందుకు\nవేసిన పథకం దెబ్బతిని పోయిందని అర్థ\nమైంది. ఇప్పుడు విక్రమకేసరి పెట్టిన కేకలు\nఆ దుర్మార్గుడు వినే ఉంటాడు; సందేహం\nలేదు. తననూ, నాగుమల్లినీ కల్లబొల్లి మాట\nలతో మోసపుచ్చి వెంట తీసుకుపోవచ్చని\nభావించిన పూజారికి, విక్రమ కేసరి రాకతో\nఆ ఎత్తు పారదని తెలిసిపోయి ఉంటుంది.\nఇప్పుడు చేయవలసిందేమిటి? పూజారి\nబంటయిన సవరభేరుండాన్ని బంధిస్తే,\nపూజారి అతడికి సాయపడేందుకు రావచ్చు.\nఅప్పుడు...\nశిఖిముఖి ఇలా ఆలోచించి విక్రమ\nకేసరికేసి చేయి ఊపుతూ, నాగుమల్లితో\n“మల్లీ..! అదుగో, ఆ భేరుండాన్ని మంచి\nమాటలతో పారిపోకుండా చూడు. నేను,\nకేసరితో ఒకమాట చెప్పి ఇప్పుడే వస్తాను”\nఅన్నాడు.\nనాగుమల్లి సరేనన్నట్టు తలవూపి,\nముందుకు పోతున్న భేరుండంకేసి గబగబా\nపరిగెత్తింది. ఇంతలో కొండమీది నుంచి\nశిథిలాలయ పూజారి పెద్ద గొంతుతో,\n“భేరుండం! నువ్వు పరాకు చిత్తగిస్తున్న\nట్టున్నది. జాగ్రత్త. ఇదుగో కర్మపాశం! దాన్ని\nపట్టుకుని వెంటనే ఆకాశంలోకి ఎగురు”\nఅన్నాడు.\nశిఖిముఖి ఆ మాటలు వింటూనే, భేరుం\nడంకేసి తిరిగి అతణ్ణి పట్టుకునేందుకు\nపరిగెత్తేంతలో, కొండపై నుంచి నల్లని తాడొ\nకటి విసురుగా వచ్చి భేరుండం ముందు\nపడింది. భేరుండం దాన్ని గబగా నడు\nముకు చుట్టుకుని, “పూజారిదేవా! ఈ\nసవరభేరుండం ఆకాశంలోకి ఎగిరిపోవటా\nనికిసిద్ధంగా ఉన్నాడు. ఏమిటీ, మీ ఆజ్ఞ?”\nఅని కేక పెట్టాడు.\nమరుక్షణంలో భేరుండం తాడు\nసాయంతో గాలిలోకి లేచాడు. అతణ్ణి\nపట్టుకునేందుకు శిఖిముఖీ, నాగుమల్లి\nలతోపాటు విక్రమకేసరి కూడా పరిగెత్తాడు.\nకానీ, భేరుండం అప్పటికే గాలిలో అయి\nదారు నిలువుల ఎత్తుకు లేచిపోయాడు.\nవిక్రమకేసరి పళ్ళు కొరుకుతూ, “ఓరి,\nపూజారిబంటూ! నీకు చావు తప్పదు!\"\nఅని విల్లంబు పైకెత్తి, బాణం వదలబో\nయాడు.\nశిఖిముఖి చప్పున ఏదో ఆలోచన వచ్చిన\nవాడిలా తల ఎగరవేసి, విక్రమకేసరి చేయి\nపట్టుకుని అతడు బాణం వదలకుండా\nఆపి, “కేసరీ, తొందరపడకు, ఆ బంటును\nచంపినందువల్ల మనకు కలగబోయేమేలు\nకన్న కీడే అధికంగా ఉంటుంది\" అన్నాడు.\n“వాడు దుష్టుడి సేవకుడు.. దుష్టుడు!”\nఅన్నాడు విక్రమకేసరి కోపంగా.\n“వాడు దుష్టుడి సేవకుడేగానీ, దుష్టుడు\nమాత్రం కాదు. కేవలం అల్పజీవి, ఒట్టి\nబోళామనిషి. తాగినమైకంలో వాడు నిజంగా\nతాను ఆకాశంలోకి ఎగరగలను అనుకుం\nటున్నాడు. అలాంటి మందమతిని ఎవరైనా\nతమ స్వప్రయోజనానికి ఉపయోగించు\nకోవచ్చు. వాడు బతికి ఉండి, పూజారి\nసేవలోనే ఉంటే ముందు ముందు మనకు\nపనికివస్తాడు\" అన్నాడు శిఖముఖి.\n“ముందు ఏనాటి సంగతో ఎందుకు?\nఆ పూజారి ఉన్న గుహను ఒక కంట కనిపెట్టి\nఉండేందుకు ఇద్దరు శబరుల్ని కావలి\nఉంచాను. మరొకడు చెట్లమీదుగా ఎగిరి\nపోతున్న ఎలుగుబంటి రహస్యం ఏమిటో\nకనుక్కునేందుకు వెళ్ళాడు. మనం పూజారి\nఉన్న గుహను చుట్టుముడుదాం\" అన్నాడు\nవిక్రమకేసరి.\n“నీకేకల్తో, గండభేరుండం తప్పించుకు\nపోవటంతో ఆ పూజారిగాడు మన ప్రయత్నం\nఏమిటో గ్రహించే ఉంటాడు\" అని శిఖి\nముఖి తానూ, నాగుమల్లీ అరణ్యంలో\nప్రవేశించి ఎలుగ్గొడ్డును చంపినప్పటినుంచి\nజరిగిన సంఘటనలన్నీ చెప్పి, గండ\nభేరుండం తనకిచ్చిన జింక చర్మాన్ని అతడికి\nచూపించాడు. దానిమీద చిత్రించబడిన\nదృశ్యాలు చూసి విక్రమకేసరి సంభ్రమా\nశ్చర్యాల్లో మునిగిపోయాడు. “ఈ చర్మం\nమీది చిత్రాలు మనకు బ్రహ్మపుత్రా\nలోయల్లో ప్రవేశించినప్పుడు మార్గాన్వేష\nణలో సహాయపడతాయి. దాన్ని నీ దగ్గిరే\nఉంచు” అన్నాడు శిఖిముఖి.\nవిక్రమకేసరి ఆ జింక చర్మాన్ని ఎప్ప\nటిలా గుండ్రంగా చుట్టి, తాడుతో నడు\nముకు బిగించుకున్నాడు. అంతలో శబరు\nడొకడు అక్కడికి పరిగెత్తుకుంటూ వచ్చి,\n“కేసరి దొరా! ఆ మంత్రాల మారిగాడూ,\nమరొకడూ గుహలో చేరి ఏదో మాట్టాడు\nకుంటున్నారు. లోపలవాళ్ళు వెలుగు కోసం\nమంట చేసినట్టున్నది. గుహద్వారం పొగతో\nమూసుకుపోయింది” అని చెప్పాడు.\n“గుహలో మంట చేసింది వెలుగు కోసం\nకాదు, మన కళ్ళల్లో అంత పొగా, దుమ్మూ\nకొట్టి అక్కణ్ణించి పారిపోయేందుకు. నాకు\nవాడు దొరుకుతాడన్న నమ్మకం లేదు.\nఅయినా.ప్రయత్నం చేసి చూద్దామంటావా,\nకేసరీ?” అన్నాడు శిఖిముఖి.\n“దొరక్క మాయమైపోతాడా? వాడే\nమన్నా ఆకాశభూతమా?” అన్నది నాగు\nమల్లి విసురుగా.\n“నాగుమల్లి బాగా చెప్పింది, శిఖీ ఇక\nబయల్దేరుదాం;\" అంటూ విక్రమకేసరి\nముందుండి దారితీశాడు. అతడు లోగడే\nపూజారి ఉన్న గుహ చూసినవాడు కావటం\nచేత, దారికోసం వెతుక్కోవలసిన అవసరం\nలేకుండా పోయింది.\nకొద్దిసేపటి తరువాత వాళ్ళు గుహను\nసమీపించేసరికి, గుహా ముఖాన్ని దట్టంగా\nపొగ కమ్మి ఉండటం వాళ్ళ కంటపడింది.\nఆ పొగ చూస్తూనే శిఖిముఖి, “ఆ దుష్టుడు\nలోపల లేడు. అంత పొగలో ఏ ప్రాణి అట్టే\nకాలం బతకదు” అన్నాడు.\n“అయితే వాడు తప్పించుకు పోయిన\nట్టేనా?” అన్నాడు విక్రమకేసరి నిరుత్సాహ\nపడిపోతూ.\nశిఖిముఖి జవాబిచ్చేంతలో, వాళ్ళవెంట\nవున్న శబరుడు ఒక ఎత్తయిన కొండరాతిమీద\nనిలబడి, “దొరా! పొగయిక్కణ్ణుంచే కాదు,\nగుహవెనక మరి రెండు మూడు చోట్లనుంచి\nకూడా వస్తున్నది” అని పెద్ద కేకపెట్టాడు.\n“అంటే ఆ దుర్మార్గుడు పారిపోయేం\nదుకు గుహలో మరికొన్ని రహస్య మార్గాలు\nన్నవన్నమాట. కేసరి దొర కావిలి పెట్టిన\nఇద్దరు శబరవాళ్ళూ ఏం చేస్తున్నారు?\nనిద్రపోతున్నారా లేకపోతే వాళ్ళను కూడా\nపూజారి భుజాన వేసుకుపోయాడా?”\nఅన్నది నాగుమల్లి అవహేళన చేస్తున్నట్టు.\nఅది గుర్తించిన శిఖిముఖి వచ్చే కోపాన్ని\nఆపుకుంటూ, “ఆ దెయ్యాలపోతు శబ\nరుల్నే కాదు, సవరవాళ్ళను కూడా గాడిదల్ని\nచేశాడు. ఇప్పుడు మనం కాస్త తెలివిగా\nప్రవర్తించాలి. కేసరీ, నువ్వు కావలి పెట్టిన\nవాళ్ళిద్దరూ ఆ పూజారిని అనుసరించి\nపోయారని నా అనుమానం” అని అక్క\nడున్న చెట్టు కొమ్మ ఒకటి విరిచి గుహ\nముందుకు వెళ్ళి, దానితో గుహద్వారం\nముందు గట్టిగా విసిరాడు. గాలికి పొగకాస్తా\nచెల్లాచెదరైంది. అంతలో విక్రమకేసరి గుహ\nలోపలికి రెండు మూడు బాణాలు కొట్టాడు.\nలోపలి నుంచి ఎలాంటి శబ్దమూ రాలేదు.\nఇప్పుడేమి చేయటమా అని శిఖిముఖి\nఆలోచించేంతలో, గుహమీది నుంచి నాగు\nమల్లి పెద్దగా చప్పట్లు చరిచి ఒక పెద్ద కేక\nపెట్టింది. ఆమెకు గుహ వెనక దిగువగా\nఉన్న లోయకేసి పోతున్న పూజారీ, సవర\nభేరుండం కనిపించారు. వాళ్ళకు కొంచెం\nవెనక రాళ్ళచాటున నక్కుతూ ఇద్దరు\nవ్యక్తులు పోతున్నారు.\nవాళ్ళు విక్రమకేసరి చెప్పే శబర కావలి\nవాళ్ళని ఆమె అనుకున్నది. ఆమె కేక పెట్టి\nపిలవగానే వాళ్ళల్లో ఒకడు వెనక్కు తిరిగి\nచూసి, రెండో వాడితో ఏమో చెప్పి గబగా\nకొండ ఎక్కి గుహకేసి రాసాగాడు. నాగుమల్లి\nతాను పూజారిని చూసిన సంగతి శిఖిముఖి\nవాళ్ళకు చెప్పబోయేంతలో, అతడూ,\nవిక్రమకేసరీ, వెంట వున్న శబరుడూ గుహ\nమీదికి వచ్చి, దిగువనున్న లోయకేసి\nచూశారు. వారికి తమ దగ్గిర కొస్తున్న\nశబరుడితోపాటు, లోయలోకి దిగిపోతున్న\nశిథిలాలయ పూజారి కూడా కనిపించాడు.\n“శిఖీ! మనం ఆ పూజారిగాణ్ణి వెంట\nతగిలి పట్టుకోవటం ఏమంత కష్టం కాదు”\nఅన్నాడు విక్రమకేసరి ఎంతో ఉత్సాహంగా.\n“నాకూ అలాగే అనిపిస్తున్నది. మల్లి\nఏమంటుందో?” అంటూ శిఖిముఖి నాగు\nమల్లికేసి చూశాడు. “వాడు అందకపోతే\nబాణంకొట్టి చంపుతాం. ఒకవేళ అంది\nకూడా తిరగబడితే ఈటెతో పొడిచి ప్రాణాలు\nతీస్తాం. ఊ.. పదండి” అంటూ నాగుమల్లి\nగుహమీదినుంచి కిందికి దూకింది.\nనాగుమల్లి ధైర్యసాహసాలు లోగడే\nరుజువు అయి ఉండకపోతే, శిఖిముఖీ,\nవిక్రమకేసరి కూడా ఈ మాటల్ని కేవలం\nవాచాలతగానో, బడాయి చూపటంగానో\nజమకట్టి ఉండేవాళ్ళు. కానీ, వాళ్ళిద్దరికీ\nఆమె శక్తి సామర్థ్యాలు తెలుసు. అయినా,\nఆమె రక్షణ బాధ్యత తమమీద ఉన్నదని\nనమ్మి ఉన్న ఆ ఇద్దరూ కూడబలుక్కుని,\nనాగుమల్లికి ఇటూ, ఇటూ తాముండి,\nఆమెకు ఎలాంటి ప్రమాదం జరక్కుండా\nచూడాలనుకున్నారు. శిథిలాలయ పూజారి\nఏ క్షణంలో ఏ రకమైన దుష్ట పన్నాగం\nపన్నబోతాడో అన్నది ఎవరికీ అంతుచిక్కని\nసంగతి....\nశిఖిముఖి ముందుండి దారితీస్తుండగా\nతతిమ్మా ముగ్గురూ అతణ్ణి అనుసరించి\nవేగంగా లోయలోకి దిగసాగారు. వాళ్ళ\nదృష్టి శిథిలాలయ పూజారి మీదనే ఉన్నది.\nవాడు తమ కన్నుగప్పి, ఏ రాళ్ళచాటునుంచో\nపారిపోకుండా చూడాలని వాళ్ళనుకున్నారు.\nకానీ పూజారి నిర్భయంగా, తాపీగా లోయ\nలోకి దిగిపోతున్నాడు. అతడు ఒకటి రెండు\nసార్లు తలతిప్పి శిఖిముఖీ వాళ్ళకేసి చూసి,\nభేరుండంతో చేతులూపుతూ ఏదో చెప్పాడు.\n“ఆ దుష్టుడి ప్రవర్తన చూస్తుంటే నాకేదో\nఅనుమానంగా ఉన్నది, కేసరీ. వాడు\nమననుంచి పారిపోయేందుకు ఎలాంటి\nప్రయత్నమూ చేయకపోగా, మనను\nముక్కుకు తాడుపోసి లోయలోకి లాగుతు\nన్నట్టు ప్రవర్తిస్తున్నాడు” అన్నాడు శిఖిముఖి.\n“లోయలో వాడి బ్రహ్మరాక్షసి సేన\nకాపలా ఉందేమో! ”అన్నది నాగుమల్లి\nవెటకారంగా. “ఉంటే... సవరగండుపోతు\nకూతురు వాళ్ళను ఏకాకిగా ఎదుర్కొని\nజయిస్తుంది! మనకెలాంటి భయమూ\nలేదు కేసరీ” అన్నాడు శిఖిముఖి.\nఆ మాటలకు విక్రమకేసరి పెద్దగా\nనవ్వాడు. అంతలో శబర కావలి వాళ్ళల్లో\nరెండవవాడు వాళ్ళ దగ్గరకు పరిగెత్తుకువచ్చి,\nపూజారి గుహలో ఉన్న మరొక దారిగుండా\nఎలా బయటపడిందీ, తాను వాణ్ణి దృష్టి\nనుంచి తప్పుకు పోనీయకుండా లోయలోకి\nఎలా వెన్నంటి పోయిందీ.... శిఖిముఖి\nవాళ్ళకు చెప్పాడు. “నీ దగ్గిర వడిశెల ఉంది\nకదా? ఇప్పట్లో నీ ఈటెకన్నా దాని\nఉపయోగం ఎక్కువలా కనబడుతున్నది.\nచేతికి అందకపోతే ఆ పూజారిగాణ్ణి ఒక్క\nవడిశెల దెబ్బతో కింద పడగొట్టాలి” అన్నాడు\nవిక్రమకేసరి, ఆ శబరుడితో.\nశబరుడు ఈటెను భుజాన పెట్టుకుని,\nవడిశెలలో రాయిపెట్టి దాన్ని ఇటూ, ఇటూ\nఊపుతూ నడవసాగాడు. అంతలో పూజారి\nకొండ దిగి ఎదురుగా ఉన్న మైదాన ప్రదే\nశంలో ప్రవేశించాడు. శిఖిముఖి వెంట ఉన్న\nవాళ్ళను వేగంగా కదలండని హెచ్చరించి,\nపరిగెత్తుకుంటూ పోయి కొండ దిగి\nమైదానం చేరుతూనే, “ఓహోయ్, దొంగ\nపూజారీ, ఆగు! పారిపోవాలని ప్రయత్నిస్తే\nచావు తప్పదు\" అని కేక పెట్టాడు.\nశిథిలాలయ పూజారి వెనక్కు తిరిగి,\n“అదుగో, ఆ అర్థ చంద్రాకారంగా కనబడే\nగండశిలలున్నవే, అక్కడికి పోయి ఆగు\nతాను. తాపీగా రండి, అంతా మాట్టాడు\nకుందాం” అన్నాడు. (ఇంకా ఉంది)",
            "book_page_end": 50,
            "story_id": "2011_02_13",
            "raw_genre_backup": "ధారావాహిక/సాహసం",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "ఇంటింటికో పువ్వు",
            "book_page_start": 51,
            "pdf_page_start": 51,
            "pdf_page_end": 52,
            "author": "పి.వి శేషారత్నం",
            "genre": "సామాజిక కథ/పర్యావరణం",
            "moral": "ప్లాస్టిక్ వాడకాన్ని తగ్గించడం ద్వారా పర్యావరణాన్ని, పశువులను రక్షించడం, అది మన ఆరోగ్యాన్ని కూడా కాపాడుతుంది.",
            "keywords": [
                "ప్లాస్టిక్ నిషేధం",
                "పర్యావరణం",
                "గోమాత",
                "సిద్ధార్థ",
                "బాధ్యత"
            ],
            "characters": [
                "సిద్ధార్థ",
                "శేషగిరి",
                "మనోరమ",
                "ఆవు"
            ],
            "locations": [
                "మార్కెట్",
                "గ్రామం"
            ],
            "content": "“ఆరోజు స్కూలుకి సెలవు పొద్దుటే బయ\nటికి తండ్రి వెంటపడ్డాడు సిద్ధార్థ. నాన్నా..\nనేనూ మీతో వస్తా!” అంటూ. సిద్ధార్థ తల్లి\nమనోరమ వారికి చేతిసంచి అందిస్తూ, “బజా\nరులో కూరగాయలు కొనుక్కురండి” అంది.\n\"అబ్బా ఈ గుడ్డ సంచీ ఎందుకమ్మా\nఅసహ్యంగా... కూరలమ్మేవాళ్ల దగ్గర ప్లాస్టిక్\nకవర్లుంటాయిగా” అన్నాడు సిద్ధార్థవిసుగ్గా.\nఏదో చెప్పబోయిన మనోరమ, భర్తశేషగిరి సైగ\nచేస్తే ఊరుకుంది.\nఆరోజు తండ్రితో తనకి కావలసినవన్నీ\nకొనిపించుకున్నాక కూరల మార్కెట్ దగ్గిరికి\nవచ్చాడు సిద్ధార్థ. లోపలికి వెళ్ళబోతుండగా\nవారికి అక్కడ ఓ హృదయ విదారకమైన దృశ్యం\nకనిపించింది. అక్కడే ఉన్న చెత్తకుండీ పక్కనే\nపొట్టబాగా ఉబ్బిపోయి ఉన్న ఓ ఆవు నేల\nమీదపడి దొర్లుతూ నరకయాతన అనుభవి\nస్తోంది.\n“నాన్నా! ఆవుకి ఏమయింది.. అలా\nదొర్లుతోంది?” సిద్ధార్థ మనసు నీరయిపో\nతోంది ఆ ఆవును చూస్తుంటే...\n“ఇదంతా మన మనుషులు చేసిన\nపాపమే సిద్ధూ!\" అన్నాడు నాన్న. “మీరు\nచెప్పేది నాకు అర్థం కావటం లేదు నాన్నా!”\nఆయన నిట్టూర్చారు. “పట్నాల్లో పశువు\nలకు గడ్డి ఎక్కడ దొరుకుతుంది? అందుకే\nఅవి మనం వాడి, నిర్లక్ష్యంగా పెంటమీద పారే\nసిన ప్లాస్టిక్ కవర్లు తింటున్నాయి.”\n“ప్లాస్టిక్ కవర్లు తింటే ఇలా దొర్లుతాయా?”\n“అవును. ఒక ఆవు కనీసం 20 కిలోల\nపదార్థాలను కడుపులో దాచుకోగలదు. ప్లాస్టిక్\nవల్ల వాటి కడుపులో విష వాయువులు పుట్టి\nఅవి కడుపునొప్పితో, భరించలేని బాధతో\nఅల్లాడిపోతూ చచ్చిపోతాయి.”\nతండ్రి మాటకి సిద్ధార్థకు దుఃఖం పొంగు\nకొచ్చింది. వాడికి ఆవులంటే చాలా ఇష్టం.\nఅమ్మమ్మగారి ఊరు వెళ్ళినప్పుడు కూడా\nఎప్పుడూ పశువుల కొట్టాం దగ్గరే ఉండి ఆవు\nగంగడోలు నిమురుతాడు. పెయ్యతోబాటు\nతనూ పోటీగా గంతులేసి దానిని ఉరకలెత్తి\nస్తాడు. ఆవు తన తువ్వాయికి పాలు ఇస్తుంటే\nమైమరచిపోయి చూస్తుంటాడు. అమ్మమ్మ\nగట్టిగా పిలిస్తే తప్ప భోజనానికి కూడా లేవడు.\nఅలాంటిది.. తనకెంతో ఇష్టమైన గోమాత...\nఇలా నడిరోడ్డుమీద మరణయాతన పడు\nతోంటే ఎలా తట్టుకోగలడు?\n“అంటే... ఆ ఆవు ఇప్పుడు చచ్చిపో\nతుందా నాన్నా?” బేలగా అడిగాడు తండ్రిని.\n“అంతే నాన్నా తప్పదు. ఇవాళ ఆవు...\nరేపు మనం... ఎవరికైనా జరిగేది అదే...”\n“మనం కూడానా?\" హడలిపోయాడు\nసిద్ధార్థ.\n“అవునురా. క్యారీ బ్యాగ్లలో వేసిన పదా\nర్థాలు తింటూండబట్టే ప్లాస్టిక్లోని రసాయ\nనాలు ఆహారంలో కలిసిపోయి మనుషుల\nఆరోగ్యం కూడా క్రమేపీ పాడయిపోతోంది.\nఈ కాలంలో అన్నీ అంతుపట్టని రోగాలే..”\n“ఈ ప్లాస్టిక్ వల్ల అంత నష్టమా నాన్నా!”\n“అవును సిద్ధూ! ఈ ప్లాస్టిక్ నీటిలో కర\nగదు. భూమిలో కలవదు... అవి వేసిన\nచోట మొక్కలు మొలకెత్తవు. భూసారం దెబ్బ\nతింటుంది. పశువులతోబాటు మన దౌర్బా\nగ్యానికీ మనమే కారణమవుతున్నాం” తండ్రి\nమాటలకు చలించిపోయాడు సిద్ధార్థ.\n“నాన్నా! ఇవాళ మనం కూరలు కొనద్దు.\nవెనక్కి వెళ్లిపోదాం,” సిద్ధూ కంఠంలో దృఢ\nనిశ్చయం. “ఎందుకని సిద్ధూ?” ఆశ్చర్యంగా\nఅడిగాడు శేషగిరి.\n“ఈరోజునుంచీ నేను ప్లాస్టిక్ వాడను\nనాన్నా! ఇప్పుడు మనం కూరలు కొన్నామంటే\nవాళ్లిచ్చిన ప్లాస్టిక్ సంచీల్లోనే వేసుకోవాలి. రేపు\nఅమ్మకుట్టిన గుడ్డ సంచీ తెచ్చుకుని అందులో\nకూరలు తీసికెళ్లాం. రేపటినుంచీ నేను నా\nపుస్తకాల సంచీ మొదలుకుని లంచ్ బాక్సు\nవరకు సరే.. అన్నీ మామూలు సంచులే వాడ\nతాను. నావల్ల ఏ మూగజీవికీ నష్టం కలగటం\nనేను భరించలేను. నేనేకాదు, ఇకమీదట నా\nస్నేహితులు కూడా ప్లాస్టిక్ వాడకుండా చూసే\nబాధ్యత నాదే నాన్నా!”\n“ఇవాళ నాకెంతో సంతోషంగా ఉందిరా\nసిద్ధూ! ఇంటింటికో పువ్వు ఈశ్వరునికో మాల\nఅయినట్టు నీలాంటి కుర్రాళ్లు నడుంబిగిస్తే\nమూగజీవులతోబాటు పర్యావరణాన్ని...\nమనల్ని మనం కాపాడుకోవటం చిటికెలో\nపని. నా స్కూటర్ డిక్కీలో ఇంకో జనపనార\nసంచీ ఉందిలే. పోయి తీసుకురా. కూరలు\nకొనుక్కునే వెళ్దాం\" అన్నారు శేషగిరి.",
            "book_page_end": 52,
            "story_id": "2011_02_14",
            "raw_genre_backup": "సామాజిక కథ/పర్యావరణం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అజ్ఞాతపండితుడు",
            "book_page_start": 62,
            "pdf_page_start": 62,
            "pdf_page_end": 63,
            "author": "చందమామ బృందం",
            "genre": "నీతి కథ",
            "moral": "కష్టంలో ఉన్నవారికి అనామకంగా చేసిన చిన్న సహాయం లేదా మంచి, అనుకోని విధంగా గొప్ప ప్రతిఫలాలను తెచ్చిపెడుతుంది.",
            "keywords": [
                "అజ్ఞాతపండితుడు",
                "ఉపకారం",
                "నిజాయితీ",
                "న్యాయాధికారి",
                "పావోస్వాన్"
            ],
            "characters": [
                "పావోస్వాన్",
                "యువకుడు",
                "కులీనుడు",
                "నౌకరు"
            ],
            "locations": [
                "చీనా",
                "రాజధాని",
                "భవంతి"
            ],
            "content": "చీనాలో విద్వాంసులు పరీక్షలకు కూర్చుని,\nవాటిలో ఉత్తీర్ణులై, ప్రభుత్వోద్యోగాలు\nసంపాదించుకునేవారు. పదిహేడు శతాబ్దాల\nక్రితం ఒక గ్రామంలో పావోస్వాన్ అనే యువ\nకుడైన విద్వాంసుడు పరీక్షకు కూర్చుం\nదామని రాజధానికి బయలుదేరాడు. దారిలో\nఅతనికి మరొక యువక విద్వాంసుడు\nతటస్థపడ్డాడు. ఈ కొత్త యువకుడు\nగుండెనొప్పితో బాధపడుతూ ఉండటం\nచూసి పావో ఆగి, అతడికి సహాయపడబో\nయాడు. కాని పావో కృషి వృథా అయింది.\nగుండెపోటుతో బాధపడుతున్న విద్వాం\nసుడు త్వరలోనే మరణించాడు.\nచనిపోయిన యువకుడి పేరేమిటో\nపావోకు తెలియదు. అతని వద్ద పది వెండి\nకాసులూ, రచనలతో కూడిన కాగితపు\nచుట్టా ఉన్నాయి. పావో ఆ కాగితపు చుట్టను\nశవం మీద కప్పి, ఒక వెండి కాసుతో శవానికి\nఉత్తర క్రియలు జరిపి, శవం తలకింద\nమిగిలిన వెండి కాసులు పెట్టి, శవపేటికతో\nసహా శవాన్ని పాతేయించాడు.\nఅతను చనిపోయిన వాడికి అశ్రుతర్పణ\nవిడిచి, “చనిపోయిన నీకు చాతనైతే, నీవా\nరికి, నువు ఎక్కడ ఉన్నదీ తెలియబరుచుకో.\nనేను తొందర పనిమీద వెళుతున్నాను.\nనీకోసం నేనేమీ చేయలేను.” అని చెప్పి\nప్రయాణం కొనసాగించాడు.\nఅతను రాజధాని చేరి పరీక్షలకు\nకూర్చుని, వాటిలో ఘనంగా ఉత్తీర్ణుడై\nనాడు. అతని పేరు చాలా దూరం పాకింది.\nపావో రాజధానిలో ఉండగా, ఒక వింత\nజరిగింది. ఎవరిదీ కాని గుర్రం ఒకటి\nపావోను ఆశ్రయించింది. అది పావోను\nవిడిచిపెట్టకపోగా, ఇతరులను ఎంత\nమాత్రమూ దగ్గిరకు రానివ్వకపోయింది.\nగత్యంతరం లేక పావో దాన్ని తన సొంతం\nచేసుకున్నాడు.\nఅతను రాజధాని నుంచి స్వగ్రామానికి\nతిరిగి వస్తూ, దారి తప్పాడు. చీకటి పడ\nబోయే సమయంలో అతనికి ఒక కులీనుల\nభవంతి కనబడింది. ఆ రాత్రికి ఆ ఇంట\nతాను తలదాచుకునేటందుకు అవకాశం\nదొరుకుతుందేమో తెలుసుకుందామని\nపావో తన పేరు గల కాగితాన్ని ఇంటి నౌకరు\nకిచ్చి, “అయ్యగారి దర్శనం కోరానని\nచెప్పు,” అన్నాడు. ఆ నౌకరు గుర్రాన్ని\nపరీక్షగా చూసి లోపలకు వెళ్లి, ఇంటి యజ\nమానికి కాగితం ఇస్తూ, \"బాబుగారూ, ఈ\nచీటీ ఇచ్చిన మనిషి మన పోయిన గుర్రాన్ని\nకాజేసినవాడే!” అన్నాడు.\nఇంటి యజమాని కాగితం మీద పావో\nస్వాన్ అనే పేరు చూసి “ఈయన గొప్ప\nపండితుడు. లోపలికి తీసుకురా!” అని\nనౌకరుతో అన్నాడు. పావో లోపలకు వచ్చినాక\nఆయన \"కిందటేడు నేను పొగొట్టుకున్న\nగుర్రం మీకు ఎలా దొరికింది?” అని అడి\nగాడు. “నేను రాజధానికి వెళ్లేటప్పడు\nదారిలో నా కొక విద్వాంసుడు తటస్థపడ్డాడు.\nఅతను గుండె నొప్పితో మరణించాడు,”\nఅంటూ పావో తన కథ అంతా గృహ యజ\nమానికి వివరంగా చెప్పాడు.\nగృహ యజమాని “వాడు నాకొడుకే\nఅయి ఉండాలి!” అన్నాడు.\nఆయన మర్నాడు బయలుదేరి వెళ్లి,\nపాతిన చోటునుంచి శవ పేటికను తవ్వి\nచూస్తే, చనిపోయిన ఆయన కొడుకేనని\nతేలింది. పావో చెప్పినట్లుగానే శవం మీద\nకాగితం చుట్ట కప్పి ఉన్నది. శవం తల కింద\nవెండి కాసులు కూడా ఉన్నాయి.\nపావో తన కొడుకు పట్ల చూపిన శ్రద్ధకు\nఎంతో సంతోషించి, ఆ కులీనుడు ఆస్థానా\nనికివెళ్లి, పావోను గట్టిగా శిఫార్సు చేశాడు.\nపావో ఉన్నత న్యాయాధికారిగా పనిచేసి\nగొప్ప కీర్తి తెచ్చుకున్నాడు.",
            "book_page_end": 63,
            "story_id": "2011_02_15",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "తాయెత్తు మహిమ",
            "book_page_start": 64,
            "pdf_page_start": 64,
            "pdf_page_end": 67,
            "author": "మల్లవరపు మనోహరరెడ్డి",
            "genre": "జానపద కథ",
            "moral": "ఉపాయంతో కూడిన వ్యూహం ద్వారా మనుషుల్లోని నిజమైన అభిప్రాయాలను, దురాశను బయటపెట్టవచ్చు.",
            "keywords": [
                "తాయెత్తు",
                "మహిమ",
                "గజదొంగ",
                "రాజు",
                "ఉపాయం"
            ],
            "characters": [
                "రాజు",
                "మంత్రి",
                "గంగరాజు",
                "సాధువు",
                "భటులు",
                "మూగవాడు"
            ],
            "locations": [
                "రాజధాని",
                "సత్రం",
                "కారాగారం"
            ],
            "content": "గంగరాజనే గజదొంగ, రాజుగారి ధనాగా\nరాన్ని దోచుకుని, దాన్ని తన రహస్య స్థావ\nరంలో దాచి, దొంగను పట్టుకోవడానికి, రాజు\nఎటువంటి ప్రయత్నాలు చేస్తున్నాడో తెలు\nసుకోవడానికి, మారువేషంలో మళ్ళీ రాజ\nధానికి వచ్చాడు.\nవాడు ఒక సత్రం ముందుగా పోతుం\nడగా, సత్రం అరుగుమీద ఒక సాధువు\nనిద్రపోతూ ఉండటం కనిపించింది. సాధు\nవులు ఎన్నో మహిమలు కలిగి ఉంటారని,\nవాళ్ల దగ్గిర వుండే ప్రతి వస్తువుకూ ఏదో ఒక\nమహిమ ఉంటుందనీ, గంగరాజు విని\nఉన్నాడు.\nఅందుచేత వాడు మెల్లగా సాధువును\nసమీపించి, అతడి దగ్గిర ఏమైనా మహిమ\nగల వస్తువులు దొరుకుతాయేమో అని\nజాగ్రత్తగా వెతికాడు. వాడికి సాధువు\nముంజేతికి ఉన్న తాయెత్తు ఒకటి కని\nపించింది. దాన్ని మెల్లిగా విప్పి గంగరాజు\nతన ముంజేతికి కట్టుకున్నాడు.\nఆ వెంటనే వాడు, \"గజదొంగ గంగ\nరాజును, నేనే! రాజుగారి ధనాగారాన్ని దోచు\nకున్నది కూడా నేనే!\" అని అరిచాడు.\nతనకు తెలియకుండానే, తన నోటి\nనుంచి నిజం బయటపడేసరికి వాడు హడలి\nపోయి, తాయెత్తును ఊడదీసి దూరంగా\nవిసిరివేశాడు.\nకాని, అదిపోయి వేగంగా తిరిగివచ్చి,\nవాడి చేతికి చుట్టుకున్నది. ఇలా రెండు,\nమూడుసార్లు జరిగిన తరవాత గజ దొంగ\nవిసిగిపోయాడు. ఈలోపల వాడి కేకలు\nవిని, అటువైపు వెళుతున్న రాజభటులు\nవచ్చి, వాణ్ణి వెంటనే రాజు దగ్గిరకు\nలాక్కుపోయారు.\nరాజు, భటులు చెప్పింది పూర్తిగా విని,\n“ఏ దొంగ కూడా తాను దొంగనని చెప్పు\nకోడు. తనంతట తాను దొంగను అని ఒప్పు\nకుంటున్నాడు అంటే దీంట్లో ఏదో తిరకాసు\nఉంది. అయినా వీడి స్థావరానికి వెళ్లి చూసి\nరండి. వీడు అబద్ధం చెప్పి ఉంటే, తల\nకొట్టించి కోట గుమ్మానికి వేలాడదీయి\nస్తాను,” అన్నాడు.\nభటులు, గంగరాజుతో వాడి స్థావరానికి\nవెళ్లి, వాడు దోచుకుపోయిన ధనంతో తిరిగి\nవచ్చారు.\nరాజు ఆశ్చర్యపడి, “వీడు గజదొంగ\nగంగరాజనేదాంట్లో ఎటువంటి సందేహం\nలేదు. అయితే, వీడు నిజం చెప్పడంలో,\nఏదో కిటుకున్నది. అది బయటపడేంత\nవరకూ, వీడిని ఖైదులో ఉంచండి,\" అన్నాడు.\nఆ రాత్రి గంగరాజు, కారాగారానికి\nకాపలా ఉన్న భటుడితో మెల్లిగా మాటలు\nకలిపి, తన చేతికి చుట్టుకుని ఉన్న తాయె\nత్తును భటుడికి చూపిస్తూ “ఈ తాయెత్తు\nగొప్ప మహిమలు కలది. ఒకసారి కట్టుకుని\nచూడు. దీని సంగతి నీకే తెలుస్తుంది,\"\nఅన్నాడు.\nభటుడు తాయెత్తు కట్టుకుని వెంటనే\n“కాపలా సమయంలో, నేను నిద్రపోతుం\nటాను. అయినా, ఎవరూ నేను నిద్రపోతు\nన్నట్లు తెలుసు కోలేరు. దానికి కారణం,\nనేను కళ్లు తెరుచుకునే గాఢనిద్రపోగ\nలను,” అన్నాడు.\nభటుడి రహస్యం తెలుసుకున్న గంగ\nరాజు, ఒక రాత్రివేళ, కారాగారం తలుపు\nచువ్వలు విరిచి పారిపోయాడు.\nతెల్లవారాక జరిగింది తెలుసుకున్న\nకాపలాభటుడు, రాజు దగ్గిరకు పోయి,\n\"గజదొంగ గంగరాజు పారిపోయాడు. ఆ\nపారిపోయింది నా వల్లనే,” అని తప్పు ఒప్పు\nకున్నాడు.\nఆయన భటుడు చెప్పింది విని కోపంగా\n\"గంగరాజును నువ్వెందుకు పారిపోని\nచ్చావు?” అని అడిగాడు. \"ప్రభూ, వాడి\nచ్చిన తాయెత్తువల్ల, నా మనసులో ఉన్న\nరహస్యం వెంటనే బయటపెట్టేశాను,” అని\nమహారాజుగా గుర్తించగలం!” అన్నాడు.\nతర్వాత రాజు తాయెత్తును ఒక భటు\nడికి కట్టాడు.-వాడు, \"చాలీచాలని వేతనం\nఇచ్చి, గొడ్డు చాకిరీ చేయిస్తున్న ఈ రాజంటే\nపరమద్వేషం!” అన్నాడు.\nచివరకు సేనాపతి తాయెత్తు కట్టుకుని\n“విలాసవంతమైన రాజు జీవితం అంటే\nనాకెంతో ఇష్టం. ఏ సింహాసనమైనా అధిష్టించ\nగలిగే ఆదృష్టం ఉంటే, ఎంత బాగుం\nటుంది!” అన్నాడు.\nఈ సంఘటనతో రాజుకు మనసు చెడి\nఆ రాత్రి నిద్రపట్టలేదు. ప్రజాక్షేమం కోసం\nతానెన్నో మంచి పనులు చేస్తున్నప్పటికీ,\nఉద్యోగులకూ, నమ్మకంగా మెలిగే సేనా\nపతికీ కూడా- ఏదో ఒక కారణంగా తనంటే\nద్వేషమే! వీళ్లనా తనింతకాలంగా నమ్ముతూ\nవస్తున్నది, అని ఆయన రాత్రంతా బాధప\nడుతూ గడిచాడు.\nతెల్లవారగానే ఆయన, మంత్రికి కబురు\nపంపి, జరిగింది చెప్పి, “నాకెందువల్లనో,\nరాజ్యపాలన పట్ల విరక్తి కలుగుతున్నది,”\nఅన్నాడు.\nమంత్రి చిరునవ్వు నవ్వి, “ప్రభూ,\nదీనికంతకూ, ఆ తంపుల మారి తాయెత్తు\nకారణం. మీరు మనుషుల్లో మర్మం, ఒడ్డున\nఉండి నీళ్లలోతూ తెలుసుకోవాలనుకోవడం\nపెద్ద పొరపాటు. ముందు మీరా తాయె\nత్తును వదిలించుకోండి. తర్వాత అన్నీ\nవాటంతటవే చక్కబడతాయి,” అన్నాడు.\nరాజుకు, ఈ సలహా నచ్చి, కొలువులో\nవున్న వాళ్ల నొక్కొక్కరిని ఆ తాయెత్తు తీసు\nకోమని అడిగాడు. కాని దాని సంగతి\nఅప్పటికే తెలిసి ఉండటం వల్ల ఎవరూ\nదాన్ని తీసుకుని తమ చేతికి కట్టుకోవడానికి\nసాహసించలేదు.\nరాజు విసిగిపోయి, ఆ తాయెత్తును\nకట్టుకున్నవాళ్లకు పెద్ద బహుమానం ఇస్తా\nనని, నగరంలో చాటింపు వేయించాడు.\nఅప్పటికి ఎవరూ ముందుకు రాకపోయేస\nరికి, రాజుకు తాయెత్తు, ఒక పెద్ద సమస్య\nఅయిపోయింది. ఎప్పుడూ రాచకార్యాల్లో\nమునిగితేలుతుండే ఆయన నోట తాయెత్తు\nమహిమవల్ల నిజం దాగడం లేదు.\nచివరకూ రాజు, మంత్రికి తన పరిస్థితి\nవివరించి, “మీరే, ఈ తాయెత్తు వదిలే\nమార్గం ఆలోచించాలి,” అని కోరాడు.\nమంత్రి అందుకు రాజునుంచి మూడు\nరోజులు గడువు తీసుకుని వెళ్లిపోయాడు.\nమూడవ రోజున మంత్రి, ఒకడిని వెంట\nబెట్టుకుని రాజు దగ్గిరకు వచ్చి, “ప్రభూ,\nతాయెత్తును కట్టుకోవడానికి, ఇతను అంగీ\nకరించాడు. చేతికి కట్టండి!” అన్నాడు.\nరాజు తాయెత్తును వాడి చేతికి కట్టి, ఏం\nమాట్లాడతాడో అని. ఎదురు చూశాడు.\nకాని, వాడెంతకూ మాట్లాడకపోయేసరికి,\nఆయన ఇస్తానని చాటింపు వేయించిన\nబహుమతిని వాడికిస్తూ, “ఇంతవరకూ,\nతాయెత్తు కట్టుకోగానే 'నిజం మాట్లాడే\nవాళ్లను చూశాను. మీరెవరో మహానుభా\nవుల్లా ఉన్నారు! అందువల్లనే, ఈ తాయెత్తు\nమహిమ, మిమ్మల్నేమీ చేయలేకపో\nయింది,” అన్నాడు.\nఅందుకు మంత్రి చిన్నగా నవ్వి,\n\"ప్రభూ, ఇతేనేం మహానుభావుడు కాదు.\nమూగవాడు! ఇతనికి తప్ప, ఈ రాజ్యంలో\nతాయెత్తును కట్టుకునే ధైర్యం మరెవరికీ\nలేదు,” అన్నాడు.",
            "book_page_end": 67,
            "story_id": "2011_02_16",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "రెండు నగరాలు",
            "book_page_start": 68,
            "pdf_page_start": 68,
            "pdf_page_end": 70,
            "author": "చందమామ బృందం",
            "genre": "జానపద కథ",
            "moral": "తాత్కాలిక అధికారంలో ఉన్నప్పుడు కూడా భవిష్యత్తు గురించి ఆలోచించి, నిర్మాణాత్మకమైన, ప్రయోజనకరమైన పనులు చేస్తే ఆ కీర్తి శాశ్వతంగా నిలుస్తుంది.",
            "keywords": [
                "వామాంగుడు",
                "బానిస",
                "వర్తకం",
                "రాజు",
                "నగర నిర్మాణం"
            ],
            "characters": [
                "వామాంగుడు",
                "ఓడ వ్యాపారి",
                "దేశ సంచారి",
                "పౌరులు"
            ],
            "locations": [
                "ద్వీపం",
                "పాత నగరం",
                "అరణ్యం (కొత్త నగరం)"
            ],
            "content": "ఒక ఓడవ్యాపారి వద్ద వామాంగుడనే ఒక\nబానిస ఉండేవాడు. వామాంగుడు తన\nవ్యాపారంలో ఎంతో సహాయపడి, లాభాలు\nసమకూర్చి పెట్టటం చేత యజమాని అత\nనికి స్వేచ్ఛ ఇస్తూ, “నా ఓడల్లో ఒకటి తీసు\nకుని స్వతంత్రంగా వర్తకం సాగించి, బాగు\nపడు” అన్నాడు.\nవామాంగుడి తొలి వర్తక ప్రయాణం\nఅచ్చి రాలేదు. సముద్ర మధ్యంలో తుఫాను\nవచ్చి, సరుకులన్నిటితో సహా అతని ఓడ\nమునిగిపోయింది. నావికులంతా సముద్రం\nపాలయ్యారు. వామాంగుడు మాత్రం ఈదు\nకుంటూ వెళ్ళి ఒక తీరాన్ని చేరుకున్నాడు.\nఅది ఒక చిన్న ద్వీపం. వామాంగుడు\nద్వీపంలోకి ప్రవేశించి, కొంతదూరం నడిచి,\nఅందమైన ఒక పెద్ద నగరం చేరుకున్నాడు.\nనగర వీధుల గుండా జనమున్నారు.\nవారు తన కోసమే గుంపులుగా కూడినట్టు\nవామాంగుడికి కనిపించింది. అతను సమీ\nపానికి రాగానే, “మహారాజుకు జై!” అని\nజనం నినాదాలు చేశారు. ఇది చూసి\nవామాంగుడు మరింత ఆశ్చర్యపడి, “వీళ్ళు\nనన్ను చూసి మరొకరని భ్రమపడుతున్న\nట్టున్నారు” అనుకున్నాడు.\nజనం వామాంగుడి చుట్టూ మూగారు.\nఅక్కడికి అలంకరించిన ఏనుగు ఒకటి\nవచ్చింది. జనం వామాంగుణ్ణి ఏనుగు\nఅంబారీలో ఎక్కించి, రాజమర్యాదలతో\nరాజ భవనానికి తీసుకుపోయారు.\nతరువాత రాజ భవనంలో అతని దుస్తు\nలను తీసివేసి ఒక పెట్టెలో భద్రపరచి, అతనికి\nస్నానం చేయించి, రాజోచితమైన దుస్తులు\nధరింపజేశారు. వామాంగుడు తన చుట్టూ\nఉండేవారిని, “మీరు నన్నీవిధంగా రాజును\n• చెయ్యటంలోగల అంతరార్థమేమిటి?\nనన్ను మీరెరగరు. మిమ్ము నేనెరగను.\nప్రమాదవశాన సముద్రం మీద నా ఓడ\nమునిగి దైవికంగా ఇక్కడ వచ్చిపడ్డాను.\nఅంతేగానీ పనిపెట్టుకుని ఈ దేశం వచ్చిన\nవాణ్ణి కాను” అన్నాడు.\nఅప్పుడక్కడివారు అతనికి ఆ దేశం\nగురించి చెప్పారు. ఇరవైరెండేళ్ళ క్రితందాకా\nఆ ద్వీపం మీద క్రమపరిపాలన అంటూ\nఉండేది కాదు. జీవితం అరాచకంగా\nఉండేది.\nఆ సమయంలో ఆ ద్వీపానికొక దేశ\nసంచారి వచ్చాడు. ఒక రాజు ఉండి శాసించి\nనట్లయితే జీవితం క్రమబద్ధంగా అభివృద్ధి\nచెందుతుందనీ, రాజశాసనం ద్వారా పైకి\nవచ్చిన దేశాలెన్నో ఉన్నాయనీ, రాజు నిరం\nకుశుడై ప్రజలను పీడించకుండా ఉండా\nలంటే ఏడాది కాగానే ఉన్న రాజును తొల\nగించి కొత్త రాజును పెట్టుకోవచ్చుననీ, రాజు\nప్రజలలో ఒకడుగా ఉండేదానికన్నా పైవా\nడైతే పరిపాలన నిష్పక్షపాతంగా ఉంటుం\nదనీ, ఆ దేశసంచారి చెప్పాడు. అది మొదలు\nఅక్కడివాళ్ళు యాదృచ్ఛికంగా తమ ద్వీపా\nనికి వచ్చేవాణ్ణి రాజుగా చేసుకుని, అతన్ని\nపరిపాలించనిస్తున్నారు. ఏడాది పూర్తికాగానే\nరాజును తొలగించి సమీపంలో ఉండే\nఅరణ్యంలోకి పంపేసి, కొత్తవాడి కోసం\nఎదురు చూస్తారు. అరణ్యానికి పంపబడ్డ\nవాడు ఎలా బతుకుతాడో, ప్రజలకు ఏ\nమాత్రం పట్టదు.\nఈ విధంగా ఈ ద్వీపానికి ఇంతవరకూ\nఇరవై ఇద్దరు రాజులయ్యారు. వామాంగుడు\nఇరవైమూడో రాజు.\nవామాంగుడికి తనకు పట్టిన రాజ\nయోగం గురించి సంతోషంకన్న, ఏడాది\nఅయ్యాకపట్టబోయే అరణ్యవాసం గురించి\nశ్రద్ధ ఎక్కువ కలిగింది.\nఅతను కొందరు భటులను వెంటబెట్టు\nకుని అరణ్యానికి పోగోరాడు. ఈ ద్వీపానికి\nదగ్గరలో మరొక ద్వీపంపైన ఆ అరణ్యం\nఉన్నది. అక్కడికి పడవల్లో వెళ్ళాలి.\nవామాంగుడు భటులు వెంటరాగా,\nపడవల్లో అరణ్యం చేరాడు. తరవాత,\nనాలుగు రోజులు అక్కడే ఉండి, అరణ్యాన్ని\nఆమూలాగ్రం జాగ్రత్తగా పరిశీలించాడు.\nఅందులో మనుషులు జీవించటం కష్టం.\nఅయితే అక్కడ మంచి కలప, పంటలు\nపండించేందుకు కావలసినంత సారవంత\nమైన భూమి ఉన్నదీ.\nఅడవి చెట్లన్నీ కొట్టించి అక్కడే మంచి\nనగరం నిర్మించవచ్చు. పళ్ళతోటలూ, పూల\nతోటలూ వేయవచ్చు.\nవామాంగుడు ఆ పనికి మనుషులను\nనియోగించాడు. అతని ఏలుబడి ఏడాది\nపూర్తి అయ్యేలోగా అరణ్యం అందమైన\nనగరంగా మారిపోయింది. నగరంచుట్టూ\nఅందమైన తోటలు ఏర్పడ్డాయి. నగరం\nనిర్మించటానికి శ్రమించినవారు ఈ కొత్త\nనగరంలోనే నివసించగోరారు.\nఏడాది పూర్తి అయ్యింది. వామాంగుడు\nకొత్త నగరానికి వచ్చేశాడు. అతనితోపాటు\nఅనేకమంది పౌరులు, పాత నగరంవారు, కొత్త\nనగరానికి వలస వచ్చేశారు.\nఇది జరిగాక, పాత నగరం వారికి\nవామాంగుణ్ణి పోగొట్టుకోవటం ఇష్టం లేక\nపోయింది. అప్పటికప్పుడే వారొక సభ చేసి,\nరెండు నగరాలకూ వామాంగుడే శాశ్వతంగా\nరాజుగా ఉండాలని తీర్మానించారు.",
            "book_page_end": 70,
            "story_id": "2011_02_17",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 17,
        "author_counts": {
            "రావులపాటి ప్రసాద్": 1,
            "తాటిచెర్ల గురురామప్రసాద్": 1,
            "వాణిశ్రీ": 1,
            "కల్పితం": 1,
            "చందమామ బృందం": 4,
            "వక్కంతం సూర్యనారాయణ రావు": 1,
            "కె.కె. రఘునందన": 1,
            "ఆరుపల్లి గోవిందరాజులు": 1,
            "కోలార్ కృష్ణ అయ్యర్": 1,
            "పెంటకోట సామినాయుడు": 1,
            "తిరుమల శ్రీ": 1,
            "దాసరి సుబ్రహ్మణ్యం": 1,
            "పి.వి శేషారత్నం": 1,
            "మల్లవరపు మనోహరరెడ్డి": 1
        },
        "genre_counts": {
            "నీతి కథ": 8,
            "బేతాళ కథ": 1,
            "పౌరాణికం": 1,
            "పంచతంత్ర కథ": 1,
            "జానపద కథ": 3,
            "హాస్యం": 1,
            "ధారావాహిక/సాహసం": 1,
            "సామాజిక కథ/పర్యావరణం": 1
        }
    }
}