{
    "book_id": "చందమామ_2011_10",
    "stories": [
        {
            "title": "చరిత్రకు సాక్షీభూతం... గాంధీ -II",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "వ్యాసం",
            "moral": "నమ్మకం, లక్ష్యంపై పట్టుదల ఉంటే అసాధ్యాన్ని కూడా సాధించవచ్చు. చెడుపై మంచి సాధించిన దీపావళి పండుగ స్ఫూర్తితో మనల్ని మనం సంస్కరించుకోవాలి.",
            "keywords": [
                "గాంధీ",
                "దీపావళి",
                "విజయదశమి",
                "సంపాదకీయం",
                "స్వాతంత్ర్య పోరాటం"
            ],
            "characters": [
                "మహావీరుడు",
                "కృష్ణుడు",
                "సత్యభామ",
                "నరకాసురుడు",
                "దుర్గాదేవి"
            ],
            "locations": [
                "అయోధ్య"
            ],
            "content": "అక్టోబర్ నెల సంపాదకీయం రాసేందుకు ఆగస్ట్ చివర్లో డెస్క్ ముందు కూర్చుని ఉన్నప్పుడు గాంధీయవాద సారాంశాన్ని ఎలా పాఠకులకు అర్థం చేయించాలని గింజుకున్నాను. ఆ తర్వాత కాస్సేపటికే ఒక మహా చరిత్ర మన కళ్లముందు ఆవిష్కరించబడింది.\nమనలో చాలామంది గాంధీ శకం తర్వాతే పుట్టాము. కాబట్టే స్వాతంత్ర్య పోరాట కాలంలో గాంధీ తాత్విక చింతనల ప్రభావం గురించి మనకు పెద్దగా తెలీదు. గాంధీవాద సారాన్ని గత నెల రోజులుగా కళ్లారా చూడగలిగాము. నిరాడంబరుడైన ఓ వృద్ధ ‘యువకుడు’ చరిత్ర సృష్టించాడు. ఎవరయినా సరే.. తన పట్లా, తన లక్ష్యం పట్లా నమ్మకం కలిగి ఉంటే అసాధ్యాన్ని సాధ్యం చేయవచ్చని అతడు మనకందరికీ బోధపర్చాడు. ఇది మనం నిజంగా మేల్కొనవలసిన సమయం. మన లక్ష్యాల, ఆశయాల సాధనకు ఇదే తగిన సమయం.\nఈ నెల మనం దసరా, దీపావళి పండుగలు జరుపుకుంటున్నాము. చెడుపై మంచి సాధిం చిన విజయానికి ఇవి ప్రతీకలు. రావణ వధ అనంతరం రాముడు అయోధ్యకు తిరిగి వచ్చిన ఘటనకు సంకేతం. విజయదశమినాడే దుర్గాదేవి మహిషాసురుడిని ఓడించింది. పాండవులు అజ్ఞాత వాసం తర్వాత తమ ఉనికిని బయటపెట్టింది కూడా ఈ రోజే. కాగా, నరకాసురుడిపై కృష్ణుడు, సత్యభామ సాధించిన విజయానికి, మహావీరుడు నిర్వాణం పొందిన ఘటనకు దీపావళి ప్రతీక. ఈ నేపథ్యంలో, మనలోని చెడు, వ్యతిరేక గుణాలను గుర్తించి, వాటిని అధిగమించడానికి ప్రయత్నించడం ద్వారా మనల్ని మనం సంస్కరించుకోవాలి.\nపది భాషలలో చందమామను ఐఫోన్లో, ఐపాడ్లో ప్రారంభించాము. మా పాఠకులు వీటిని సాదరంగా అందుకున్నారు. ఆండ్రాయిడ్ ఫ్లాట్ఫారంపై చందమామను ప్రారంభించ డానికి మీ ఆదరణ మాకు తగు ప్రోత్సాహమిస్తోంది. అలాగే మొబైల్ ఫోన్లలో కదిలే బొమ్మల- యానిమేటెడ్- కథలను కూడా మేం ప్రారంభించాము. దీనిపట్ల కూడా పాఠకులనుంచి అదేరకమైన స్పందన వస్తోంది. రాబోయే నెలల్లో చందమామకు సంబంధించిన మరింత సమాచారం అంతర్జాలంలో, మొబైల్లో అందుబాటులో ఉంటుందని ఆశిస్తున్నాము. మీ అందరికీ మా బృందం కృతజ్ఞతాభివందనలు.\n- సంపాదకులు",
            "book_page_end": 5,
            "story_id": "2011_10_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "పాఠకుల అభిప్రాయాలు",
            "moral": "చందమామ కథలు, కంటెంట్ పట్ల పాఠకుల అభిమానం, పాత శీర్షికల పట్ల మక్కువ.",
            "keywords": [
                "బేతాళకథ",
                "జ్ఞాపకాలు",
                "పాఠకులు",
                "సుడోకు",
                "పౌరాణిక సీరియల్"
            ],
            "characters": [],
            "locations": [
                "తిరుపతి",
                "హైదరాబాద్",
                "నరసరావుపేట",
                "బీజాపూర్",
                "కేరళ",
                "బెంగళూరు",
                "న్యూజెర్సీ"
            ],
            "content": "ఆగస్ట్ నెల బేతాళకథ ‘ధర్మయ్య తీర్పు' చాలా బాగుంది. దేశంలో ఇవ్వాళ రైతులు ఎదుర్కొంటున్న సమస్యలను కథరూపంలో చాలా బాగా మలిచారు. సేద్యంపై రైతుల ఆసక్తిని ఎవరూ చంపకూడదు. మనకాలం రైతాంగ సమస్యను బాగా చిత్రించారు. చిన్న కథలు సైతం చాలా బాగున్నాయి. ఇక ‘చందమామతో మా జ్ఞాపకాలు' శీర్షిక ఒక అద్భుతం.\n- ప్రత్యూష-రాగలీన, తిరుపతి\nచందమామకు లేఖ వ్రాస్తుంటే ఆత్మీయుడికి వ్రాసినట్లుంటుంది. పత్రికలో ఏ శీర్షికా తీయవద్దు. కాని ఫోటో వ్యాఖ్యల పోటీ మళ్లీ కొనసాగించండి. సుడోకుని ఆపివేయకండి. ఎందుకంటే ఇది పిల్లల్లో ఆలోచనా శక్తిని పెంచుతుంది. క్విజ్ చాలా బాగుంది. మీరు చేసే కొత్త, మంచి ప్రయోగాలకు మా సహకారం ఎల్లప్పుడూ ఉంటుంది.\n- పులిజాల రవీందర్ రావు, హైదరాబాద్\nమా పాత చందమామాని ఏ మార్పులు, లేకుండా సకాలంలో అందించండి చాలు. చందమామ కథలు అంటారే గాని చందమామ శీర్షికలు అనరు. ఇలాంటి వంద శీర్షికలు ఒక్క చిట్టి చందమామ కథకు సరిరావు. చివరి 12 పేజీలు దండుగ.\n- డా. విజయసాగర్-సీత, జవహరు, నరసరావుపేట\nచందమామలో చిట్టిపొట్టి కథలతో పాటు కథలు, సీరియళ్లు చాలా చాలా బాగున్నాయి. మళ్ళీ నెల ఎప్పుడు వస్తుందా అని ఎదురు చూడవలసి వస్తోంది.\n- పురం శివశంకర్, హైదరాబాద్\nచందమామను గత పదేళ్లుగా చదువుతున్నాము. ఎలాంటి మార్పులూ చేయకండి. ఇలాగే కొనసాగనివ్వండి. 25 ఏళ్లు, 50 ఏళ్ల నాటి కథలను ప్రచురించండి. ‘ముగ్గురు మాంత్రికులు’ సీరియల్ని, పౌరాణిక సీరియల్ని తిరిగి ప్రచురించండి. కొత్త కంటెంట్ చందమామ సహజత్వానికి భిన్నమైంది. మాకు పాత చందమామే కావాలి.\n- పురుషోత్తం, పవిత్ర, బీజాపూర్\nసుందరమైన వర్ణ చిత్రాలకు, ఆసక్తికరమైన కథలకు పత్రిక విశిష్టమైనది. చందమామ బొమ్మలు ఎంత ఆసక్తికరంగా ఉంటాయో! పౌరాణిక, ఆధునిక కథలు రెండింటినీ ఇష్టంగానే చదువుతుం టాను. మన సంస్కృతిని దాని నిజమైన అర్థంలో పరిరక్షిస్తున్నందుకు అభినందనలు. చందమామ శాశ్వతంగా వెలుగొందాలి, ఎక్కువమంది పాఠకులు దాన్ని చదవాలి.\n- హరిచరణ్, కరవ్వెలి, కేరళ\n1957 నుంచి చందమామ పాఠకుణ్ణి. నాడు చందమామ ఖరీదు 36 పైసలు. కొన్ని సీరియల్ని తిరిగి ప్రచురిస్తున్నారు. కాని 'రూపధరుడి యాత్రలు' సీరియల్ రెండోసారి ప్రచురించలేదు. ‘శిథిలాలయం' సీరియల్ పూర్తికాగానే మీరు దీన్ని తప్పక ప్రచురించగలరు.\n- ఎస్. జనార్ధన్, బెంగళూరు\nమా ఇంట్లో ఇటీవల చిన్ని విందు కార్యక్రమానికి వచ్చిన మిత్రులు చందమామలు చూసి చదివి ఇస్తామని పట్టుకు వెళ్ళారు. ఎలా వచ్చింది? ఇండియా నుంచే వచ్చాయా? ఇక్కడ కొన్నారా? అంటూ అడిగారు. ఐతే చందమామ ప్రతులను చూస్తూనే సంతోషంగా, ఆప్యాయంగా తీసు కుని పేజీలు తిప్పి చూడటం, చదవడానికి పట్టుకెళ్లడం మటుకు మంచి అనుభవం.\n- జి.లలిత, న్యూజెర్సీ, అమెరికా",
            "book_page_end": 6,
            "story_id": "2011_10_02",
            "raw_genre_backup": "పాఠకుల అభిప్రాయాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఎవరికి తగినట్టు వారికి!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "నీతి కథ",
            "moral": "అధికార మదం, దురాశ పనికిరావు. ఎదుటి వ్యక్తిని గౌరవించడం తెలిసిన వారికి మంచి జరుగుతుంది.",
            "keywords": [
                "వర్తకుడు",
                "కొడుకులు",
                "వేటగాడు",
                "మాంసం",
                "నౌకరు"
            ],
            "characters": [
                "వర్తకుడు",
                "నలుగురు కొడుకులు",
                "వేటగాడు"
            ],
            "locations": [
                "కాశీనగరం",
                "అడవి"
            ],
            "content": "కాశీనగరంలో ఒక వర్తకుడికి నలుగురు కొడుకులుండేవారు. వారొకనాడు అడివి కేసి షికారు పోతుండగా, ఒక వేటగాడు బండిమీద వేటమాంసం వేసుకుని వస్తూ ఎదురుపడ్డాడు.\n‘ఒరే, నాకు కొంచెం మాంసం ఇవ్వరా!' అని పెద్దవాడు వేటగాణ్ణి అధికారపూర్వ కంగా అడిగాడు. వేటగాడు జంతువు చర్మం కొంచెం కోసి ఇచ్చాడు.\nరెండోవాడు, ‘తమ్ముడూ, నాక్కూడా కొంచెం మాంసం పెట్టు!' అన్నాడు. వేటగాడు తొడమాంసం కోసి ఇచ్చాడు.\nమూడోవాడు, ‘నాయనా నాక్కూడా మాంసంపెట్టు!' అన్నాడు. వెంటనే వేట గాడు గుండెకాయ ఒకటి తీసి ఇచ్చాడు.\nనాలుగోవాడు, ‘మిత్రమా, నాక్కూడా మాంసం పెట్టవా?' అని అడిగాడు. వెంటనే వేటగాడు, “స్నేహితుడా నీ ఇల్లెక్కడ? చెప్పు, నా బండిలో మాంసమంతా మీ ఇంటికి చేర్చుతాను. ఇదంతా నీదే!' అన్నాడు.\n‘మా నలుగురిలో నువ్వింత వ్యత్యాసం చూపావెందుకు?' అని పెద్దవాడు అడిగాడు.\n‘ఎవరికి తగినట్టు వారికిచ్చాను, వ్యత్యాసం మీ మాటల్లోనే ఉంది. నాలో లేదు!’ అన్నాడు వేటగాడు.\nవాళ్ళు సంతోషించి అతడిని తీసుకుపోయి, తమ నౌకరుగా పెట్టుకున్నారు.",
            "book_page_end": 7,
            "story_id": "2011_10_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - 1",
            "book_page_start": 9,
            "pdf_page_start": 9,
            "pdf_page_end": 9,
            "author": "ఆదూరి శ్రీనివాసరావు, లెక్చరర్, సత్యసాయి ఇన్స్టిట్యూట్, బెంగళూరు",
            "genre": "జ్ఞాపకాలు",
            "moral": "నీతికథలు మానవులలో విచక్షణ, సద్గుణాలను పెంపొందిస్తాయి.",
            "keywords": [
                "నీతికథలు",
                "చందమామ",
                "విచక్షణ",
                "మానవత్వం",
                "పంచతంత్ర"
            ],
            "characters": [
                "విష్ణుశర్మ",
                "కోలార్ కృష్ణయ్యర్"
            ],
            "locations": [
                "అమెరికా",
                "చికాగో",
                "బెంగుళూరు"
            ],
            "content": "చందమామ చదవకుంటే..! కోకిలమ్మపాడకుంటే..!! నెమలిఈక చూడకుంటే...!!! నేతిగారె తినకుంటే...!!!! నీతికథలు వినకుంటే...!!!!! ఏం జరుగుతుంది?\nపక్షులకు, పశువులకు, మృగాలకు లేని ఒక ప్రత్యేకత మానవునికి ఉంది. అదే విచక్షణ. ఏది మంచి? ఏది చెడు? అని చెప్పగలిగిన శక్తి ఒక్కమనిషికే ఉన్నది. తతిమ్మా జాతులంతా స్వాభావికంగా ప్రవర్తిస్తూ ఉంటాయి. మానవుడు సంఘజీవి. తోటివారిపట్ల ఎలా నడచు కోవాలి? ఇతరులు ఏవిధంగా ఉంటే మనకు సంతోషం? అనేవి నేర్పేవే నీతికథలు.\n‘పంచతంత్ర' కథలను రాజుగారి సోమరిపోతు పుత్రులు విని ఉత్తములైనారు. కథలు ఎటువంటివారినైనా ఆకర్షిస్తాయి. మంచి మార్గాన్ని చూపిస్తూనే.. దుర్మార్గులు, దుష్టులు, ధర్మ భ్రష్టులు, ఏవిధంగా అపకీర్తి పొందారో భారత, రామాయణాలు చెప్తాయి. విష్ణుశర్మ చెప్పిన కథల్లో పక్షులు, పశువులు నిజంగా మాట్లాడతాయా లేదా అనేది ప్రశ్న కాదు, వాటి సంభాషణ ద్వారా మనం ఏమి నేర్చుకోవాలి అనేదే ప్రశ్న. ఆకోవకు చెందినదే మన ‘అందాల చందమామ.’\nగోరుముద్దలు పెడుతూ మంచి బుద్ధులు నేర్పుతుంది అమ్మ. పసిపిల్లలకు మంచి చెడులు నేర్పుతూ నీతిముద్దలు పెడుతుంది చందమామ. అందుకనే ఆబాల గోపాలమూ మెచ్చేపత్రిక ముఖ్యంగా పిల్లలకు నచ్చేపత్రిక. వెలసులభము. ఫలమధికము. ఇలా ఎంతైనా వ్రాయవచ్చు. చదివితే కథలెంత మధురమో, చిత్రాలు చూస్తే కళ్ళకు, మనస్సుకు అంత ఆనందం. చందమామ పత్రికను చూడగానే కొనని వారుండరు. అది అందించే పటిక బెల్లాన్ని తినని వారుండరు.\nమా అబ్బాయి, అమ్మాయి, పసివాళ్ళుగ ఉన్నపుడు 'శిళ్ళంగేరి గ్రామంలో...' అని మొదలయ్యే కథలు చదువుతూ, రాత్రి నిద్రించేవారు. ఇపుడు అమ్మాయికి 37 ఏళ్ళు, అబ్బాయికి 35 ఏళ్ళూ, ఇద్దరూ సాఫ్ట్వేర్ ఇంజనీర్లే, ఐనా ఈనాటికీ చందమామ చదవాల్సిందే! అమెరికా చికాగోలో ఉంటున్న మా అబ్బాయి సైతం మొన్న బెంగుళూరు వచ్చినపుడు 'శిళ్ళంగేరి' రచయిత, కోలార్ కృష్ణయ్యర్ గారి కథల గురించీ మాట్లాడుకున్నాం.\nనేను ముఖస్తుతికి ఈమాటలు అనడంలేదు. ఆ అమృతాన్ని గ్రోలుతూ, అనుభవిస్తూ, వ్రాస్తున్న మాటలివి. చిన్నపిల్లలతోపాటుగా పెద్దలకూ మానవత్వపు విలువలను, మంచి తనాన్నీ, సద్గుణాలనూ గుర్తుచేసే పత్రిక చందమామ.\nఅప్పటినుండీ (1947) ఇప్పటివరకూ నిరాటంకంగా, నిర్విరామంగా, పత్రికకై చేస్తున్న కృషికి, సంపాదక వర్గానికీ, సహకరించే సిబ్బందికీ సవినయంగా నమస్సుమాంజలులు సమర్పిస్తున్నాను.\nచంద్రునికాంతి లోకానికి అందినంతకాలం 'చందమామ' పత్రిక నిలవాలని, నిత్యం వెలగాలనీ, ఆశిస్తూ, ఆశీర్వదిస్తూ ముగిస్తున్నాను.\n- ఆదూరి శ్రీనివాసరావు, లెక్చరర్, సత్యసాయి ఇన్స్టిట్యూట్, బెంగళూరు",
            "book_page_end": 9,
            "story_id": "2011_10_04",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - 2",
            "book_page_start": 10,
            "pdf_page_start": 10,
            "pdf_page_end": 10,
            "author": "ఆండ్రూ హెవెట్, మెల్బోర్న్, సిడ్నీ, ఆస్ట్రేలియా-3071",
            "genre": "జ్ఞాపకాలు",
            "moral": "ఏ వయసులోనైనా కొత్త విషయాలు, భాషలు నేర్చుకోవడానికి చందమామ వంటివి ఉపయోగపడతాయి.",
            "keywords": [
                "చందమామ",
                "హిందీ",
                "అధ్యయనం",
                "గురుదేవ్",
                "బేతాళ కథలు"
            ],
            "characters": [
                "దీపాతక్కర్",
                "విద్యాసాగర్ పట్టన్"
            ],
            "locations": [
                "ఆస్ట్రేలియా",
                "మెల్బోర్న్",
                "సిడ్నీ"
            ],
            "content": "మీ పత్రిక ద్వారా, ఇంగ్లీష్ వాడినైన నేను హిందీ నేర్చుకోవడంలో చాలా సహాయం పొంద గలిగాను. నేను ఇప్పుడు ఆస్ట్రేలియాలో హిందీ భాష నేర్చుకుంటున్నాను. హిందీ భాష నేర్చుకోవడం నాకు మొదట్లో కొంచెం కష్టంగా తోచింది. కాని నా ‘పూజ్య గురుదేవ్' నాకు చందమామ సంచికను ఇచ్చి దానిద్వారా హిందీ నేర్చుకోమన్నారు. ఆయన ప్రసాదించిన ఈ ఆలోచనాత్మకమైన బహుమతి నా అధ్యయనాన్ని మరింత సులభతరం చేసింది. నిజం చెబుతున్నా.. చందమామలో నేను చదివిన కథలవంటివి నా జీవితంలో ఇంతవరకు నేను చూడలేదు.\nబహుశా, నాకు తప్ప ఈ ఆస్ట్రేలియాలో ‘బేతాళ కథలు' గురించి ఎవరికీ తెలియదను కుంటున్నాను. మీవల్లే నేను ఇలాంటి కథలు తెలుసుకోగలుగుతున్నాను. మీ పత్రిక వల్లే నేనిప్పుడు హిందీని బాగా అర్థం చేసుకుంటున్నాను. గడచిన 45 ఏళ్ళకాలంలో నేను పెద్దగా నేర్చుకోలేకపోయాను. కాని గత మూడేళ్ళనుంచి ఇద్దరు పరమ గురువులు, చందమామ ద్వారా నా జీవితంలో నూతన ద్వారాలు తెరుచుకున్నాయి.\nఅందుకే, చందమామ ప్రియపాఠకులకు నేను ఒక విషయం చెప్పాలనుకుంటున్నాను. వయోవృద్ధుడినైన నేనే చందమామ ద్వారా ఒక భాష నేర్చుకోగలిగినప్పుడు.. మీకెందుకు సాధ్యపడదు. గుర్తుంచుకోండి. హిందీ ప్రపంచంలో అతి సుందరభాష.\nనా ఈ ఉత్తరం ముగించడానికి ముందుగా నా గురువులపేర్లు వెల్లడించాలనుకుంటున్నాను. దీపాతక్కర్ అనే ఒక గుజరాతీ మహిళ హిందీ అక్షరమాలను, అక్షరాలను సరిగా ఉచ్చరించ డాన్ని, అనేక పదాలను రూపొందించడాన్ని నాకు నేర్పించారు. ఆమె ఈరోజుకీ సిడ్నీలో టెలి ఫోన్ ద్వారా నాకు హిందీ నేర్చుకోవడంలో శిక్షణ ఇస్తున్నారు. సోదరీ, మీకు నా కృతజ్ఞతలు!\nఇప్పుడు నా ప్రధాన గురువు విద్యాసాగర్ పట్టన్. ఈయనే నాకు తొలిసారిగా చందమామను పరిచయం చేశారు. ఇది నా జ్ఞానాన్ని మరింతగా మెరుగుపర్చింది. ఈ సందర్భంగా, వయసులో చిన్నవాడైన నా గురువుకి నా ఆశీర్వాదాలు.\nప్రియమైన చందమామా...! నీకు ముమ్మారు కృతజ్ఞతలు. నీవు చేపడుతున్న ఈ మంచి కృషిని మరో వంద సంవత్సరాలు కొనసాగించాలని ప్రార్థిస్తున్నాను.\n- ఆండ్రూ హెవెట్, మెల్బోర్న్, సిడ్నీ, ఆస్ట్రేలియా-3071",
            "book_page_end": 10,
            "story_id": "2011_10_05",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పచ్చల హారం",
            "book_page_start": 11,
            "pdf_page_start": 11,
            "pdf_page_end": 16,
            "author": "ఎన్ శివనాగేశ్వరరావు",
            "genre": "బేతాళ కథలు",
            "moral": "అదృష్ట దురదృష్టాలు వస్తువులో కాక, వాటిని ధరించిన వారి స్థితి, వాటి పట్ల వారికి ఉన్న సునిశిత దృష్టిని బట్టి ఆధారపడి ఉంటాయి.",
            "keywords": [
                "పచ్చలహారం",
                "బేతాళుడు",
                "విక్రమార్కుడు",
                "శాపం",
                "అదృష్టం"
            ],
            "characters": [
                "విక్రమార్కుడు",
                "బేతాళుడు",
                "చంద్రయ్య",
                "చెంచురాముడు",
                "కొత్వాల్",
                "శివచంద్రుడు",
                "సాగరభూషితుడు"
            ],
            "locations": [
                "కాళిందీ రాజ్యం",
                "స్మశానం"
            ],
            "content": "పట్టు వదలని విక్రమార్కుడు చెట్టు వద్దకు తిరిగి వెళ్లి, చెట్టుపైనుంచి శవాన్ని దించి భుజాన వేసుకుని, ఎప్పటి లాగే మౌనంగా స్మశానం కేసి నడవసాగాడు. అప్పుడు శవంలోని బేతాళుడు, ‘రాజా నీవు పడుతున్న ఈ కష్టానికంతటికీ ఏదైనా అతీత శక్తి కలిగిన వస్తువు నుంచి లబ్దిపొందగోరు తున్నావేమోనని నాకు ఆశ్చర్యం వేస్తోంది. కానీ, అలాంటి మహిమ కలిగిన వస్తు వులు వాటి యజమానుల్లాగే అనూహ్య రీతుల్లో వ్యవహరిస్తుంటాయి. అత్యంత నిజాయితీపరులు కూడా ఇలాంటి వస్తు వుల కారణంగా దుష్ప్రభావాలకు గురై తమ వివేచనాశక్తిని పోగొట్టుకుంటుం టారు. ఇలాంటి వస్తువును పొంది, దాని శక్తి కారణంగా శివచంద్రుడనే రాజు ఇక్కట్ల పాలై, దాన్ని తన స్నేహితుడికి అప్పగించి తప్పించుకున్నాడు. చివరకు ఆ వస్తువు కూడా రాజు స్నేహితుడిపై అనుకోని ప్రభావం చూపింది. శ్రమ తెలియకుండా బంగారం మోకాదో తెలియకపోవడంతో, చంద్రయ్య ఆ హారం అందుకుని జేబులో వేసుకుని, గొర్రెల మందతో ఇల్లు చేరాడు.\nమరునాడు ఆ హారాన్ని కంసాలి దగ్గ రకు తీసుకుపోయి చూపించాడు. కంసాలి ఆ హారాన్ని పరీక్షించి, 'చంద్రయ్యా, నీ పంట పండింది. ఇది ఖరీదైన పచ్చలహారం. ఎంత లేదన్నా దీని విలువ పాతికవేల వరహాలు ఉంటుంది' అని చెప్పాడు.\nచంద్రయ్య ఆ హారం ఎవరికైనా అమ్మా లని భావించి ఇంటి దగ్గర దాచిపెట్టాడు. వారం గడిచేసరికి చంద్రయ్య గొర్రెలు ఒక టొకటి చనిపోసాగాయి. అంతవరకు ఎప్పుడూ గుండ్రాయిలా ఉండే అతడి భార్యకు జబ్బు చేసి మంచం పట్టింది.\nఆలోచించిన చంద్రయ్యకు అదంతా తనను దొరికిన పచ్చల హారం తాలూకు దోష గుణం అనిపించింది. అది అమ్మగా వచ్చిన డబ్బు కూడా అలాంటి హాని చేస్తుం దని భావించిన చంద్రయ్య దాన్ని ఎలా వదిలించుకోవాలా? అని ఆలోచించాడు.\nచంద్రయ్యకు పచ్చల హారం దొరికిన వైనం ఊరంతా పాకింది. చెంచురాముడు అనే దొంగకావిషయం తెలిసింది. వాడు దాన్ని ఎలాగైనా దొంగిలించాలని యోచిం చాడు. ఒక రాత్రి వాడు పిల్లిలా చంద్రయ్య ఇంట్లో దూరాడు. పాము చెవులు కలిగిన చంద్రయ్యకు దొంగ, తన గుడిసెలోదూరిన సంగతి తెలిసింది. హారం కోసమే వాడు వచ్చి ఉంటాడని ఊహించిన చంద్రయ్య దాని పీడ విరగడవుతుందని మనసులో సంతోషించి మిన్నకుండిపోయాడు.\nచెంచురాముడు హారం దొరికిన ఆనం దంతో తన ముఠా దొంగలు ఉండే పాడుబడ్డ కొట్టం చేరాడు. పచ్చల హారం వాడికి దొరి కినంతనే దాని దుష్ప్రభావం వాడిమీద పడింది. వాడికి, తోటి దొంగలకు పచ్చల హారం పంపకం విషయంలో గొడవైంది. కోపం తెచ్చుకున్న ఒక దొంగ చురకత్తితో చెంచురాముడిమీద దాడి చేశాడు.\nవాడి చేతికి బలమైన గాయం అయింది. అంతలో అటుగా సంచరిస్తున్న కొత్వాల్ చెవిన పడిందా గొడవ. కొత్వాల్ కత్తి దూసి వాళ్ల మీదకు ఉరికాడు. అప్రమత్తులైన దొంగలు పారిపోగలిగారు గాని, గాయం పాలైన చెంచురాముడు మాత్రం దొరికి పోయాడు.\nఅంతవరకూ తోటి దొంగలతో గొడవ రావడం గాని, గాయాల పాలవడం కాని, రక్షక భటులకు దొరికిపోవడం కానీ ఎరు గని చెంచురాముడికి అదంతా హారం వల ననే అని సందేహం కలిగింది. వాడా హారం కొత్వాల్ కంటపడకుండా దాచగలిగి కూడా అలా చేయక, కొత్వాల్ మీద అక్కసుతో ఆ హారం అతడికి అప్పగించాడు. కొత్వాల్ చెంచురాముడిని కారాగారంలో బంధించి, వాడి ద్వారా తనకు లభించిన పచ్చల హారాన్ని భార్య మెడలో అలంకరించాడు.\nవారం తిరిగే సరికి కొత్వాల్ని పాము కాటేసింది. వైద్యం చేయించుకుని కాస్త తెరిపిన పడేసరికి అతడి కొడుకు తిరు నాళ్ళలో తప్పిపోయాడు. ఎంతవెదికినా దొరకలేదు. 'ఈ పచ్చలహారం వచ్చాకే మనకు శని పట్టింది,' అని కొత్వాల్ భార్య తన మెడలోని పచ్చల హారం తీసి దూరంగా విసిరి కొట్టింది. కొత్వాల్కి కూడా అది నిజమే అనిపించింది. అయితే ఆ పచ్చలహారం పారేయబుద్ధి కాలేదు. అలాగని అమ్మడా నికి ధైర్యం చాలటం లేదు. అందుకే కొత్వాల్ బాగా ఆలోచించి దాన్ని తరచూ తనకు పని పడే జమీందారుగారికి కానుకగా ఇచ్చాడు. అది వదిలించుకున్న తర్వాత కొత్వాలుకి తప్పిపోయిన కొడుకు దొరికాడు.\nపచ్చల హారం జమీందారుగారింటికి చేరినంతనే అతని దగ్గర పెద్ద మొత్తంలో అప్పు పుచ్చుకున్న వ్యక్తి కాలం చేశాడు. ఆ డబ్బు మరిక తిరిగిరాదని జమీందారు దిగాలు పడ్డాడు. అంతలో అతని కూతు రుకిపిచ్చి పట్టింది. జమీందారుకు అదంతా పచ్చలహారం ప్రభావమేననిపించింది.\nఅతడు కూడా దాన్ని వదిలించుకోవాల నుకున్నాడు. ‘తనకు కలిసి రానంత మాత్రాన మరొకరికి కలిసిరాకపోతుందా?’ అని భావించిన జమీందారు దాన్ని మహా రాణి జన్మదిన సందర్భాన, మహారాజు శివచంద్రుడికి కానుకగా అందించాడు.\nఆ పచ్చల హారం పనితనం చూసిన మహారాణి ఆనందంగా మెడలో అలంరిం చుకుంది. పక్షం తిరిగేసరికి పొరుగు రాజైన జయవర్ధనుడు తన రాజ్యం మీద దాడి చేయబోతున్నాడని వేగుల ద్వారా శివ చంద్రుడికి తెలిసింది.\nఅతను జయవర్థనుడిని ఎదుర్కోవడా నికి సైన్యం సమాయత్తం చేస్తుండగా ఆ రాజ్యం సర్వసైన్యాధికారి విక్రమకాంతుడికి విషజ్వరం సోకింది. అది దుశ్శకునంగా భావించిన శివచంద్రుడు జ్యోతిష్కులను పిలిపించాడు.\nగ్రహస్థితులు లెక్క గట్టిన జ్యోతిష్కులు 'రాజా, మీ అంతఃపురాన కొత్తగా చేరిన ఆభ రణాలు గానీ, వ్యక్తులు గానీ, జంతువులు గానీ ఏవైనా ఉన్నాయా? అని అడిగారు.\nకొద్ది క్షణాలు ఆలోచించిన మహారాజు పచ్చలహారం గురించి చెప్పాడు.\nఅప్పుడు జ్యోతిష్కులు ‘మహారాజా! ఇదంతా దాని దుష్ప్రభావమే. దాన్ని ఎంత తొందరగా వదిలించుకుంటే అంతమం చింది,' అని చెప్పారు. శివచంద్రుడు ఆ పచ్చల హారం ఎవరినుంచి ఎవరికి మారి తనకు చేరిందో ఆరా తీయించాడు.\nపచ్చల హారం గొర్రెల కాపరికి పాడుబడ్డ బావిలో దొరకడం నుంచి దొంగ దగ్గరకు, వాడినుంచి కొత్వాలుకు, కొత్వాల్ నుంచి జమీందారుకి, జమీందారు నుంచి మహా రాణికి చేరడం గురించి తెలిసింది. అది వదిలించుకున్నాక పరిస్థితులు చక్కబ డటం గురించి కూడా తెలిసింది.\nసుదీర్ఘంగా ఆలోచించిన శివచంద్రుడు, ఆ పచ్చల హారాన్ని తన మిత్రుడైన సాగర భూషితుడికి కానుకగా ఇవ్వదలిచాడు. అది తెలిసిన మహారాణి, 'రాజా! ఈ పచ్చల హారం తమ చెంతనుండగా అందరూ కష్టాల పాలయ్యారు. దాని దుష్ప్రభావం మనం కూడా చవిచూశాం. మీ మిత్రుడైన సాగర భూషితుడు ఒకప్పుడు పేరొందిన సముద్ర వ్యాపారి. అతని నౌకలు సముద్రంలో మునిగిపోయి, అప్పుల పాలై అష్టకష్టాలు పడుతున్నాడు. అతను అనారోగ్యం పాల య్యాడు కూడా. మన క్షేమం కోసం పచ్చల హారం అతడికిచ్చి అతడిని మరింత కష్టాల పాలు చేయడం ఎంతవరకు సమంజసం? ఇంతవరకు మీరు ధర్మప్రభువుగా కీర్తి గడించారు. ఎన్ని సమస్యలు వచ్చినా ధర్మ పథం వీడలేదు. ఇప్పుడు కూడా ధర్మాన్ని ఆచరించి మీ మిత్రుడిని ఇక్కట్లపాలు చేయకండి,” అని సలహా ఇచ్చింది.\nమహారాణి చెప్పింది సావకాశంగా విన్న మహారాజు చిన్నగా నవ్వాడు. మరునాడు సాగరభూషితుడిని రప్పించి తన దగ్గరున్న పచ్చల హారం బహుమతిగా ఇచ్చాడు.\nకొద్ది రోజుల్లోనే కాళిందీ రాజ్యం సర్వ సైన్యాధిపతి విషజ్వరం బారినుంచి కోలు కుని సమరోన్ముఖుడయ్యాడు. ఎందుకనో, శత్రు రాజు జయవర్ధనుడు వెనుకంజ వేసి యుద్ధ ప్రయత్నం మానుకున్నాడు.\nఅంతే కాదు- చిత్రంగా సాగరభూషి తుడు మొదలుపెట్టిన చిన్న వ్యాపారం పెద్దదై అతను ఏడాది తిరిగేసరికి పూర్వ స్థితికి చేరుకున్నాడు.\nఅంతవరకూ కథ చెప్పిన బేతాళుడు, 'రాజా, పచ్చల హారం ఎవరి దగ్గరుంటే వాళ్లు ఆరోగ్యం చెడి సంపద పోగొట్టుకుని అష్ట కష్టాలు అనుభవించారు, అది తెలిసి కూడా మహారాజు ఆ పచ్చల హారాన్ని తన మిత్రుడికి ఇవ్వాలనుకోవడం మిత్రద్రోహం కాదా? మహారాణీ మాటలను బట్టి శివ చంద్రుడు ధర్మప్రభువు అని తెలుస్తున్నది. అంతటి ధర్మమూర్తి అటువంటి నీచకార్యా నికి ఎందుకు ఒడిగట్టాడు? మరొక చిత్ర మైన విషయం ఏమిటంటే, అందరిపై దుష్ప్రభావం చూపిన పచ్చల హారం సాగర భూషితుడిని చేరినంతనే ఎందుకు సకల సంపదలు కలిగించింది? దాని దుష్ప్ర భావం తెలుసుకున్న సాగరభూషితుడు ఏవైనా శాంతులు జరిపించడం, లేక మరె వరికైనా అంటగట్టడం చేసి ఉంటాడా? ఈ సందేహానికి కారణం తెలిసి కూడా చెప్పక పోయావంటే నీ తల వెయ్యి తునకలవు తుంది' అన్నాడు.\nఅందుకు విక్రమార్కుడు, 'బేతాళా! పచ్చల హారం ఎవరిదగ్గర ఉంటే వారి స్థితి గతులను అది మారుస్తుంది. ఆరోగ్యంగా ఉన్నవారు అనారోగ్యం పాలవడం, సుఖాల్లో ఉన్నవారు కష్టాల పాలవడం జరుగు తుంది. మహారాజు మిత్రుడు సాగరభూషి తుడి పరిస్థితి ఏమంటే వ్యాపారంలో నష్ట పోయి, అనారోగ్యంతో బాధపడుతూ, అష్ట కష్టాలు పడుతున్నాడు. మంచి స్థితిలో ఉన్న వారికి హాని కలిగించే పచ్చల హారం, చెడ్డ పరిస్థితుల్లో ఉన్న వారికి మంచి చేయ గలదన్న సునిశిత దృష్టితోనే మహారాజు దాన్ని తన మిత్రుడైన సాగరభూషితుడికి కానుకగా ఇచ్చాడు. అతడు ఊహించినట్లే సాగరభూషితుడికి పట్టిన అనారోగ్యం, కష్టాలు వదిలిపోయాయి. ఆరోగ్యం, సంప దలూ చేకూరాయి. అందువలన ఇందులో మిత్రద్రోహం ప్రసక్తి లేదు. అలానే మహా రాజు ధర్మం వీడి ప్రవర్తించడం జరగలేదు. అసలీ సంగతులేవీ తెలియని సాగరభూషి తుడు పచ్చలహారానికి శాంతి జరిపించడం కానీ, మరొకరికి అంటగట్టడం గానీ జరిగే ప్రసక్తే లేదు,” అని చెప్పాడు.\nరాజుకు ఈ విధంగా మౌనభంగమై, సరైన సమాధానం రావడంతో బేతాళుడు మరలా చెట్టెక్కాడు. (కల్పితం)",
            "book_page_end": 16,
            "story_id": "2011_10_06",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "పదహారువేల రూపాయలు",
            "book_page_start": 17,
            "pdf_page_start": 17,
            "pdf_page_end": 20,
            "author": "వై. జయలక్ష్మి",
            "genre": "సామాజిక కథ",
            "moral": "మోసంతో కూడబెట్టిన సొమ్ము శాశ్వత ఆనందాన్ని ఇవ్వదు. రహస్యంగా దాచిన ధనం ఎప్పటికీ మనకు ఉపయోగపడదు.",
            "keywords": [
                "స్నేహం",
                "మోసం",
                "వ్యాపారం",
                "డబ్బు",
                "దివాలా",
                "ముంతలు"
            ],
            "characters": [
                "గవర్రాజు",
                "వెంకటేశం",
                "శోభనాద్రి",
                "కావమ్మ"
            ],
            "locations": [
                "గన్నవరం"
            ],
            "content": "గన్నవరంలో గవర్రాజు ఒక గృహస్తు. వెంకటేశం, శోభనాద్రీ అని ఆయనకు ఇద్దరు స్నేహితులు ఉండేవారు.\nగవర్రాజు ధనవంతుడు. ఈ సంగతి కనిపెట్టే వెంకటేశం, శోభనాద్రి ఆయనతో స్నేహం చేశారు. 'మీ డబ్బును పెట్టెలో పెట్టి దాస్తే ఏమిటి లాభం? దాన్ని పెట్టు బడిగా పెట్టి వ్యాపారం చేస్తే, రూపాయకు పదిరూపాయలు చొప్పున లాభం వస్తుంది' అని సలహా చెప్పారు. ‘నాకు ఏ వ్యాపా రమూ చేతకాదు.' అన్నాడు గవర్రాజు. 'మీరు పెట్టుబడి పెట్టండి, వ్యాపారమంతా మేము నడుపుతాము,' అన్నారు వాళ్లు.\nగవర్రాజు సొమ్ముతో వ్యాపారం ప్రారం భమయింది. స్నేహితులనిద్దరినీ నమ్మి, ఆయన అంతా వాళ్లపైన వదిలి పెట్టే శాడు. వాళ్లు అసలూ, లాభమూ అపహ రించి వేసి, వ్యాపారంలో నష్టం చెప్పి ఆయనను దివాలా తీయించారు.\nతన సొమ్ము అపహరించి, చెరి ఒక ఐదు వేలూ బ్యాంకులో వేసుకున్నారని గవర్రాజుకి ఆఖరున గాని తెలిసింది కాదు. వారు తనకు ద్రోహం చేశారని తెలిసి కూడా ఆయన వాళ్లనేమీ అన లేదు. వాళ్లను ఎప్పటిలాగే స్నేహభావం తోనే చూస్తూవచ్చాడు.\nకొంతకాలానికి ఆయనకు జబ్బు చేసి మంచంపట్టాడు. ఇంక ఎన్నాళ్లో బ్రతక నని తోచి ఆయన శోభనాద్రిని రమ్మని కబురు పంపించాడు. అతడు రావడం తోనే ఆయన ‘శోభనాద్రి! నువ్వు నాకొక ఉపకారం చేసి పెట్టాలోయ్,' అన్నాడు.\n“ఏమిటి?” అని అడిగాడు శోభనాద్రి.\n‘నా రోజులు దగ్గిరపడ్డాయి. నేను పోయేముందు ఏ సొమ్ము ఎక్కడ ఉన్నదీ నా భార్యకు చెప్పవలసిన సమయం వచ్చింది. కాని, మా ఆవిడ వట్టి దుబారా మనిషి, సొమ్ము చేతికి వస్తే మూడు నిమిషాలలో ఖర్చు చేసేస్తుంది,' అన్నాడు.\nఆయన వద్ద ఇంకా సొమ్ము ఉందని తెలియడంతో శోభనాద్రికి నోరూరింది. ఇన్నాళ్ల నుంచి చెప్పాడు కాడే అనుకుని ‘నిజమే ఆడదాని చేతి అర్థమూ, మగ వాని చేతి బిడ్డా మన్నవు అన్న సౌమ్యం ఊరికే పుట్టిందా?' అన్నాడు.\n‘వ్యాపారంలో పోయింది పోగా నా వద్ద ఇంకా పదహారువేల దాకా ఉంది. ఆ రూపాయలను వెయ్యి వెయ్యి చొప్పున ముంతలలో పోసి, మాయింటి నాలుగు గదులలోనూ ఒక్కొక్క ముంత ఒక్కొక్క మూలని పాతిపెట్టాను. పదహారు ముంత లున్నాయని నా భార్యకు ఒక్కమాటుగా తెలియనివ్వకూడదు. నువ్వు చెయ్యవ లసిన ఉపకారమేమిటంటే..' అని ఊరు కున్నాడు గవర్రాజు.\n‘చెప్పండి, చెప్పండి!' అంటూ తొందర పెట్టాడు శోభనాద్రి.\n‘మధ్య మధ్య మా ఇంటి పరిస్థితులు కనుక్కుని వెడుతూ ఉండు. నా భార్య డబ్బు లేక ఇబ్బంది పడుతోంది అని తెలి యడంతోనే ఒక ముంత మాట చెప్పి ఆ సొమ్ము తవ్వుకోమను. ఆ సొమ్ము పూర్తి అయేవరకూ దానికి తక్కిన ముంతల మాట చెప్పవద్దు,' అన్నాడు గవర్రాజు.\n‘ఈ ముంతల రహస్యం నువ్వు ఎవరికీ తెలవనివ్వకూడదు. వెంకటేశానికి కూడా చెప్పకు. వాడంటే నాకు ఏమాత్రం నమ్మకం లేకనే నీకు కబురు చేయించాను,' అని కూడా అన్నాడు గవర్రాజు.\n‘తప్పకుండా చేస్తాను. మీరు నన్ను నమ్ముకుని ఇంక నిశ్చింతగా ఉండ వచ్చు. ఈపాటి దానికేనా ఇంత మాత్రం!' అని చెప్పి, శోభనాద్రి వెళ్లిపోయాడు. ఆ సాయంత్రమే గవర్రాజు తన రెండవ స్నేహితుడైన వెంకటేశాన్ని రప్పించి, ఆ ముంతల రహస్యాన్ని వాడితో కూడా చెప్పాడు. శోభనాద్రిని కోరినట్లే, ‘ఈ ఉపకారం నాకు నువ్వు చెయ్యాలి. ఈ రహస్యాన్ని నువ్వు శోభనాద్రికి కూడా తెలియనివ్వకూడదు. వాడంటే నాకు ఏమాత్రం నమ్మకం లేకనే నీకు కబురు చేయించాను,' అన్నాడు.\n‘వాడికెందుకు తెలవనిస్తాను? ఇంక మీరు నిశ్చింతగా ఉండవచ్చు. వ్యవహా రమంతా నేను చూసుకుంటాను,' అని నమ్మకంగా అన్నాడు వెంకటేశం.\nకొన్నాళ్లకు గవర్రాజు చనిపోయాడు.\nఆ తర్వాత ఒక రోజు కావమ్మ శోభనాద్రితో, ‘డబ్బుకు ఇబ్బందిగా ఉంది. పాతిక రూపాయలు కావాలి,' అని అడిగింది.\n‘నాదగ్గిర సొమ్ము ఎక్కడిది? అంతే కాకుండా మీరు మాత్రం అప్పు చేసి ఎన్నాళ్లు గడపగలరు? మీ ఇల్లు అమ్మేస్తే ఒక వెయ్యి రూపాయలు వస్తుందే. అలా చెయ్యకూడదా?” అన్నాడు శోభనాద్రి.\n‘నాకీ ఆలోచన తోచిందే కాదు. అమ్మే టట్లయితే రాత్రి నిశ్చయించుకు చెబు తాను,' అన్నది ఆవిడ. ఈ సంగతి ఇలా ఉండగా, ఆ సాయంత్రమే వారింటికి వెంకటేశం వెళ్లాడు.\n‘శోభనాద్రి ఇల్లు అమ్మితే వెయ్యిరూ పాయలు వస్తుందన్నాడు,' అని ఆవిడ ఆ సంగతి అతడితో చెప్పింది. అందుకు వెంకటేశం, 'వెయ్యేమిటి? మీరే అమ్మ దలుచుకుంటే నేను పదిహేను వంద లిస్తాను,” అన్నాడు.\nమర్నాడు పొద్దుట మళ్లీ వచ్చిన శోభ నాద్రితో కావమ్మ వెంకటేశం సంగతి చెప్పింది.\n‘నేను రెండువేలిస్తాను,” అన్నాడు శోభనాద్రి. పదహారు వేల రూపాయలు ముంతలలో ఉన్న ఇంటిని రెండు వేలిచ్చి కొంటే నష్టమేమిటి గనుక?\nమామూలు ప్రకారం ఆ సాయంత్రం వచ్చిన వెంకటేశం రెండు వేల ఐదువం దల వరకూ ఇస్తానన్నాడు. ఈ విధంగా రోజురోజుకీ వాళ్లిద్దరి మధ్యా పోటీ వచ్చి పాట పెరిగింది. ఆఖరికి శోభనాద్రి పదివేలు ఇస్తానన్నాడు. పదహారు వేల రూపాయలలో పదివేలు పోతే ఆరు వేలున్నాయిగా మరి!\nకావమ్మ తెలివితక్కువది కాదు. వెంక టేశం ఇంకా ఏమైనా ధర పెంచుతా డేమో అని చూసింది.\nవెంకటేశం ధర పెంచలేదు. శోభనా ద్రిని కలుసుకుని, “ఏమిరా, ఆ ఇంటికి పదివేలిస్తానన్నావుట! ఏం పాముకుం దామని?' అన్నాడు మందలిస్తూ.\n‘నువ్వేం పాముకుందామని ధర పెంచావు?' అని ముదలకించాడు శోభ నాద్రి.\nవాళ్లు ఒకళ్లనొకళ్లు చూసి చిరునవ్వు నవ్వుకున్నారు. అసలు రహస్యం వాడికె లాగో తెలిసిపోయిందని వీడూ, వీడికె లాగో తెలిసిపోయిందని వాడూ గ్రహిం చారు.\nఆఖరికి వెంకటేశం, ‘పదివేలు ఎక్కడి నుంచి తెస్తావు? బ్యాంకులో నీకు ఐదు వేలే కదూ ఉన్నాయి?' అన్నాడు.\n“నీకు కూడా బ్యాంకులో ఐదువేలు న్నాయిగా? ఆ సొమ్ము నాకు బదు లియ్యి. వారంలో తీర్చేస్తాను,” అన్నాడు శోభనాద్రి. ‘అదేమీ కుదరదు. నీ ఐదు వేలూ, నా ఐదువేలూ చేర్చి, ఆ ఇంటిని మనిద్దరిపైనా రాయించుకుందాం,” అన్నాడు వెంకటేశం, 'సరే' అన్నాడు శోభనాద్రి.\nఅదివరలో గవర్రాజుకు ద్రోహం చేసి అపహరించిన ఆ పదివేలూ తెచ్చి వాళ్లి ద్దరూ కావమ్మగారి ఒడిలో పోసి, ఇల్లు రాయించుకున్నారు.\nతరువాత వాళ్లిద్దరూ చెరి ఒక గునపం చేత పుచ్చుకుని గది మూలలు తవ్వటం మొదలెట్టారు. ఎంత తవ్వినా ఒక్క ముంతయినా కనిపిస్తేగా?",
            "book_page_end": 20,
            "story_id": "2011_10_07",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మతాబుల మతలబు",
            "book_page_start": 21,
            "pdf_page_start": 21,
            "pdf_page_end": 24,
            "author": "ఆదూరి హైమవతి",
            "genre": "సామాజిక కథ",
            "moral": "దీపావళి పండుగ ఆనందం పేరుతో ఇతరులకు ఇబ్బంది, పర్యావరణానికి హాని కలిగించకూడదు. ముఖ్యంగా పిల్లలు బాధ్యతగా మసలుకోవాలి.",
            "keywords": [
                "దీపావళి",
                "టపాసులు",
                "కాలుష్యం",
                "ప్రమాదం",
                "బాధ్యత",
                "పేదరికం"
            ],
            "characters": [
                "మాధవయ్య",
                "చేతన",
                "చిన్మయ",
                "సూర్యం",
                "వాసుదేవరావు",
                "నరసింహం",
                "వాసు తాత"
            ],
            "locations": [
                "గ్రామం",
                "పట్నం"
            ],
            "content": "మాధవయ్య గుమ్మంలో అడుగుపెట్టగానే చేతన, చిన్మయ వచ్చి, ‘చూడండి తాతగారూ! మా స్నేహితులంతా బోల్డుబోల్డు, మతా బులు, చిచ్చుబుడ్లు, టపాసులు కొను క్కుంటే నాన్న ఈ ఏడూ ఏమీ కొనరట!, ఇప్పటివరకూ మేం చిన్నవాళ్ళమని కేవలం కాకర పువ్వొత్తులు మాత్రమే కొనేవారు, ఇప్పుడు పెద్దయ్యాం, పదేళ్ళొచ్చాయి, మీరన్నా చెప్పరా! తాతగారూ!' అంటూ ఆయన కాళ్ళు చుట్టేసుకున్నారు. వాళ్ళమ్మ అనసూయమ్మ ‘ఉండండర్రా! తాతగారిని లోపలికి రానివ్వండి, మీ పితూరీలు గుమ్మం లోనేమొదలెట్టేశారా?' అంటూ వారిని వారిం చింది.\nమాధవయ్య వారిద్దరినీ లోనికి తీసుకెళ్ళి “మీకు డబ్బులతో కొనక్కరలేని ఢాం టపా సులూ, అంటించకుండానే పూలు చిమ్మే చిచ్చుబుడ్లూ, వెలిగించకుండానే వెలిగి పోయే వెండితీగలూ, ఇంకా చాలా చాలా మతాబులు చూపుతాను సరా!' అనివారికి పల్లెనుండీ వాళ్ళ బామ్మ స్వయంగా చేసి పంపిన దీపావళి మిఠాయిలు అందించాడు. పిల్లలిద్దరూ మిఠాయిలు చేతికి అందగానే అన్నీమరచి అవి తినడంలో పడ్డారు.\n‘అమ్మా! అనసూయా! ముందుగా అను కున్నట్లే పిల్లలిద్దరినీ దీపావళికి నా వెంట తీసుకెళ్ళనే వచ్చాను, మరునాడే తెచ్చి దింపు తాను,' అని చెప్పి, ఆమె ముందుగానే సర్ది ఉంచిన వారి బట్టల సంచీతో మాధవయ్య పిల్లలతో కార్లో బయల్దేరాడు. కారు సాగగానే ‘తాతగారూ! వెలిగించకుండానే వెలిగే వెండి తీగలూ..' అని మొదలెట్టిన పిల్లలతో ‘ఆగం డాగండి! అంత తొందరైతే ఎలా? ఆపనిమీదే ఉన్నాగా.. ముందుగా మీకో కథ చెప్పనా?’ అని మాధవయ్య అనగానే పిల్లలిద్దరూ 'ఓ... కథంటే మాకెంతో ఇష్టం చెప్పండి తాత గారూ!' అని సరదా పడ్డారు.\n‘అనగనగా ఒకగ్రామంలో సూర్యం అని మీలాంటి పిల్లవాడు ఉండేవాడు. వాడికి మీలా దీపావళి పండుగంటే మహా సరదా. టపాసులు కాల్చడానికి ఎంతో ఇష్టపడేవాడు వాళ్ళనాన్నను టపాసులు కొనమని మహా గోలపెట్టేవాడు. సూర్యం నాన్న టపాసులకు ధనం వృధాచేయరాదనీ ఆ ధనంతో ఎవరికైనా పేదలకు సాయం చేయాలనీ చెప్పేవాడు, టపా సులు కాల్చేప్పుడు పెద్దవారు దగ్గరుండాలనీ కూడా చెప్పేవాడు, ఎందుకంటే ముఖ్యంగా పల్లెల్లో అన్నీ పూరిళ్ళే ఉండేవి ఆరోజుల్లో. అసలు పండగంటే టపాసులు ఎందుకు కాలుస్తారో మీకు తెలుసా?' ప్రశ్నించాడు మధవయ్య.\n‘పండగంటే.. పండగే! టపాసులు కాలిస్తే సరదాగా ఉంటుంది. మొన్న ప్రపంచ కప్పు గెలిచినందుకు అందరూ టపాసులు కాల్చడం మేము టివిలో చూశాం. ఎన్నికలు జరిగిన పుడు గెలిచిన వారు టపాసులు కాల్చడమూ టి.వి.లో చూశాం. సంతోషం కలిగితే టపా సులు కాల్చరా ఏం?' అన్నారు చేతన, చిన్మయ.\n“మరి దీపావళికి ఎందుకు టపాసులు కాలుస్తారో తెలుసా?’\n‘అదేమో అందరూ కాలుస్తారు గనుక మేమూ కాల్చాలని అనుకుంటున్నాం. ఇప్పటి దాకా మానాన్న ఎప్పుడూ టపాసులు కొననే లేదు. ఎంతసేపూ అమ్మటి.వి.లో చూపడం తప్ప. మా నేస్తగాళ్ళంతా 'మేము వెయ్యి రూపాయలకు కాల్చాం,' అంటే మరొకరు “మేము మూడువేలకు కాల్చాం' అంటారు.\n‘సరే! అసలు టపాసులు ఎందుకు కాల్చాలో ముందు తెల్సుకోండి, పూర్వం నరకాసురుడనే రాక్షసుడు, దేవుని ప్రార్ధించి, తల్లి చేతులోతప్ప చావులేని వరాలుపొంది, ఆ వర గర్వంతో విర్రవీగి అందరినీ బాధించే వాడు, అంతా వెళ్ళి విష్ణుమూర్తిని అర్థించగా, ఆయన వారికి అభయం ఇచ్చి కృష్ణునిగా సత్యభామతో కలసి వెళ్ళి ఆ నరకాసురుని సత్యభామచేత వధింపచేస్తాడు. ఎందుకంటే ఆమె భూదేవి అవతారం, నరకాసురుని తల్లి భూదేవి, అది అతడికి తెలీదు. ప్రజలంతా అప్పటివరకూ ఆ నరకాసురుని భయంతో ఇళ్ళలో దీపాలు సైతం పెట్టుకోక చీకటి ఇళ్ళలో ఉండేవారట, నరకాసురుని మరణం తర్వాత ప్రజలంతా ఆనందంగా ఇళ్ళలోనూ, ఇళ్ళముందు దీపాలు వెలిగించుకుని టపా సులు, మతాబులు కాల్చుకున్నారుట.\nఐతే ఈ టపాసుల వలన వీలైనంత వరకూ వాతావరణం దెబ్బ తినకుండా చూడటం మనకర్తవ్యం. మీకింకో విషయం తెలుసా? వేపనూనెకు ఆముదం, ఆవనూనె కలిపి వత్తి వేసి దీపాలు వెలిగిస్తే అసలు దోమలే రావు మరి. ఇంకా ఎండువేపాకు, ఆవాలు, ఆవ ఆకులు కలిపి మంటవేస్తే ఆ పొగకు దోమలు పారిపోతాయి.’\n'బావుంది తాతగారూ! మాకు తెలీనివి ఎన్నో చెప్పారు. మరైతే మానాన్న ఎందుకని టపాసులు, మతాబులు కొనడానికి ఇష్టప డటం లేదో మీరు చెప్పనే లేదు.’\n‘ఇదిగో అక్కడికే వస్తున్నా.. ఇందాకసూర్యం గురించిన కథ మొదలెట్టానా, ఓమారేమైం దంటే వాడు వాళ్ళ నాన్నకు తెలీకుండా స్నేహి తుడు వాసు ఇంట్లో మతాబులు చుట్టడా నికి బొగ్గుపొడి, సురేకారం, గంధకం ఇంకా కొన్ని రసాయనాలు తెచ్చి రహస్యంగా పని మొదలెట్టారు. అవి చుట్టడానికి కాయితం అవసరమై, మరునాటికి ఆపని వాయిదా వేసుకుని అవన్నీ దాచి వచ్చారు.\nఆరోజు రాత్రి సూర్యం పక్కింటి వారు పట్నం నుండీ తెచ్చిన అవ్వాయి చువ్వాయిలు కాలుస్తున్నపుడు ఒకటి వెళ్ళి పక్కనున్న వాడి స్నేహితుడు వాసు ఇంటిమీద పడటంతో, ఆ ఇంట్లో వీళ్ళు దాచి ఉంచిన రసాయనాలు ఉండటం, అది పూరి ఇల్లు కావడంతో అంటుకుని కళ్ళులేని డబ్బై ఏళ్ళ వాసు తాత బయటికి రాలేక చనిపోయాడు.\nఅప్పటి నుండీ సూర్యానికి టపాసులు కాల్చే దీపావళి అంటే భయం, అంతేకాక తమ తెలివి తక్కువ పని వలన వాసు తాత మరణించాడనే పాపభీతితో బాధ పడుతుం టాడు. వాసు సైతం ఆనాటి నుండీ సూర్యంలా ఈ టపాసుల పండుగను మానేశాడు. ఆ ఇద్దరికి మాత్రమే తాము చేసినపని తెలుసు. పెద్దలకు తెలీకుండా చేయటం ఎంత ప్రమా దమో అర్థమై ఆనాటినుండీ అల్లరి చిల్లరి తనం మానేసి చక్కగా చదువుకోసాగారు.\nతర్వాత కొన్నాళ్ళకు వాసు మనస్సులో దాచుకోలేక తన తండ్రితో చెప్పి ఏడ్చాడు. వాసు తండ్రి అతడిని క్షమించాడు, నిజం చెప్పినందుకు. ఆపై వారిద్దరూ ఎప్పుడూ దీపావళి మతాబులు కాల్చనేలేదు. ఆ వాసే మీ నాన్న వాసుదేవరావని మీరీపాటికి గ్రహిం చారనుకుంటాను.. మీకిపుడు మతాబుల వలన జరిగే ప్రమాదం అర్థమైందనుకుం టాను' అన్నారు మాధవయ్య.\nఇలా వారు మాట్లాడుతుండగా కారు ఒక మురికి కాలువవద్దకు రాగానే 'గోపీ! కారు ఆపు' అని మాధవయ్య కారుదిగి, పిల్లలిద్దరినీ దింపి, ఒక చెట్టు కిందకు చేరి ‘నరసింహం! నారాయణా! రండి, వారందరినీ తీసుకు రండి!' అని కేక వేయగానే 60ఏళ్ళ నరసింహం ‘వస్తున్నానయ్యా' అంటూ 30 మంది పిల్లలను తీసుకుని వచ్చాడు.\nపిల్లలిద్దరూ వారిని పరికించి చూశారు. నిక్కర్లున్న వారికి చొక్కాలు లేవు, చొక్కాలున్న వారికి నిక్కర్లు లేవు. ఆడపిల్లలు సైతం చిరి గిన గౌన్లతో చింపిరి జుట్టుతో విచారంగా ఉన్నారు. వారినిచూసి, పిల్లలిద్దరూ తమ బట్టల వంక చూసుకుని ముఖాముఖాలు చూసుకున్నారు.\nప్రతి పండుక్కీ తమ స్నేహితులతో పోల్చు కుని ఇంకా ఖరీదైన బట్టలు కొన్లేదని అమ్మతో జగడమాడటం గుర్తువచ్చి వారికి సిగ్గేసింది.\nమాధవయ్య కారులోని సంచీలన్నీ గోపీ దింపగా, వాటిలోంచీ కొత్తచొక్కాలూ, నిక్కర్లూ గౌన్లూ, పరికిణీలూ, తీసి పిల్లలచేత వారం దరికీ ఇప్పించాడు. అవన్నీ వారు ధరించాక, అందరికీ తలనూనెలు రాయించి దువ్వించి వారిని వరుసల్లో నిలిపి చాలా ఫోటోలు తీశారు.\nఅందరికీ మిఠాయిలూ, పండ్లూ పంచగా అవి తింటున్న వారి వెలిగే ముఖాలు చూపి, ‘ఇవిగో వెలిగించకనే వెలిగే వెండితీగలూ, మండించకనే మండే మతాబులూ, కాల్చ కుండానే కాలే కాకరపువ్వొత్తులూ, పూలు చిమ్మే చిచ్చుబుడ్లూ చూస్తున్నారా? మీకు నచ్చాయా?' అని అడిగారు.\nపిల్లలు తాత చేతులు పట్టుకుని 'తాత గారూ! ఇహ మేమెప్పుడూ ప్రతి పండుక్కీ కొత్త బట్టలూ, దీపావళికి మతాబులూ అడ గనే అడగం, అమ్మానాన్నలను ఇబ్బంది పెట్టం, ఆ డబ్బంతా మా‘కిడ్డి' బ్యాంకుల్లో దాచి ఇక్కడి ఈ మతాబులూ, కాకరపువ్వొ త్తులే చూస్తాం సరేనా! చాలా కృతజ్ఞతలు తాతగారూ! మాకు మంచి మతాబులు చూపినందుకు' అన్నారు ఆనందంగా.",
            "book_page_end": 24,
            "story_id": "2011_10_08",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం – 23",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "పంచతంత్ర కథ",
            "moral": "దైవ నిర్ణయం, నిబంధనలు పాటించటం, మంచి పనులు చేయటం ఎప్పుడూ సరైనవి.",
            "keywords": [
                "నాగకుమారుడు",
                "బ్రాహ్మణుడు",
                "పాము",
                "పెళ్లి",
                "దైవనిర్ణయం",
                "పుష్పకం"
            ],
            "characters": [
                "దేవశర్మ",
                "నాగకుమారుడు",
                "వధువు",
                "పుష్పకం",
                "యముడు"
            ],
            "locations": [
                "రాజగృహం",
                "కుట్కుటం నగరం"
            ],
            "content": "రాజగృహం అనే నగరంలో దేవశర్మ అనే బ్రాహ్మణుడు ఉండేవాడు. బిడ్డలు లేరని ఆయన భార్య, ఇతరుల పిల్లలను చూసి నప్పుడల్లా, గుండెలు పగిలేటట్టు ఏడ్చేది. బ్రాహ్మణుడికి భార్య అంటే చాలా ప్రేమ.\nఒకనాడు ఆయన ఆమెతో, 'ప్రేయసీ, నువ్వింక ఏడవటం మాను, నేను పుత్ర కామేష్టి చేస్తాను. అప్పుడు ఎవరో దేవుడు ప్రత్యక్షమై, శ్రవణానందంగా, ఓయీ, బ్రాహ్మణా, సౌందర్యంలో అందరినీ మించగలవాడూ, దీర్ఘాయువూ, ఎడతెగని అదృష్టం గలవాడూ అయిన కొడుకు నీకు కలుగుతాడు, అంటాడు,” అన్నాడు.\nఈ మాట విని బ్రాహ్మణుడి భార్య పర మానంద భరితురాలై, ‘తథాస్తు,' అన్నది.\nబ్రాహ్మణుడు యధావిధిగా పుత్ర కామేష్టి చేశాడు. ఆయన భార్య గర్భవతి అయింది. ఆమె ప్రసవించి, కొడుకును కనటానికి మారుగా ఒక పామును కన్నది.\nఆ పామును చూడగానే, పురుడు పోసిన అమ్మలక్కలు, 'ఛీ, ఛీ, అవతల పారె య్యండి,' అన్నారు.\nకాని, ఆ ఇల్లాలు కడుపు తీపి కొద్దీ అంతపని చెయ్యక, ఆ పామును ఆప్యా యంగా దగ్గిరికి తీసుకుని, శ్రద్ధగా నీళ్లు పోసి, ఒక శుద్ధమైన కొత్త కుండలో ఉంచి దానికి పాలూ, వెన్నా పెడుతూ వచ్చింది. పుష్టికరమైన ఈ ఆహారంతో పాము విపరీ తంగా పెరిగింది.\nకొద్ది సంవత్సరాలు గడిచాక, పొరు గింటివారి అబ్బాయికి పెళ్లి జరిగింది. ఇది చూసి బ్రాహ్మణుడితో ఆయన భార్య, ‘మీకు నా చింత ఏమీ లేనే లేదు. మనవాడి పెళ్లిమాటైనా ఆలోచించారు కారు.' అని కళ్లు ఒత్తుకున్నది.\nదానికి బ్రాహ్మణుడు, 'ప్రేయసీ, పాముకు ఎవరు పిల్లనిస్తారు? పాతాళానికి పోయి నాగకన్యకు ఇయ్యమని వాసుకిని ప్రార్థించవలసిందే గాని,” అన్నాడు.\nఈ మాటకు భార్య హృదయవిదారంగా ఏడ్చేసరికి, ఆ బ్రాహ్మణుడు భార్య పట్ల గల ప్రేమ కొద్దీ, తమ నాగకుమారుడికి వధువును వెతుకుతూ ప్రయాణమయ్యాడు.\nచాలా నెలల అనంతరం ఆయన చాలా దూరాన ఉన్న కుట్కుటం అనే నగరం చేరుకుని, అక్కడ ఉండే తన మిత్రుడూ, బంధువూ అయిన ఒక సంపన్నుడి ఇంటికి వెళ్లాడు. ఆయన స్నానం చేసి, భోజనం చేసి, ఆ రాత్రి అక్కడే నిద్రపోయాడు. మర్నాడు ఉదయం ఆయన తిరిగి ప్రయాణమవు తుండగా ఆయన మిత్రుడు, ‘ఇక్కడికి ఏం పనిమీద వచ్చావు? ఎక్కడికి బయలు దేరుతున్నావు?' అని అడిగాడు.\n‘నా కొడుక్కు వధువు కోసం చూస్తూ వచ్చాను,” అన్నాడు బ్రాహ్మణుడు.\n‘అలా అయితే నా అందాల కూతుర్ని నీ కోడలిగా చేసుకో. నువ్వూ నేనూ, ఒకే స్థితి గల వాళ్లం. ఒకే కులం వాళ్లం. ఎరిగిన వాళ్లం,' అన్నాడు మిత్రుడు.\nబ్రాహ్మణుడు ఇందుకు సంతోషంగా ఒప్పుకుని, వధువునూ, ఆమె తాలూకు దాసదాసీలనూ వెంట తీసుకుని రాజ గృహానికి తిరిగి వచ్చాడు.\nపెళ్లి కూతురి అసాధారణ అందచం దాలు చూసి, ఆమెను పాముకిచ్చి పెళ్లి చేస్తున్నారని వినీ జనం తండోపతండాలుగా పోగయారు. ఆ పిల్లను చూడగానే వాళ్లకు జాలి కలిగింది.\nవాళ్ళామె పరివారంతో, ‘ధర్మం ప్రకారం నడుచుకునే సజ్జనులమని చెప్పుకునే వాళ్లు ఎక్కడున్నా రత్నంలాంటి, ఈ పిల్లను వెధవ పాముకు ఇచ్చి పెళ్లి చెయ్యటం కద్దా?' అన్నారు.\nదాసదాసీలు ఈ దారుణ వార్తను వెంటనే వధువుకు చెప్పారు. చుట్టూ మూగిన జనం ఆ పిల్లను గురించి బాధపడ్డారు. వారిలో పెద్దలు, ‘ఈ పిల్లను బలాత్కారంగా విడిపించి, తన ఇంట కూడా స్వేచ్ఛగా తిరగలేని ఆ దిక్కుమాలిన పాముకి భార్య కాకుండా చూడండి' అని అరిచారు.\nఅంతా విని ఆమె, ‘ఇంక చాలించండి! రాజులు తాము జారీ చేసిన ఆజ్ఞలను ఉపసంహరించుకోరని, మంచి వాళ్లు తాము చేసిన వాగ్దానాలను వెనక్కు తీసు కోరనీ, కన్యను దానం చెయ్యడమనేది ఒక్కసారే జరుగుతుందనీ పెద్దలు చెబు తారు. దైవనిర్ణయం జరిగి తీరుతుంది. పుష్పకం చావును దేవతలే నివారించలేక పోయారు,” అన్నది.\n“ఏమిటా పుష్పకం కథ?' అని చుట్టూ మూగిన వాళ్లు అడిగారు.\nఆ వధువు వారికి ఆ కథ ఇలా చెప్పింది.\nపుష్పకం కథ\nఇంద్రుడి వద్ద అనేక శాస్త్రాలలో ప్రావీణ్యం గల ఒక చిలుక ఉండేది. దాని పేరు పుష్పకం. ఒకసారి అది ఇంద్రుడి చేతిలో కూర్చుని కబుర్లాడుతూ, యముణ్ణి చూసి పారిపోయింది. ఎందుకలా చేశావని దేవ తలు పుష్పకాన్ని అడిగారు. ‘అన్ని ప్రాణు లకూ హాని కలిగించే వాణ్ణి చూసి పారిపోక ఏం చెయ్యను,' అన్నది పుష్పకం.\nఅప్పుడు దేవతలు యముడితో, ‘పుష్ప కాన్ని చంపకు,” అన్నారు.\n'నేను కాలుడి బంటును. నా చేతిలో ఏమీ లేదు. మీరు వెళ్లి కాలుణ్ణి అడగండి,’ అన్నాడు యముడు.\nకాలుణ్ణి అడిగితే, మృత్యువును అడ గమన్నాడు. దేవతలు మృత్యువును అడి గారు. కాని మృత్యువును చూడగానే పుష్పకం ప్రాణాలు వదిలింది. (ఇంకా వుంది)",
            "book_page_end": 27,
            "story_id": "2011_10_09",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "స్వార్థజీవి",
            "book_page_start": 28,
            "pdf_page_start": 28,
            "pdf_page_end": 30,
            "author": "బి.వి. పట్నాయక్",
            "genre": "నీతి కథ",
            "moral": "నిజమైన నాయకుడు తన స్వార్థం కంటే ప్రజా శ్రేయస్సును అధికంగా కోరుకుంటాడు. ప్రజా సంక్షేమం కోసం పాటుపడే త్యాగనిరతియే దేశభక్తి.",
            "keywords": [
                "విక్రమకేతుడు",
                "కరువు",
                "శిల్పి",
                "స్వార్థం",
                "దేశభక్తి",
                "ప్రజా సంక్షేమం"
            ],
            "characters": [
                "విక్రమకేతుడు",
                "మంత్రి",
                "శిల్పి"
            ],
            "locations": [
                "రాజ్యం",
                "అడవి"
            ],
            "content": "వర్షాలు కురవక కరువు ఏర్పడ్డంతో రాజ్యంలో పరిపాలన గాడిలో పెట్టడానికి సర్వశక్తులు ఒడ్డసాగాడు రాజు విక్రమకే తుడు. తాత్కాలిక నివారణోపాయాలతో ప్రజలకు సాయం అందిస్తున్నా ప్రజల్లో అసంతృప్తి ఇంకా మిగిలే ఉంది.\nరోజులు గడుస్తున్న కొలది ఖజానా ఖాళీ అవ్వసాగింది. ఇప్పుడు రాజ్యంపైకి కొత్త సమస్య వచ్చి పడింది. రాజ్య పొలి మేరల్లో ఉన్న అడవుల్లో క్రూరమృగాలు విచ్చలవిడిగా తిరుగుతూ ప్రజల్ని భయ భ్రాంతులకు గురిచేస్తున్నాయి.\nఅటవీ సంపద వినియోగించుకునే ప్రజలు అడవుల వైపు పోవడానికే భయప డుతున్నారు.\nప్రజల విజ్ఞప్తి మేర క్రూరమృగాల సంహారానికి ప్రత్యేక దళాలు నియమిం చాలనుకున్నాడు రాజు. నిధుల లేమి వెక్కి రించడంతో ఆ పని చేయలేకపోయాడు.\nపొదుపు చర్యలలో భాగంగా తనే వేటకు వెళ్లాలని నిర్ణయించుకుని మంత్రితో సంప్ర దించాడు.\n‘ప్రభూ రాజ్య ఆర్థిక పరిస్థితి ఆందోళన కరంగా ఉందని మీ ప్రాణాలను ఫణంగా పెట్టడం శ్రేయస్కరం కాదు. ఈ సమస్యకు పరిష్కారమార్గం ఇంకేదైనా ఆలోచిస్తే బాగుంటుంది,' అన్నాడు మంత్రి.\n‘ప్రజల కష్టాలలో స్పందించని పాల కుడు క్రూరుడితో సమానం. అటువంటి రాజు బతికి ఉన్నా లేనట్టే. నిరంతర ప్రజా సేవకుడు ప్రభువు. ఒక మంచి ప్రభువుగా ప్రజల ఆదరణ పొందడమే నా జీవితా శయం' అంటూ వేటకు బయలు దేరాడు విక్రమకేతుడు.\n‘ప్రభువును బట్టే మంత్రి' అంటూ విక్రమకేతుణ్ణి అనుసరించాడు మంత్రి.\nఇద్దరూ అడవిలో కొంతదూరం ప్రయా ణించాక పొదల చాటున పొంచివున్న పులి కనిపించింది. అది బాగా బలిసి ఉంది. అది తమపై దాడిచేసేలోపు అప్రమత్తమై బాణాన్ని సంధించాడు విక్రమకేతుడు.\nపులికి తగిలిన బాణం నేలపై పడింది. ఆశ్చర్యపోయి దగ్గరకు వెళ్లి చూశారు. అది ఒక శిల్పం. ఇంకొంచెం ముందుకు వెళ్లారు.\nఒక సింహం లేడిని నోట కరచుకుని నిల బడి ఉంది. తమతో పాటు తీసుకువచ్చిన గుర్రాలు ఆ సింహాన్ని చూసి విదిలిం చుకు పారిపోయాయి. రాజు బాణాన్ని గురి చూసి సంధించబోయాడు.\n‘ప్రభూ! ఇదీ శిల్పమే!' అన్నాడు మంత్రి. ముందుకువెళుతున్న కొలది జీవం ఉట్టిపడిన క్రూరమృగాల శిల్పసంపద అక్కడక్కడ కనిపించింది. ప్రజల్ని భయ భ్రాంతుల్ని చేయడానికి శత్రురాజులు పన్నిన పన్నాగమని మంత్రికి అనుమానం వచ్చింది. కాలినడకన కొద్ది దూరం నడిచాక ఆ ఇద్దరికీ ఒక చోట ఒక వ్యక్తి శిల్పానికి రంగులు అద్దుతూ కనిపించాడు.\nఇంతవరకు చూసిన శిల్పాలకు ఈ వ్యక్తికి సంబంధం ఉందని గ్రహించి 'ఎవరు నువ్వు?' అని గద్దించి అడిగాడు మంత్రి.\nఎదురుగా రాజూ, మంత్రీ కనిపించ డంతో రంగులు అద్దుతున్న వ్యక్తి గౌరవం కొద్దీ నిలబడ్డాడు.\n'నేను మీ రాజ్య పౌరుడిని. శిల్పాలను చెక్కి రంగులు అద్దడం నా వృత్తి,' అని సమాధానమిచ్చాడు శిల్పి.\n‘శత్రు రాజులతో చేతులు కలిపి ఈ పనిచేస్తున్నావా?' కోపంతో ప్రశ్నించాడు మంత్రి. ‘మాతృభూమిపై మమకారంలో ఈ పని చేస్తున్నాను. శత్రురాజులతో నాకు సంబంధం లేదు. కళను ప్రదర్శించడంలో నా దేశప్రతిష్టను నిలబెట్టాను,' గర్వంగా చెప్పుకున్నాడు శిల్పి.\n“నీ చేతిలో ముస్తాబైన సజీవ శిల్పాలను చూసి అభినందించక తప్పదు. కాని అదే సమయంలో నీవు దేశద్రోహానికి పాల్పడు తున్నావు. ఈ సజీవ శిల్పసంపదను చూసి భయకంపితులైన ప్రజలు అడవివైపు రావటం మానుకున్నారు. ప్రజల్ని భయ కంపితుల్ని చేయడం నేరమే గదా!' అని అడిగాడు విక్రమకేతుడు.\n‘తెలుసు ప్రభూ, ప్రజల్ని భయపెట్టా లనే ఈ శిల్పసంపద సృష్టించాను,' సమా ధానమిచ్చాడు శిల్పి.\n‘ఎంత ధైర్యం? ఏమి ఆశించి ఈ పని చేస్తున్నావు?” అంటూ ఒరలో కత్తి తీయ బోయాడు మంత్రి. ‘శాంతించండి. కరువు బారిన పడిన రాజ్యాన్ని సుభిక్షంగా ఉంచ డానికే ఈ ప్రయత్నం,” అన్నాడు శిల్పి.\n‘ఎలా?” అర్థం కాక అడిగాడు విక్రమ కేతుడు. ‘రాజ్యంలో వర్షాలు కురవకపోవ డానికి కారణం అంతరించిపోతున్న అడవు లని తెలుసుకున్నాను. ఒకప్పుడు అడవుల్లో క్రూరమృగాలు ఉండటం వలన అడవుల్ని నరకడానికి సాహసించేవారు కాదు ప్రజలు. ఇప్పుడు అడవుల్ని నరికి క్రూరమృగాల్ని సంహరిస్తున్నారు. క్రూరమృగాలు లేని అడవులంటే ప్రతి ఒక్కరికీ అలుసే! నరికి వేస్తున్న అడవుల్ని రక్షించకపోతే భావితరా లను చేజేతులారా భక్షించినవాళ్లమౌతాం. నా వంతుసాయం చేద్దామనే ఈ శిల్పసంప దను సృష్టించాను. ఇవి నిజమైన జంతు వలేనన్న భ్రాంతిలో ప్రజలు ఉన్నారు. అందుకే అడవి సమీపానికి రావడానికే భయపడుతున్నారు. ప్రజల తాకిడి తగ్గితే చెట్టు చేమ పెరిగి అడవులు వృద్ధి చెందు తాయి,' అన్నాడు శిల్పి.\nభావితరాల గురించి పరితపిస్తున్న శిల్పి దేశభక్తిని అభినందించాడు రాజు. ‘నీకేమి కావాలో కోరుకో?' అన్నాడు.\n‘ఈ రహస్యం కొన్నాళ్లపాటు ప్రజలకు తెలియకుండా మన ముగ్గురిమధ్యే ఉండి పోయే వరాన్ని ప్రసాదించండి' అన్నాడు శిల్పి.\n'ప్రజా సంక్షేమమే స్వార్థంగా బతికే దేశభక్తుడివి నువ్వు. ఇప్పటి నీ శ్రమకు ఫలితం భవిష్యత్తులో కురవబోయే వర్షాల న్నమాట.' అంటూ శిల్పిని ఆలింగనం చేసుకున్నాడు విక్రమకేతుడు.",
            "book_page_end": 30,
            "story_id": "2011_10_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "దొడ్డమనిషి!",
            "book_page_start": 31,
            "pdf_page_start": 31,
            "pdf_page_end": 32,
            "author": "డి.జానకి",
            "genre": "సామాజిక కథ",
            "moral": "సంపద కంటే మానవత్వం, ఇతరులకు సాయం చేయాలనే త్యాగనిరతి ఉన్నవారే నిజమైన గొప్ప మనుషులు.",
            "keywords": [
                "దొడ్డమనిషి",
                "స్నేహితులు",
                "కర్మాగారం",
                "త్యాగం",
                "సంతృప్తి"
            ],
            "characters": [
                "ఆనంద్",
                "అరవింద్"
            ],
            "locations": [
                "గుడి",
                "పట్టణం"
            ],
            "content": "‘హాయ్ ఆనంద్ ఎలా ఉన్నావు?' ఆనంద్ తనను పిలుస్తున్నది ఎవరా అని వెనుదిరిగి చూశాడు.\n‘ఓ.. ఎంత సుదినం.. అరవింద్నువ్వా? కుశలమేనా?' అంటూ స్నేహితుడిని ఆప్యా యంగా పలకరించాడు ఆనంద్. తాము న్నది గుడిలో అని మరిచిపోయి మిత్రులి ద్దరూ కౌగిలించుకున్నారు.\nవీళ్లిద్దరూ పదవ తరగతివరకు ఒకే పాఠశాలలో చదివారు. తర్వాత ఆనంద్ పైచదువుల కోసం సమీపంలోని నగరానికి వెళ్లాడు. తర్వాత అతడు ఇంజనీర్ అయి, ఒక పెద్ద సంస్థలో మంచి ఉద్యోగం సంపా దించాడు.\nఅరవింద్ ఇంజనీరింగ్లో డిప్లోమా పూర్తి చేసిన తర్వాత స్వంత పట్టణంలోనే చిన్న దుస్తుల కర్మాగారం పెట్టాడు. చుట్టు పట్ల గ్రామాల్లోని పేద మహిళలను ఉద్యో గాల్లోకి తీసుకుని నిజాయితీగా వ్యాపారం నిర్వహించేవాడు. మిత్రులిద్దరికీ పెళ్లిళ్లు జరిగి, పిల్లలు పుట్టారు. అయితే ఎవరు ఏ పని చేస్తున్నారన్నది వీరిద్దరికీ తెలియ కుండా పోయింది. చాలా కాలం తర్వాత కాకతాళీయంగా వీరిద్దరూ ఆలయంలో కలుసుకోవటం తటస్థించింది.\nపరస్పరం మాటలాడుకుంటుండగా ఆనంద్ తన జీవిత శైలిని మిత్రుడి జీవన శైలితో పోల్చుకోకుండా ఉండలేకపో యాడు. అరవింద్ పట్టణంలోని తన పాత ఇంటిలోనే కుటుంబంతో ఉంటున్నాడు. అరవింద్ సాదా జీవన శైలితో, తను బతు కుతున్న తీరును పోల్చుకున్నాడు ఆనంద్.\nవిలాసవంతమైన నివాస భవనం, కారు, కులీనురాలైన భార్య, కాన్వెంటుకు వెళు తున్న కుమారుడు. పోల్చుకోవడానికి కూడా వీల్లేనంత సంపన్న జీవితం తనది.\nతర్వాత అరవింద్ మిత్రుడిని తన దుస్తుల కర్మాగారానికి తీసుకెళ్లాడు. అక్క డికి వెళ్లగానే ఆనంద్కి చిరాకేసింది. పాత యంత్రాలు, నిరక్షరాస్యులైన కార్మికులు, ఇరుగ్గా ఉన్న కర్మాగారం.. దీన్ని చూడ టానికా తను వచ్చింది. అనుకుంటూ ఆనంద్ తన కర్మాగారంలోని కొత్త యంత్రా లను, నూతన సాంకేతిక శక్తిని సరిపోల్చు కున్నాడు. ‘ఎంత భాగ్యహీనుడు.. నా ఫ్యాక్ట రీకి వచ్చి చూస్తేనా..' అనుకుంటూ తనలో కలిగిన ఏహ్య భావాన్ని ఆనంద్ దాచుకో లేకపోయాడు.\nమిత్రుడి మనస్సులో చెలరేగుతున్న భావాలను అరవింద్ పసిగట్టాడు. \"ఆనంద్, అధునాతన కర్మాగారంలో పనిచేస్తున్న నీతో పోలిస్తే, నేను నడుపుతున్న ఈ షెడ్ని కర్మా గారంగా పిలవలేను. నా దగ్గర పనిచేస్తున్న వారిని నీ కింద ఉండే నిపుణ కార్మికులతో పోల్చలేను. నావద్ద పనిచేస్తున్న వారు ప్రధా నంగా భర్తలను కోల్పోయిన వారు. విక లాంగ మహిళలు, అనాథలు. నిజం చెప్పా లంటే ఈ కర్మాగారాన్ని లాభం కోసం నేను నడపలేదు. నా తండ్రి పదే పదే నాతో చెప్పే వాడు. 'కుటుంబాన్ని పోషించడం అనే స్వార్థ చింతనతో మాత్రమే మనం సంపాదిం చకూడదు. ఇతరుల కోసం కూడా మనం పాటుపడాలి. నిరాశ్రయులకు, పేదలకు, సహాయ హస్తం అందించాల్సిన విధి మనపై ఉంది. వాళ్లు గౌరవంగా బతికేలా చూడాలి.' మీ సంస్థలో ఉన్నతాధికారిగా పనిచేస్తూ నువ్వు పొందుతున్న దానికంటే అనేక రెట్ల సంతృప్తిని నేను పొందుతున్నాను.”\nఆనంద్ తెల్లబోయాడు. అరవింద్ చెప్పింది నిజం. తాను తన భార్యాపిల్లల కోసం బతుకుతుంటే, తన మిత్రుడు ఇత రులు గౌరవంగా జీవించడానికి సహాయం చేస్తున్నాడు. అలాంటి మిత్రుడిని తనకంటే అల్పుడిగా చూడటం ఎంత మూర్ఖత్వం? ఆనంద్ తలదించి గొణుక్కున్నాడు. 'నిజం గానే దొడ్డమనిషి!' ",
            "book_page_end": 32,
            "story_id": "2011_10_11",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "రాజుగారి కోపం",
            "book_page_start": 33,
            "pdf_page_start": 33,
            "pdf_page_end": 34,
            "author": "మల్లారెడ్డి మురళీ మోహన్",
            "genre": "నీతి కథ",
            "moral": "క్షణికావేశంలో తీసుకునే కఠిన నిర్ణయాలు అన్యాయమైనవి. కోపాన్ని అదుపు చేసుకుని, దండనను అహింసాత్మక మార్గంలో అమలు చేయాలి.",
            "keywords": [
                "మహేంద్రవర్మ",
                "కోపం",
                "శిక్ష",
                "మంత్రి",
                "అహింస"
            ],
            "characters": [
                "మహేంద్రవర్మ",
                "మంత్రి",
                "గోవిందుడు",
                "శివానందుడు"
            ],
            "locations": [
                "మంజూష పురం"
            ],
            "content": "మంజూష పురాధీశుడు మహేంద్రవర్మకి ముక్కుమీద కోపం. ఒకసారి ఆయన భోజనం చేస్తుండగా పంటి కింద రాయి తగిలిందని కోపోద్రిక్తుడై వంటవాడు గోవిం దుడిని పిలిపించాడు. గజగజ వణుకుతూ క్షమించమని వేడుకున్న గోవిందుని కనిక రించి వదిలేయక అంత చిన్న తప్పిదానికే అతడి రెండు చేతులూ ఖండించమని రాజు ఆజ్ఞ జారీ చేశాడు.\nమరో సందర్భంలో సంగీత కచేరి జరు గుతుండగా గాయకుడు శివానందుని గొంతు కొద్దిగా బొంగురుపోయింది. అంత చిన్న పొరపాటుని కూడా సహించలేక శివా నందుని గొంతు కోసి స్వరపేటిక తీసివేయా ల్సిందిగా మరో కఠోర ఆజ్ఞని జారీ చేసి అక్కడినుండివెళ్లిపోయాడు మహేంద్రవర్మ.\nకానీ మహేంద్రవర్మకున్న అలవాటు ఏమిటంటే, పట్టరాని ఆవేశంతో అతను ఇలాంటి కఠోర శిక్షలు విధించినా, అవి అమలు జరిగేదీ, లేనిదీ తర్వాత పట్టిం చుకోడు.\nఒకరోజు మహేంద్రవర్మ నగరవీధుల్లో గుర్రంపై సంచరిస్తుండగా లోగడ తను శిక్షించిన గోవిందుడు, శివానందుడు కన్పిం చారు. ఆవిటివాడిగా ఉండవలసిన గోవిం దుడు చక్కగా తన రెండు చేతులతో కూరగా యలు అమ్ముకుంటున్నాడు. మూగవా డిగా ఉండవలసిన శివానందుడు పిల్లలకు పాఠాలు బోధిస్తూ పాఠశాల నడిపిస్తున్నాడు.\nవారిని గుర్తించిన మహేంద్రవర్మ అంతఃపు రానికి తిరిగివచ్చి తన శిక్షలు సవ్యంగా అమలు జరగనందుకు ఆశ్చర్యపడ్డాడు.\nమహామంత్రిని అందుకు బాధ్యుడిగా భావించి వివరణ కోసం అతణ్ణి పిలిపిం చాడు.\nమహామంత్రిని చూస్తూనే రాజు ఒకింత ఆగ్రహంతో, ‘మంత్రివర్యా, లోగడ నేను చేతులు ఖండించమనీ, గొంతు కోసేయ మనీ శిక్షించిన వంటవాడు, గాయకుడు ఈ రోజు కనిపించారు. నా ఆజ్ఞని ఉల్లంఘించి వారికి క్షమాబిక్ష పెట్టి విడిచిపెట్టడంలో మీ అంతరార్థం ఏమిటి? నామాటకి ఇక విలు వేమున్నట్టు?' అని ప్రశ్నించాడు.\nమహేంద్రవర్మ ఆగ్రహానికి కారణం తెలుసుకున్న మంత్రి, ‘మహారాజా, అల్ప మైన వారి పొరపాట్లకు క్షణికావేశంలో మీరు విధించిన శిక్షలు ఎంతమాత్రమూ సమం జసమైనవి కావు. అంతేకాక, మీ ఆజ్ఞాను సారం మీరు విధించిన శిక్షలు కూడా నేను అమలు జరిపాననే అనుకుంటున్నాను,' అన్నాడు.\nవిషయం అర్థంకాని మహేంద్రవర్మ, 'వాళ్లిద్దరూ ఏ ఆవిటితనమూ లేక సక్రమం గానే తిరుగుతున్నప్పుడు నా శిక్షలు అమలు జరిగినట్లు ఎలా అవుతుంది?” అని సందే హాన్ని వెలిబుచ్చాడు.\nరాజు కోపం కొద్దిగా తగ్గినట్లు గ్రహించిన మంత్రి, 'మహారాజా, నిజానికి వంటవాణ్ణి, గాయకుణ్ణి మీరు వాళ్ల వృత్తి పరంగా శిక్షించారు. కానీ వ్యక్తిగతంగా వాళ్లపై మీకే మాత్రమూ కోపంలేదు. అందుకే వాళ్లని నేను ఆయా ఉద్యోగస్థానాల నుండి తప్పించి రాజాస్థానం నుండి వెలివేశాను. ఆలా గోవిందుడిలో నిష్ణాతుడైన పాక శాస్త్ర ప్రావీ ణ్యుడినీ, శివానందుడిలో మెరుగైన కళా కారుణీ శాశ్వతంగా సమాధి చేసేశాను. ఒక విధంగా మీరు విధించిన శిక్షలనే అహిం సాత్మక మార్గంలో నేను అమలు జరిపాను,' అని వివరించాడు. అంగీకార సూచకంగా రాజు తలపంకించాడు.",
            "book_page_end": 34,
            "story_id": "2011_10_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కయ్యంలో వియ్యం",
            "book_page_start": 35,
            "pdf_page_start": 35,
            "pdf_page_end": 38,
            "author": "ఆర్. జయంతి",
            "genre": "వీరగాథ",
            "moral": "భక్తి, ధర్మం, బుద్ధికుశలతను పాటిస్తే విపత్కర పరిస్థితులను కూడా జయించవచ్చు. కోపంతో తీసుకున్న నిర్ణయాలు అనుకోని పర్యవసానాలకు దారితీయవచ్చు.",
            "keywords": [
                "కయ్యం",
                "వియ్యం",
                "పురుషోత్తముడు",
                "కంచిరాజు",
                "జగన్నాథస్వామి",
                "ప్రతిజ్ఞ"
            ],
            "characters": [
                "పురుషోత్తముడు",
                "కంచిరాజు",
                "కంచి రాకుమారి",
                "మంత్రి",
                "పూజారి"
            ],
            "locations": [
                "మైసూరు ప్రాంతం",
                "కాంచీపురం",
                "శ్రీజగన్నాథాలయం"
            ],
            "content": "సుమారు నాలుగువందల సంవత్సరాల కిందట, మైసూరు ప్రాంతంలో ఒక రాష్ట్రాన్ని పురుషోత్తముడనే రాజు పాలిం చుతూ ఉండేవాడు. ఆయన గంగవం శానికి చెందినవాడు. గౌరవనీయుడైన ప్రభువు. అవివాహితుడు. తనకు తగిన కన్య దొరికితే తప్ప పెళ్లాడనని పట్టుదల వహించాడు.\nఆకాలంలో, కాంచీపురాన్ని ఏలే కంచి రాజుకు ఒక కుమార్తె ఉండేది. ఆమె లోకైక సుందరి అని పేరు పొందింది. పురుషోత్తముడికి ఈ కన్య అన్ని విధాలా తగినదని లోకంలో ఒక వదంతి బయల్దే రింది. ఈ వార్త పురుషోత్తముడి తండ్రికి చేరగానే, ఆయన కంచిరాజుకు పురోహి తుని ద్వారా రాయబారం పంపించాడు.\nపెళ్లి చూపులకు ఏర్పాటు కూడా జరి గింది. కంచి రాజు వారికి సమస్తమైన మర్యాదలూ జరిపించి, తమకు కావల సిన భోగట్టాలన్నీ తెలుసుకున్నాడు. పురుషోత్తముడు గొప్పవంశానికి చెందిన యువకుడు. మంచి విద్యావంతుడు, శక్తి సామర్థ్యాలు కలవాడు.\nఅన్నిటికీ మించి ఉన్నతమైన అంతస్థు కలిగిన వాడు. పైగా ఆ సమావేశంలో పురుషోత్తముడూ కంచి రాజు కూతురూ ఒకరినొకరు చూసుకొని మనసులో ఇష్ట పడ్డారు.\nఇన్నివిధాల అనుకూలంగా ఉండే పురుషోత్తముని సంబంధం కంచి రాజుకు బాగా వచ్చింది. అందుచేత, ఖాయపరిచి కబురు చేద్దామని అనుకుంటున్నాడు.\nపురుషోత్తముడు కూడా ఈ సంబంధం నిశ్చయమైనట్లే భావించి తన రాజ్యానికి వెళ్లిపోయాడు.\nఅయితే, తీరా పురుషోత్తముడు మరలి పోయిన తరవాత కంచిరాజుకు ఒక చిత్ర మైన సంశయం పట్టుకొన్నది. అది ఏమి టంటే, గంగవంశపు రాజులు గొప్ప భక్తులు. తరతరాలుగా వారు జగన్నాథస్వామిని కొలుస్తూ ఉండేవారు. పుణ్యక్షేత్రమైన శ్రీజగన్నాథంలో స్వామికి బ్రహ్మాండమైన ఆలయం నిర్మించింది కూడా వారే.. అనగా గంగవంశ ప్రభువులే. స్వయంగా స్వామి వారికి కైంకర్యాదులు జరిపించడం ఆ రాజులకు వంశాచారమై ఉంటున్నది.\nఇలా వంశపరంపరగా వస్తున్న ఆచా రాన్ని అనుసరించి, ఏడాదికి ఒకసారి లాంఛనప్రాయంగా, పురుషోత్తముడు కూడా జగన్నాధస్వామివారి ఆలయానికి వెళ్లడం ఉత్సవ సమయమందు స్వామికి సేవచేసినట్టు సూచనగా బంగారు కట్టు గల చీపురుతో అట్టే నేల ఊడవటం మామూలు.\nఈ సంగతి తెలిసిన కంచిరాజు మనసు మార్చుకుని, ‘ఊడ్చేవాడికా నా కూతు రునిచ్చి పెళ్లి చేయడం? ఇవ్వను గాక ఇవ్వను,' అని ఖచ్చితంగా చెప్పి, పురు షోత్తముడి తండ్రికి కబురు పంపిం చాడు. కంచిరాజు పంపిన కబురు చెవి నపడగానే, పురుషోత్తముడికి చెప్పలేని పౌరుషం వచ్చేసింది. అందులోనూ, ఈ విధంగా తమ ఇలవేలుపయిన స్వామి వారినే దూషించడంతో అతను ఉగ్రుడై, కంచిరాజుకి శాస్తి చేయాలని ప్రతిజ్ఞ పట్టాడు.\nపురుషోత్తముడు ఇలా ప్రతిజ్ఞ పట్టిన మరి కొద్ది రోజులలోనే రాజు సేనలు పోయి కంచి రాజ్యాన్ని ముట్టడించినై. అయితే, కంచి రాజు చూడగా సామా న్యుడు కాడు. ఆ యుద్ధంలో గంగ వంశపు సేనలను అవలీలగా తరిమి వేశాడు కంచిరాజు.\nఓడిపోయిన పురుషోత్తముడు నిరాశ చెందలేదు. ఈసారి రెట్టింపు ఉత్సా హంతో మరింత ఎక్కువగా సైనికబలం సమకూర్చుకుని, ఇంకా ఎక్కువ పట్టు దలతో రెండవసారి యుద్ధానికి వెళ్లాడు.\nఎంత సమర్థుడైనప్పటికీ కంచిరాజు, ఈమారు జరిగిన మహాయుద్ధంలో నెగ్గ లేకపోయాడు.\nఎప్పుడైతే కంచిరాజు ఓడిపోయాడో, కసికొద్దీ పురుషోత్తముడు, తనకు శత్రు వైన కంచిరాజునూ, రాజకుమారిని బంధించమని ఆజ్ఞాపించాడు.\nఇప్పుడు తన వశమైఉన్న ఆ రాజ కుమారిని పెళ్లాడటానికి ఎటువంటి అభ్యంతరమూ చేయలేదు గనుక, పురుషోత్తముడు అలా చేస్తాడని అను కొన్నారు అందరూ. కాని, పురుషోత్త ముడు ఆ పిల్లను పెళ్లాడదలచలేదు సరికదా, మళ్లీ కన్నెత్తి ఐనా చూడలేదు. తన మంత్రిని పిలిచి, ఈ అమ్మాయికి ఎవడైనా ఊడ్చేవాడి సంబంధం చూచి ముడిపెట్టవలసిందని ఆజ్ఞ ఇచ్చాడు.\nకోపం కొద్దీ రాజు ఇచ్చిన ఆజ్ఞను పాలించటమా వద్దా, అని గట్టిసమస్య పట్టుకొన్నది మంత్రికి. అయితే మంత్రి మంచి బుద్ధికుశలుడు. ఈ విషయంలో ఎంతమాత్రం తొందరపడకూడదు. బాగా నిదానించాలి అనుకొన్నాడు. ‘'సరే'నని రాజు వద్ద సెలవు తీసుకుని, ఆ క్షణ మందే ఎవ్వరికీ తెలియని ఒక రహస్య స్థలంలో కంచి రాజకుమారికి బస ఏర్ప రిచి, అక్కడ ఆమెకు సమస్తమైన రాజో పచారాలూ జరగటానికి తగిన ఏర్పాట్లు చేశాడు. ఈ సంగతి బ్రహ్మరుద్రులకైనా తెలియదన్నమాట.\nఆజ్ఞ ఇచ్చిన తరవాత పురుషోత్త ముడు రాజకుమారిని గురించిన సమా చారమే మరిచిపోయాడు. కంచిరాజుకు కూడా క్రమేణా కోపం తగ్గింది. దురుసు తనంగా తను ఆనాడు తూలనాడినం దుకు ఎంతగానో పశ్చాత్తాపం చెందాడు.\nతరువాత, మరి కొద్ది నెలలకల్లా మళ్లీ శ్రీజగన్నాథ స్వామివారి ఉత్సవాలు వచ్చినై. మామూలు ప్రకారం పురుషోత్త ముడు స్వామిని సేవించే దీక్షలో నిమ గ్నుడయ్యాడు. బంగారు పిడి గల ఒక చీపురును ప్రభువు చేతికి అందించాడు పూజారి. పురుషోత్తముడు అత్యంత భక్తితో స్వామివారి పాదాల వద్ద ఊడుస్తు న్నాడు.\nఆ సమయాన మంత్రి వచ్చి ప్రభువు ఎదుట వినయంగా చేతులు కట్టుకు నిలబడ్డాడు. అతని వెంబడే సర్వాలం కార శోభిత అయిన ఒక లోకైక సుందరి పూలమాల చేతపట్టుకుని నిలబడింది.\n‘మహారాజా! మన్నించాలి. ప్రభు వుల ఆజ్ఞ పాటించవలసిన సమయం నాకిప్పుడు దొరికింది. శ్రీ స్వామివారి పాద ధూళిని ఊడ్చి సేవించేవానినే నేను భర్తగా ఎంచుకున్నాను అని ప్రతిజ్ఞ పట్టి ఉన్నది ఈ రాకుమారి. ఎక్కడ వెదికినా అటు వంటి యోగ్యుడు నాకు కనిపించలేదు. కనుక, ఈ కన్యను మళ్లీ ఏలికకే అప్ప గించుకుంటున్నాను అని చెప్పి వెనక్కు తప్పుకొన్నాడు బుద్ధికుశలుడైన మంత్రి.\nఅప్పుడు కంచి రాజకుమారి భక్తితో పూలమాలను పురుషోత్తముడి మెడలో వేసింది. అకస్మాత్తుగా గుడిపైనుంచి పువ్వుల వాన కురిసింది. పురుషోత్తము డికి అమితాశ్చర్యం కలిగింది. తలవని తలంపుగా వెనకటి విషయాలు గప్పున గుర్తుకు వచ్చినై.\nఇదంతా స్వామివారి మహిమే కదా అనుకొని, పురుషోత్తముడు ఈ పెళ్లికి తన సమ్మతిని తెలిపాడు. అప్పుడే కంచి రాజు కూడా విముక్తుడై వచ్చాడు. పురు షోత్తముడికీ కంచిరాజు కుమార్తెకూ అత్యంత వైభవంగా వివాహం జరిగింది.\nఈవిధంగా జరిగినందుకు రాజ్యంలో ప్రజలంతా అమితంగా సంతోషించారు. మంత్రి యొక్క బుద్ధికుశలతను ఆబాల గోపాలమూ వేన్నోళ్ల వినుతించారు.\nధన్యుణ్ణి అయ్యాను, అనుకొన్నాడు కంచిరాజు.",
            "book_page_end": 38,
            "story_id": "2011_10_13",
            "raw_genre_backup": "వీరగాథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "సంపాదకులు": 1,
            "చందమామ బృందం": 3,
            "ఆదూరి శ్రీనివాసరావు, లెక్చరర్, సత్యసాయి ఇన్స్టిట్యూట్, బెంగళూరు": 1,
            "ఆండ్రూ హెవెట్, మెల్బోర్న్, సిడ్నీ, ఆస్ట్రేలియా-3071": 1,
            "ఎన్ శివనాగేశ్వరరావు": 1,
            "వై. జయలక్ష్మి": 1,
            "ఆదూరి హైమవతి": 1,
            "బి.వి. పట్నాయక్": 1,
            "డి.జానకి": 1,
            "మల్లారెడ్డి మురళీ మోహన్": 1,
            "ఆర్. జయంతి": 1
        },
        "genre_counts": {
            "వ్యాసం": 1,
            "పాఠకుల అభిప్రాయాలు": 1,
            "నీతి కథ": 3,
            "జ్ఞాపకాలు": 2,
            "బేతాళ కథలు": 1,
            "సామాజిక కథ": 3,
            "పంచతంత్ర కథ": 1,
            "వీరగాథ": 1
        }
    }
}