{
    "book_id": "చందమామ_2011_11",
    "stories": [
        {
            "title": "ప్రియపాఠకులారా!!!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "సంపాదకీయం",
            "moral": "భవిష్యత్తు కోసం ప్రేరణ పొందాలి మరియు మన ఆలోచనలకు మార్గం కల్పించాలి.",
            "keywords": [
                "దీపావళి",
                "బాలబాలికల దినోత్సవం",
                "ఆవిష్కర్త దినం",
                "జవహర్లాల్ నెహ్రూ",
                "ఆవిష్కరణ"
            ],
            "characters": [
                "సంపాదకులు",
                "జవహర్లాల్ నెహ్రూ",
                "హేడీ లమార్"
            ],
            "locations": [
                "భారతదేశం"
            ],
            "content": "ప్రియపాఠకులారా!!!\nదీపావళి మధుర జ్ఞాపకాలనుంచి బయటపడకముందే నవంబర్ నెల వచ్చేసింది. తీపి పదార్థాలు, దీపాలంకరణలు, పటాసులు, మిత్రులు, బంధువులతో సరదాలు... దీపావళి సంబరాలు ఎన్నటికీ ముగియకూడదని మనందరి అభిలాష. పండుగకు సంబంధించి మీ అనుభవాలు మాకు రాసి పంపగలరు. అలాగే మీ ఆలోచనలకు రంగులద్ది, దీపావళి పర్వదినంపై మీ రేఖాచిత్రాలను, వర్ణచిత్రాలను మాకు పంపగలరు.\nప్రతి సంవత్సరంలాగానే మన తొలి ప్రధానమంత్రి చాచా నెహ్రూ జన్మదినాన్ని నవంబర్ 14న జరుపుకుంటాము. పిల్లల పట్ల ఆయన ప్రేమాభిమానాలు మనందరికీ తెలుసు. మనందరికీ ఆయన ప్రేరణ కలిగిస్తారు. ఆయన వ్యక్తిత్వం మనల్ని ఉత్తేజితం చేస్తుంది, ఎంత చిన్నవీ, పెద్దవి అయినా సరే సమస్యలను ఎదుర్కొనేటప్పుడు ఆయన ఆదర్శాలు మనకు శక్తినిస్తాయి. మన తొలి ప్రధాని శ్రీ జవహర్లాల్ నెహ్రూ చందమామకు శుభాకాం క్షలు తెలుపుతూ అప్పట్లో రాసిన ఆప్తవాక్యాలను మళ్లీ మననం చేసుకుంటూ ఈ సంచికలో వాటిని ప్రచురిస్తున్నందుకు సంతోషిస్తున్నాము. నవంబర్ నెలలో బాలబాలికల దినోత్సవం రానుంది కాబట్టి, నెహ్రూగారి శుభాకాంక్షలను మననం చేసుకోవడం వల్ల రానున్న రోజుల్లో దేశం కోసం శ్రమించడానికి సంబంధించి మన దృష్టి కోణం బలోపేతమవుతుంది కూడా.\nనవంబర్ 9 ప్రపంచ ఆవిష్కర్త దినంగా గుర్తించబడింది. ఇది ఆవిష్కర్త, హాలీవుడ్ నటి హేడీ లమార్ జన్మదినం. సుప్రసిద్ధ వ్యక్తి, సంపన్నురాలు అయిన ఈమె తన వినూత్న ఆలో చన, ఆవిష్కరణ ద్వారా శాశ్వత కీర్తి సాధించారు. ఆమె ఆవిష్కరణను నేటికీ మొబైల్ పోన్లలో ఉపయోగిస్తున్నారు. బహుముఖ ప్రతిభ కలిగిన ఇలాంటి వ్యక్తుల నుంచి మనం ప్రేరణ పొందాలి. మనలో ప్రతి ఒక్కరిలో మార్గదర్శక ఆలోచనలు కలిగిన ఆవిష్కర్తలు ఉన్నార నడంలో సందేహమే లేదు. మనం మనలోని భావాలకు ఒక మార్గం కల్పించి, ఎన్ని ఇబ్బం దులు ఎదురైనప్పటికీ అలాంటి ఆలోచనలకు ఊతం కల్పిస్తుండాలి.\nమేము ప్రారంభించిన మొబిసోడ్స్, ఆడియోకథలకు చక్కటి ప్రోత్సాహం లభిస్తున్నది. మీరు కూడా వీటిని విని మీ అమూల్య అభిప్రాయాలను మాకు పంపవలసిందిగా అభ్యర్థిస్తున్నాము.\n- సంపాదకులు",
            "book_page_end": 5,
            "story_id": "2011_11_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 7,
            "author": "చందమామ బృందం",
            "genre": "పాఠకుల అభిప్రాయాలు",
            "moral": "చందమామ పత్రికపై పాఠకుల అనురాగం, అభిమానం గొప్పవి.",
            "keywords": [
                "ఫీడ్‌బ్యాక్",
                "ముఖచిత్రం",
                "జ్ఞాపకాలు",
                "వపా",
                "విజ్ఞానం"
            ],
            "characters": [],
            "locations": [
                "కృష్ణా జిల్లా",
                "విశాఖపట్నం",
                "రంగారెడ్డి జిల్లా",
                "అనంతపురం",
                "శ్రీకాకుళం"
            ],
            "content": "సెప్టెంబర్ సంచిక సకాలంలో అందటం మహదానందంగా ఉంది. ఈ సంచికను మినహాయిస్తే, ఇంతవరకు చందమామ సుదీర్ఘ చరిత్రలో ముఖచిత్ర వివరణ, -వినాయకుడు- చిత్రకారుని ప్రతిభ గురించి ఎప్పుడూ విశ్లేషించలేదు. వడ్డాది పాపయ్య గారు చందమామకు జీవనాడి. అలాగే నేడు కూడా కథోచిత చిత్రాలు అందిస్తున్న సీనియర్ చిత్రకారులు శంకర్ -కె.సి. శివశంకరన్- గారికి పెద్ద పీట వేసి గౌరవించాలి. పాత కొత్తల మేలుకలయికతో చందమామ చల్లని కిరణాలతో పరవశించని పాఠకుడు ఉండడంటే అతిశయోక్తి కానేరదు. ఆబాలగోపాలాన్ని హిమశీకరాలతో షష్ఠిపూర్తి దాటినా అందాల చందమామ అలరించడం ఎంత చిత్రం! వంద ఏళ్ళు చదవాలనే పాఠకుల ఆశ ఎంత విచిత్రం!! ఇది దురాశ కాదెంతమాత్రం. ఇది మీకు నా శాశ్వత శుభప్రశంస. - బి. రాజేశ్వరమూర్తి, చిలకలపూడి, కృష్ణా జిల్లా\nసెప్టెంబర్ చందమామను ఆగస్ట్ 27నే అందుకున్నాను. వపాగారి వినాయక చవితి ముఖచిత్రం అద్భుతంగా ఉంది. చందమామకు పూర్వ వైభవం వచ్చినట్టుంది. లోపలి కథలు కూడా చాలా బాగున్నాయి. - ఆరుపల్లి గోవిందరాజులు, విశాఖపట్నం\nఇటీవలి చందమామ సంచిక మా కుటుంబ సభ్యుల్నీ, మా స్నేహితుల్నీ ఆశ్చర్యానందాల్లో ముంచెత్తింది. మరీ అంతలా కథలు ఒక దానితో ఒకటి పోటీ పడి అలరించాయి. పైగా ధారావాహికలతో కలిపి పందొమ్మిది కథలు ప్రచురించారు. సంతృప్తినిచ్చింది. ఇక ముందు కూడా ఇదే పద్ధతి కొనసాగించండి. సరదా శీర్షిక నవ్వుల పువ్వులు తొలగించి మరో కథ వేయండి. ఓ చక్కని పౌరాణిక సీరియల్ కూడా వేయండి. - ఎస్.ఎస్.వి.ఎల్.ఆర్.సి. మహర్షి, పాల్మకోల్, రంగారెడ్డి జిల్లా, ఎ.పి.\nచందమామ జ్ఞాపకాలు చాలా బాగున్నాయి. 'చందమామను ఒకసారి చదవండి. తర్వాత దాన్ని వదలరు' అన్న దుమాల్ గారి వాఖ్య అద్భుతం. వాస్తవం కూడా. అలాగే సెప్టెంబర్ సంచికలోని జ్ఞాపకాలలో 'బతికినంతకాలం చందమామ చదువుతూనే ఉంటాను' అంటూ సోమశంకర్ గారు చేసిన ప్రకటన చందమామ పాఠకులందరి అభిప్రాయాన్ని సూచిస్తోంది. చందమామ చరిత్రను తడుముతున్న జ్ఞాపకాలను శీర్షికగా కొనసాగించడం చాలాబాగుంది. - ఎ. నారాయణరావు, అనంతపురం, ఎ.పి.\nగత 20 ఏళ్లనుంచి చందమామ పత్రికను కొని చదువుతున్నాను. నా వయస్సు ఇప్పుడు 23 ఏళ్లు. చందమామ కవర్పై వచ్చే వపా చిత్రాలంటే నాకు చాలా ఇష్టం. వపా చిత్రాల కోసం కథల కోసం చందమామ కొని, చదివి, భద్రపరుస్తున్నాను. 60 ఏళ్ల నాటి వపా చిత్రాలు కవర్ పేజీపై చూడాలని ఉంది. కవర్ పేజీపై వపాగారి పాత చిత్రాలే వేయగలరు. చందమామ చివరి అట్టపై కూడా మీరు కోరిన చిత్రం పేరిట వపాగారి చిత్రం ప్రచురిస్తే బాగుంటుంది. వపా చిత్రాలతోటే పెయింటింగ్ బుక్ ప్రచురించగలరు. - ఎస్. మాధవరావు, దబరు, శ్రీకాకుళం\nస్వాతంత్య్ర దినోత్సవం, రక్షాబంధన్ ఒకే సమయంలో రావడం బాగుంది. చందమామ కథలో నోరు లేని ప్రాణులు తోటి ప్రాణులకు సహాయం చేయడం వింతగొల్పుతోంది. దేశ సుభిక్షానికి వనపెంపకాలు అవసరమన్న సాధువు మాట విన్న రాజు దేశ పూర్వ వైభవానికి పాటు పడటం బాగుంది. చందమామ ముఖచిత్రం 'రెక్కల గుర్రం' ఆకట్టుకుంది. చందమామ కాగితం ముతగ్గా ఉన్నప్పటికీ ముఖచిత్రం మాత్రం బాగుంది. పాతశైలిలోని కథలు పాత కాలాన్ని గుర్తు చేస్తు న్నాయి. క్విజ్ విధానం మార్చండి. - వాస్తు రామచంద్ర, రాంజీనగర్, నెల్లూరు, ఎపి\nచందమామలో అన్ని కథలూ బాగుంటున్నాయి. ముఖ్యంగా మీరు ప్రచురిస్తున్న పౌరాణిక కథలను చదవడం ద్వారా పురాణాల పట్ల మా జ్ఞానాన్ని పెంచుకోగలుగుతున్నాము. నాకు సుడోకు పజిల్ అంటే చాలా ఇష్టం. దాన్ని కూడా ఇటీవల మీరు ఆపివేయడంతో బాధేసింది. దీన్ని మళ్లీ మీరు ప్రచురించగలరు. 12 భాషల పదాలను పరిచయం చేయడం కూడా చాలా బాగుంది. ఉపయోగం ఉన్న అన్ని అంశాలను ప్రచురిస్తున్నందుకు మీకు కృతజ్ఞతలు. చందమామ కలకాలం వర్ధిల్లుగాక. - ఎన్. గీతాంజలి, బెంగళూరు\nచందమామ పిల్లల అభిమానపత్రిక. అన్నిటికంటే గొప్ప విషయం ఏమిటంటే ఇది అనేక భాషల్లో లభ్యమవుతూండటమే. అంతేకాదు. ఇది భారతదేశంలోని అతి ప్రాచీన పత్రికలలో ఒకటి. దీని కథలు సాధారణ శైలిలో ఉండటమే కాకుండా హృదయాన్ని స్పందింపజేస్తాయి. ఈ అపురూప పిల్లల పత్రికను జీవితాంతం చదువుతుంటానని, చదివి ఆనందిస్తూనే ఉంటానని నమ్మ కంగా చెప్పగలను. - శుభదీప్, జార్కండ్\nచందమామకు నేను నిత్యపాఠకుణ్ణి. అత్యుత్తమ పత్రికలలో చందమామ ఒకటి. జీవితానికి ఉపయోగపడే అనేక నీతిసూత్రాలను నేను చందమామ ద్వారా నేర్చుకున్నాను. చందమామ కథలు నిజంగా అద్భుతమైనవి. అందుకే దాన్ని నేను ప్రేమిస్తున్నాను. చందమామను విడవ కుండా చదువుతూనే ఉంటాను. - రాకేష్ పాల, భద్రక్, ఒరిస్సా\nపండుగ రోజులు రాబోతున్నాయంటేనే నాకు చందమామ గుర్తుకొస్తూ ఉంటుంది. పలు బెంగాలీ పత్రికలు దీపావళి ప్రత్యేక సంచికలను తీసుకొస్తుంటాయి. వాటిని నేను చదువుతుంటాను కూడా. కాని, దీపావళి సంచిక... అంటే ఈ అక్టోబర్ చందమామ సంచిక పండుగ రోజుల్లో భార తీయులందరినీ ఉత్తేజపరిచేలా ఉంటోందని శషభిషలు లేకుండా చెబుతున్నాను. ఈ నెల ఆకర్షణీయమైన, ఆద్భుతమైన చందమామ ముఖచిత్రం నన్నెంతగానో ఆకట్టుకుంది. ఈ పండుగ మనందరికీ మంచి 'వార్తలను మోసుకురావాలి, చందమామ కథలు ఎప్పటిలాగే మన హృద యాలలో ఆనంద తరంగాలను ప్రసరింపజేయాలి. పండుగ సందర్భంగా నేను ఇలాగే ప్రార్థిస్తు న్నాను. మీ అందరికీ దీపావళి శుభాకాంక్షలు, శుభాభివందనలు. - దేబశిష్ ఘోష్, ఆనందపురి, బ్యారక్పూర్, కొల్కతా – 700122\nసెప్టెంబర్ చందమామ వినాయకుడి ముఖచిత్రంతో అబ్బురమనిపించింది. వసాగారి మార్కు ముఖచిత్రాల్లో ఇది హైలెట్. అలాగే ఈ నెల బేతాళ కథలో కొట్టొచ్చినట్లు కనిపించిన మార్పు ఏమంటే శంకర్ గారు పూర్తి పేజీ బొమ్మ వేయడం. బేతాళ కథకు ఫుల్ పేజీ బొమ్మ వేయడం చందమామ చరిత్రలో ఇదే తొలిసారేమో. రాజు, గుర్రం, పాముని శంకర్ పూర్తి పేజీలో అందంగా చిత్రించారు. కథ కూడా బాగుంది. - సారయ్య, కరీంనగర్, ఎ.పి.\nపిజ్జాల గురించి మాకు తెలియని ఎన్నో విషయాలను తెలుసుకున్నాము. దయచేసి బొమ్మల విషయంలో జాగ్రత్త వహించండి. ప్రస్తుత చందమామలో లోపం ఉందంటే అది బొమ్మల విషయంలోనే. కాగితం నాణ్యత కూడా చాలా తక్కువగా ఉంది. క్విజ్లో కూడా తేలికపాటి క్విజ్లను ప్రవేశపెట్టండి. ఇవి పిల్లలను, పెద్దలను కూడా ఆకట్టుకుంటాయి. కొత్త కథలను ప్రోత్సహించడం చాలా బాగుంది. - జి. జాన్ కెన్నడీ, ఘటకేశ్వర్, రంగారెడ్డి జిల్లా, ఎ.పి.",
            "book_page_end": 7,
            "story_id": "2011_11_02",
            "raw_genre_backup": "పాఠకుల అభిప్రాయాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - 1",
            "book_page_start": 9,
            "pdf_page_start": 9,
            "pdf_page_end": 9,
            "author": "బి. రాజేశ్వరమూర్తి",
            "genre": "జ్ఞాపకాలు",
            "moral": "చందమామ తరతరాలకు అందించదగిన జ్ఞానం, వినోదం మరియు నీతిని బోధిస్తుంది.",
            "keywords": [
                "నాగిరెడ్డి",
                "చక్రపాణి",
                "ఘంటసాల",
                "చందమామ చరిత్ర",
                "సుందరకాండ"
            ],
            "characters": [
                "బి. రాజేశ్వరమూర్తి",
                "ప్రొఫెసర్ శర్మ",
                "నాగిరెడ్డి",
                "చక్రపాణి",
                "ఘంటసాల"
            ],
            "locations": [
                "లండన్",
                "విజయవాడ",
                "మదరాసు కొడంబాకం",
                "విజయా స్టూడియో"
            ],
            "content": "నా పెళ్ళిరోజైన 1950 మే 10న చందమామతో పరిచయం ఏర్పడింది. ఆ రోజు మా బావమరిది ప్రొఫెసర్ శర్మ లండన్ నుంచి ప్రత్యేకంగా వచ్చి నాకు ఒక ఇంగ్లీష్ నవలతో పాటు చందమామ పత్రిక ఇచ్చాడు. చదివిన తర్వాత నేను 1947 జూలైలో ప్రారంభ సంచికనుంచి 1950 వరకు పాత సంచికలను విజయవాడ పేవ్ మెంట్లపై కొని బైండ్ చేయించాను. అప్పటినుంచి ఈ రోజువరకు కొన్ని అణాలతో మొదలు పెట్టి, ప్రస్తుతం ఉన్న రూ. 20ల ధర వరకు పెరిగిన చందమామ పత్రికను నా పుత్రికా సమానంగా భావించి, అపురూపంగా చదువుతున్నాను.\nశ్రీయుతులు నాగిరెడ్డి, చక్రపాణి గార్లు బీజం వేసి పెంచి పోషించిన ఈ మొలక క్రమేణా మహా వటవృక్షమై దేశదేశాల్లో శాఖలు విస్తరించి, రాష్ట్రపతులు, ముఖ్యమంత్రుల ఆశీస్సులు పొందగలిగింది. అప్పటి మదరాసు కొడంబాకంలో ఉన్న చందమామ ఆఫీసును సందర్శించి తన్మయత్వం పొందాను. అప్పుడే విజయా స్టూడియో ప్రాంగణంలో ఉన్న పోకచెట్ల పక్క నించున్న మధుర గాయకుడు ఘంటసాలతో పరిచయమైంది.\nఈనాడు డైలీ అనుబంధం 12-11-2006లో చందమామ కథ పుట్టుపూర్వోత్తరాలపై నాలుగు నిండు పేజీల వ్యాసంలో నా పేరు ఉదహరించి 76 సంవత్సరాల వయసులో కూడా చదువు తున్నారని రాశారు. మార్చి 2011 సంచికలో నా లేఖకు స్పందనగా చందమామ యాజమాన్యం నన్ను శతమానం భవతి అని ఆశీ ర్వదించింది. దేవుడు చల్లగా చూస్తే నేను నా వందోసంవత్సరం కూడా చందమామను చదవగలననే విశ్వాసం ఉంది.\nనా భార్య, మా ఆరుగురు పిల్లలకు కూడా చందమామ అంటే మహా ఇష్టం. నా మూడవ అబ్బాయి నిష్టగా ‘సుందరకాండ' పారాయణం చేస్తూ, ఆ కాలంలోనే వచ్చిన చందమామలో సుందరకాండ సీరియల్ కూడా చదివేవాడు.\nచందమామలో పాలమీగడ వంటి కాగితం వాడటం, చక్కటి రంగుల చిత్రాల వలన పదేళ్లు దాటినా చందమామ పుస్తకం కాంతితో, సొగసుగా ఉంటుంది. చందమామలు నా వారసత్వ ఆస్తిగా నా తదనంతరం, మా అబ్బాయిలు, వారి కుటుంబసభ్యులు, మనుమలు, మనుమ రాండ్లు, ముని మనమలు చదివి నీతితో మెలిగి ఆనందిస్తారని భావిస్తున్నాను. ఇప్పటికీ, ఎప్ప టికీ చందమామ నా అందాల అపరూప సుందరి, దేవకన్య. ఈ బంధం ఏనాటిదో! చందమామ చేయి దాటితే అంథకారమే. వందరూపాయలు అడిగితే ఇస్తాను కాని చందమామను మాత్రం ఇవ్వను అని నా పిల్లలకు, బంధుమిత్రులకు కూడా నిష్కర్షగా చెప్పేస్తుంటాను.\nజానపద కథలనుండి, ఈనాటి హైటెక్ యుగం వరకు వినోద, విజ్ఞాన, విశేషాలు అంది స్తున్న చందమామ గగనసీమలో వెలుగులు జిమ్మే చంద్రుడు ఉన్నంతవరకు శాశ్వతంగా, చిరాయువుగా వర్ధిల్లాలని నా ప్రబల కాంక్ష. శుభంభూయాత్.",
            "book_page_end": 9,
            "story_id": "2011_11_03",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - 2",
            "book_page_start": 10,
            "pdf_page_start": 10,
            "pdf_page_end": 10,
            "author": "అరుప్రతాన్ ఐచ్",
            "genre": "జ్ఞాపకాలు",
            "moral": "చందమామ పత్రిక కేవలం కథల కోసమే కాదు, నైతిక విలువల బోధన కోసం కూడా అవసరం.",
            "keywords": [
                "నైతిక విలువలు",
                "బాల్యం",
                "చదవడం",
                "ఊహలు",
                "సంప్రదాయం"
            ],
            "characters": [
                "అరుప్రతాన్ ఐచ్",
                "నాన్న",
                "స్నేహితుడి కుమారుడు"
            ],
            "locations": [
                "హూగ్లీ",
                "పశ్చిమ బెంగాల్"
            ],
            "content": "నా చిన్నప్పుడు మా అమ్మ చందమామను చూపించి నన్ను నిద్రపుచ్చేది. కాస్త పెద్దయ్యాక ఆ చందమామనే నా చేతుల్లోకి తీసుకోగలిగాను. ఈ మామ మా రక్తం పంచుకుని పుట్టిన నిజమైన మేనమామకు అభిమానంలో ఏమాత్రం తీసిపోడు!\nమా నాన్న సైతం అప్పట్లో చందమామను విడవకుండా చదవటం తరచుగా చూసేవాడిని. ఇది నాకు ఆశ్చర్యం కలిగించేది. ఒక పత్రికను వయసు మళ్ళిన వారు కూడా ఇంత ఆభిమానించగలరా?\nనా ప్రశ్నకు నాన్న ఇలా సమాధానమిచ్చారు. 'చూడు నాయనా, ఇతర పత్రికలలో నీవు కేవలం కథలు మాత్రమే చూడగలవు. కాని చందమామలో నైతిక విలువల బోధన జరుగుతుంది. ఇది ఈరోజుల్లో అరుదైన విషయం. ఏది తప్పు, ఏది ఒప్పు అనే చిక్కు సమస్య తలెత్తినప్పుడు చందమామను చదవడం చాలా అవసరం.'\nఆరోజు నాన్న మాటలు నన్నెంతో ఆకట్టుకున్నాయి. ఆ మాటలలోని నిజం ఈనాటికీ నా హృదయంలో నిలిచిపోయింది. సెలవురోజుల్లో ఎన్నో సాయంత్రాలు చందమామ తోడుగా నేను పెరుగుతూ వచ్చాను. చందమామలోని కథలు, వాటి పాత్రలకు చెందిన బొమ్మలు నా ఊహలను పెంచి పోషించాయి.\nఒకరోజు నేను చందమామను చదువుతుండటం చూసిన నా స్నేహితుడి కుమారుడు నన్నడిగాడు. 'మామయ్యా, నాకు పుస్తకాలు అంటే పట్టదు. టీవీ షోలు, గేమ్లు అంటే నాకు చాలా ఇష్టం. పుస్తకాలంటే నీకు ఇంత ఇష్టమెందుకు?' ఆ ప్రశ్నకు నేను సమాధానమిచ్చాను. 'బాగా వండిన వంటను నీవు తినకపోయినట్లయితే దాని రుచి నీకు ఎప్పటికీ అనుభవం కాదు.'\nనాకు తెలిసి, చందమామ ఆ సంప్రదాయాన్ని ఈనాటికీ కొనసాగిస్తోంది. పత్రిక అనుకోని సవాళ్లు, అడ్డంకులూ ఎదుర్కొంటున్నప్పటికీ భూమ్మీద చందమామ శాశ్వతంగా వెలుగొందాలని నేను సదా ప్రార్థిస్తుంటాను.",
            "book_page_end": 10,
            "story_id": "2011_11_04",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "రత్నసెట్టి కథ",
            "book_page_start": 11,
            "pdf_page_start": 11,
            "pdf_page_end": 16,
            "author": "చందమామ బృందం",
            "genre": "జానపదం",
            "moral": "ప్రజా సంక్షేమం కోసం ఉద్దేశించిన చర్యలు రాజధర్మం అవుతాయి, కానీ ఉచిత పంపిణీ వలన శ్రమశక్తి విలువ తగ్గుతుంది.",
            "keywords": [
                "ధర్మశీలుడు",
                "రత్నసెట్టి",
                "ప్రజాక్షేమం",
                "కరువు",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "ధర్మశీలుడు",
                "రత్నసెట్టి",
                "సుబుద్ధి",
                "ధర్మయ్య"
            ],
            "locations": [
                "కరూర దేశం",
                "ఉశీనగరం",
                "స్మశానం"
            ],
            "content": "పట్టు వదలని విక్రమార్కుడు చెట్టు వద్దకు తిరిగి వెళ్లి, చెట్టుపైనుంచి శవాన్ని దించి భుజాన వేసుకుని, ఎప్పటి లాగే మౌనంగా స్మశానం కేసి నడవసాగాడు. అప్పుడు శవంలోని బేతాళుడు ‘విక్రమార్క మహారాజా! నువ్వు ధైర్యవంతుడివి, పరాక్రమవం తుడివి. కాని నీ శక్తుల్ని వ్యర్థపరుస్తున్నా వేమో? ఏ మహత్తర కార్యం సాధించటా నికి నువ్విలా అర్ధరాత్రి శ్రమపడుతున్నావో తెలియడం లేదు కాని, నీ ఉపకారం విలువలేకుండా పోయి రత్నసెట్టి లాగా నువ్వు కూడా అవమానాల పాలవుతావేమో నని అనుమానంగా ఉంది. నీకు శ్రమ తెలియకుండా ఉండగలందులకు ఆ కథ విను,' అంటూ ఇలా చెప్పసాగాడు.\nఒకప్పుడు కరూర దేశాన్ని ఉశీనగరం రాజధానిగా ధర్మశీలుడనే మహారాజు పరి పాలించేవాడు. ఆయన పేరుకు తగినట్లే ధర్మశీలుడు, న్యాయవర్తనుడు, శౌర్యవం తుడూ, వివేకవంతుడు, రాజనీతిజ్ఞుడు.\nసుబుద్ధి ఆయనకు తగిన మంత్రి. రాజుగారి వివేకవంతమైన నిర్ణయాలకు తోడు సుబుద్ధి సమయోచిత సలహాలు కలిసి పరిపాలన ప్రశాంతంగా సాగుతోంది. ప్రజలు సుఖశాంతులతో జీవిస్తున్నారు.\nఆ నగరంలో రత్నసెట్టి అనే వైశ్యప్రము ఖుడు రత్నాలు, వజ్రవఢ్యూరాలు, బంగారు ఆభరణాల వ్యాపారంలో కోట్లకి పడగలె త్తాడు. అదీగాక, ఆయనకు తాతముత్తా తలు సంపాదించిన ఆస్తి, ఐశ్వర్యం కలిసి వచ్చాయి.\nఇక ఏ వ్యాపారం చేసినా కలిసివచ్చి మట్టి పట్టుకుంటే బంగారమయింది. అయినా రత్నసెట్టికి గర్వమన్న మాట లేదు. అందరితో సఖ్యంగా ఉంటూ పేదవారికి చేతనైన సాయం చేస్తూ వచ్చాడు.\nఇలా ఉండగా రాజ్యంలో ఒక సంవ త్సరం వర్షాలు పడక పంటలు పండలేదు. ధాన్యపు దిగుబడి బాగా తగ్గిపోయింది. కరువు వచ్చింది.\nరాజుగారి ధాన్యాగారాలలో నిలవ ఉంచిన ధాన్యమంతా అయిపోయింది. ప్రజలు ఆకలితో అలమటించసాగారు. ఏం చెయ్యటానికి పాలుపోక రాజుగారు ఆందోళన చెందసాగారు. పొరుగు రాజును అర్థించినా ప్రయోజనం లేకపోయింది. ఆ సమ యంలో రత్న సెట్టి తన మిత్రుడైన వసుసెట్టి సహాయంతో దూరదేశాల నుండి ధాన్యం కొని బళ్ల మీద తెప్పించి, ప్రజలకు చౌకధరలకు అందజేశాడు. కొందరు పేద లకు ఉచితంగా పంచాడు.\nదీంతో ప్రజలకు ఆహార సమస్య తీరిపో యింది. రాజుగారు ప్రత్యేకంగా సభలో రత్నసెట్టినీ ప్రశంసించి, సత్కరించారు.\nకొన్నాళ్ళు గడిచాయి. ఉన్నట్లుండి రాజ్యంలో వింత వ్యాధి ప్రబలింది. ప్రజలు దానిబారిన పడి బాధపడసాగారు.\nరాజుగారి వైద్యశాలలు రోగులతో నిండి పోతున్నాయి. వైద్యులిస్తున్న నేత్ర లేపనం ఏమీ పనిచేయడం లేదు. వైద్య శాలలు చాలటం లేదు. మళ్లీ రత్నసెట్టి పూనుకొని తన తండ్రి నిర్మించిన వైద్యశాలలకు నిపు ణులైన వైద్యులను రప్పించి ఔషధాలను తెప్పించి, ఉచితంగా చికిత్స చేయించాడు.\nకొంతకాలానికి వ్యాధి తగ్గిపోయింది. రాజుగారు సభలో రత్నసెట్టిని ప్రశంసిం చటమే గాక, నగరప్రముఖుడిగా గుర్తిస్తూ, ఒక బిరుదును కూడా ఇచ్చి, కనకధ్వజము, ఛత్రచామరాలు బహూకరించారు.\nఆ సంవత్సరం రత్నసెట్టి నగలకు స్వదేశంలోను, విదేశాలలోను బాగా గిరాకీ హెచ్చింది. విపరీతంగా లాభాలు వచ్చాయి.\nరత్నసెట్టి తమ రాజ్యంలో గ్రామ గ్రామాన ప్రధాన నగరాలలో, తన తండ్రి పేర భోజన శాలలు ఏర్పరిచాడు. ఎవరు, ఏ సమ యంలో భోజనశాలల వద్దకు వచ్చినా వారందరికీ ఉచిత భోజన సదుపాయం కల్పించాడు. అవి రానుకాను ధర్మశాల లుగా ప్రసిద్ధి చెందాయి.\nప్రజలు రత్న సెట్టి వితరణను శ్లాఘిం చారు. ఈ సంగతి తెలుసుకున్న రాజు గారు రత్నసెట్టిని పిలిపించారు.\nరత్నసెట్టి రాగానే, అక్కడే ఉన్న మంత్రి ఆసనం చూపించి, 'భోజనశాలలు నడుపు తున్నావట. ఆదాయం బాగా ఉందన్న మాట. పన్ను చెల్లించావా?' అని అడిగాడు.\nరత్నసెట్టి తడుముకోకుండా ‘నా ఆదా యపు వివరాలను గడువుకు ముందే తమ కార్యాలయంలో సమర్పించి పన్ను చెల్లిం చాను ప్రభూ. భోజనశాలలను, నాకు పూర్వీ కుల నుంచి సంక్రమించిన ఆస్తులమీద వచ్చిన రాబడితో నిర్వహిస్తున్నాను. ఆ రాబడి మీద పన్ను చెల్లించవలసిన అవసరం లేదు' అన్నాడు వినయంగా.\n'కాదు. కొత్తశాసనం ప్రకారం పన్ను చెల్లిం చవలసి ఉంది,' అంటూ కోశాగారంలో ఆదాయ వ్యవహారాలను చూసే కరణాన్ని పిలిపించి లెక్క వేయించాడు.\nకరణం చెప్పిన మొత్తం విని రత్నసెట్టికి మతిపోయింది.\n'నాకు వచ్చిన ఆస్తి మీద రాబడి కన్నా రెట్టింపు పన్ను కట్టవలసి వస్తుంది మహా రాజా! అంత చెల్లిస్తే భోజనశాలలు న నిర్వహించలేను.' అన్నాడు దీనంగా రత్న సెట్టి.\n‘అయితే మరీ మంచిది. వాటిని నిక్షే పంగా మాపరం చెయ్యి. ఇకనుంచి భోజన శాలలను మేమే నిర్వహించగలము,' అన్నాడు మహారాజు.\n'ప్రభూ!' అంటూ రత్న సెట్టి ఏదో చెప్ప బోయాడు కాని రాజు వినిపించుకోకుండా వెళ్ళిపోయాడు. దిగాలుపడి నిలబడిపో యిన రత్నసెట్టితో మంత్రి సుబుద్ధి భుజం తడుముతూ, ‘విచారించకు అవి నీ తండ్రి పేరనే నడుపబడతాయి.' అని ఓదార్చాడు.\nచేసేది లేక రత్నసెట్టి భోజనశాలలన్నీ భవ నాలతో సహా-రాజుగారి పరం చేస్తున్నట్లు పత్రం రాసి వెళ్లిపోయాడు.\nఇది జరిగిన మరునాడు రాజుగారి తర పునసభాపతి ప్రజలముందు ఇలా ప్రకటన చేశాడు.\n‘ధర్మశాలలో ఇకనుండి కేవలం వికలాం గులకు మాత్రమే భోజన సదుపాయం ఉంటుంది.'\nప్రజలు రాజుగారిని ఒక్కసారిగా తిట్టు కున్నారు. కానీ రాజు ఏమాత్రం లెక్కచేయ లేదు.\nకొంతకాలం గడిచింది.\nఒకరోజు సాయంకాలం రాజుగారు, మంత్రి మాట్లాడుకుంటున్న సమయంలో ధర్మయ్య అనే వృద్ధుడు వచ్చాడు.\nఎందుకు వచ్చావు? అని మంత్రి అత డిని ప్రశ్నించాడు.\nధర్మయ్య ఇలా చెప్పాడు.\n'నన్ను ధర్మయ్య అంటారు ప్రభూ! నేను తమ దేశపౌరుడిని. తమ కొలువులో పనిచేసి పదవీ విరమణ చేశాను. నాకు వచ్చే వేతనంతో నా ఇద్దరు కొడుకులను పెంచి పెద్ద చేశాను.\nగురుకులంతో విద్యాబుద్ధులు చెప్పిం చాను. కుమార్తెకు వివాహం చేశాను. ఇప్పుడు వృద్దుడినయ్యాను. నాలో శక్తి తగ్గి పోయింది. కొడుకుల దగ్గరకు చేరాను. కాని వారు నన్ను పోషించలేమంటున్నారు.'\n'ఎందుకు పోషించలేరు?' అని రాజు అడిగాడు.\n'మీరే అడగండి. వారు మీ కొలువులోనే ఉన్నారు.'\nరాజు ధర్మయ్య కొడుకులను పిలిపించి జరిగిన ఘటనలను విచారించాడు.\nధర్మయ్య కొడుకులు, ‘ఏం చేయగలం మహారాజా? మా సంసారాలు పెద్దవి. మాకు వచ్చే వేతనం సరిపోవడం లేదు, మేం బతకాలంటే కూడా అప్పు చేయవలసి వస్తున్నది,' అన్నారు.\nరాజు దీని గురించి విచారించిన మీదట, వారు నిజమే చెప్పారని తెలిసింది.\nరాజు కాసేపు ఆలోచించి ధర్మయ్యతో రత్నసెట్టిని కలవమన్నాడు. ధర్మయ్య చెప్పినదంతా విన్న రత్నశెట్టి, 'అయితే నీ కొడుకులను నా దగ్గర పనిచేయమను. అక్కడ వేతనం కన్నా రెట్టింపు ఇస్తాను. అదీ నిన్ను పోషించే షరతు మీద,” అన్నాడు.\nధర్మయ్య కొడుకులు ఈ ప్రతిపాద నకు సంతోషంగా ఒప్పుకున్నారు. ఆ తర్వాత ధర్మయ్య తనవంతుగా రాజుగారిని కలిసి ధన్యవాదాలు తెలిపి వెళ్లిపోయాడు.\nబేతాళుడు ఈ కథ చెప్పి,\n'విక్రమార్క మహారాజా, నాకు ధర్మశీ లుడి ప్రవర్తన మీద అనుమానం కలుగు తున్నది. రాజ్యానికి అంత ఉపకారం చేసిన రత్నశెట్టిని ప్రశంసిస్తూనే, మళ్లీ భోజన శాలల నిర్వహణ తాను స్వీకరించటమే మిటి? రత్నశెట్టి పట్ల కృతఘ్నతతో వ్యవ హరించిన రాజు మళ్ళీ స్వయంగా ధర్మ య్యను రత్నశెట్టి వద్దకు పంపటమేమిటి? వివేకి అని ప్రసిద్ధి చెందిన రాజు అవివే కంగా ప్రవర్తించటమేమిటి? ఈ ప్రశ్నకు తెలిసి సమాధానం చెప్పకపోయావో నీ తల నూరు వక్కలై పగిలిపోతుంది,' అన్నాడు.\nవిక్రమార్కుడు ఆలోచించి, ‘ఇందులో అనుచితమేమీలేదు. ధర్మశీలుడికి ప్రజా క్షేమం ముఖ్యం. అందుకే కరువు వచ్చిన ప్పుడు వ్యాధి ప్రబలినప్పుడు రత్న శెట్టి చేసిన ఆ సహాయాన్ని ప్రశంసించాడు. కాని రత్నశెట్టి కరువు కాలంలో భోజనశాలలు ఏర్పరిచే ముందు రాజుగారిని సంప్రదిస్తే బాగుండేది.\nరోజూ ఉచితంగా భోజనం లభిస్తుంటే ఎవరు మాత్రం కష్టపడి పనిచేస్తారు? రైతు పండిస్తేనే ధాన్యం లభిస్తుంది. సాలీలు నేస్తేనే వస్త్రాలు తయారవుతాయి.\nరత్న శెట్టి ఏ పనీ చేయకుండానే కడుపు నిండా భోజనం పెడుతుంటే యువకు లకు కూడా కష్టపడవలసిన అవసరం, సంపాదించుకోవలసిన అవసరం కాని ఉండదు. రాజ్యంలో శ్రమశక్తికి విలువ ఉండదు.\nప్రజలు ముఖ్యంగా చదువుకున్న యువకులు సోమరులై పోతారు. దానితో ఉత్పత్తి మందగిస్తుంది. దేశంలో అభి వృద్ధి, సంక్షేమం జరగవు. యువశక్తి నిర్వీ ర్యమైపోతుంది. వారి మేధాశక్తి మొద్దు బారిపోతుంది.\nరాజ్యంలో అన్ని వృత్తులవారు సహజీ వనం చేస్తూ తమ తమ వృత్తులలో రాణిం చగలిగితేనే రాజ్యం సుసంపన్నంగాను సుభిక్షంగాను ఉంటుంది.\nకొందరు తమ బుద్ధిచాతుర్యాన్ని ఉప యోగిస్తారు. కొందరు శారీరక శ్రమ పడ తారు. ఏదైన వక్రమార్గ పట్టనంత వరకు వారికి తగిన గుర్తింపు ఉంటుంది.\nరాజైనవాడు వారిని ప్రోత్సహిస్తూ, వారి స్వశక్తితో వారి కాళ్లమీద వారు నిలబడగలిగే ధైర్యాన్ని. బలాన్ని ఇవ్వాలి. అందుకే రాజు ఆ విధంగా ప్రవర్తించాడు. ఇది రాజు తీసు కున్న మంచి నిర్ణయం.\nఇక ధర్మయ్య విషయానికి వస్తే రాజు తనకు తానుగా ధర్మయ్య కొడుకులకు వేతనం పెంచలేడు. అది ఒక వ్యవస్థ. రత్న శెట్టి ఉదారుడని తెలిసే ధర్మయ్యని అతని వద్దకు పంపి సమస్యను పరిష్కరించాడు.\nరాజు ధర్మశీలుడు వివేకి. పరిపాలనా దక్షుడనటంలో ఎటువంటి సందేహం లేదు.’\nవిక్రమార్కుడికి ఈవిధంగా మౌన భంగం కాగానే బేతాళుడు తిరిగి శవంతో సహా చెట్టెక్కాడు. - కల్పితం",
            "book_page_end": 16,
            "story_id": "2011_11_05",
            "raw_genre_backup": "జానపదం",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "ఫలించిన తీర్థయాత్ర",
            "book_page_start": 17,
            "pdf_page_start": 17,
            "pdf_page_end": 20,
            "author": "కొడవటిగంటి రోహిణీ ప్రసాద్",
            "genre": "నీతి కథ",
            "moral": "పరోపకారం కోరి చేసే సేవ దేవుడిని నమ్ముకోవడం కంటే గొప్పది. నిజమైన భక్తి ఇతరుల క్షేమంలో ఉంది.",
            "keywords": [
                "పరోపకారం",
                "తీర్థయాత్ర",
                "శివభక్తి",
                "లోభత్వం",
                "దానం"
            ],
            "characters": [
                "పాపన్న",
                "లింగయ్య",
                "సాధువులు",
                "సంస్థానాధీశుడు",
                "రౌతు"
            ],
            "locations": [
                "తుంగభద్ర తీరం",
                "ఆశ్రమం",
                "శివాలయం"
            ],
            "content": "ఒకరోజు పాపన్న నివసించే గ్రామానికి లింగయ్య అనే శివభక్తుడు వచ్చాడు. లింగయ్య రాకను గురించి విన్న పాపన్న అతన్ని తన ఇంటికి ఆహ్వానించి, భోజనం పెట్టి కుశలప్రశ్నలు వేశాడు.\nలింగయ్య తానొక శివభక్తుణ్ణనీ, తుంగ భద్ర తీరాన కొత్తగా నిర్మించిన ఒక ఆశ్రమాన్ని దర్శించటానికి వెళుతున్నాననీ, అక్కడొక శివాలయంకూడా వెలిసిందనీ చెప్పాడు. పాపన్న తనకుకూడా అటువంటి తీర్థయా త్రలు చెయ్యాలని ఉన్నప్పటికీ వ్యవధి లేనందువల్లనే అది వీలవటంలేదనీ చెప్పు కుని బాధపడ్డాడు.\nపరుల క్షేమం కోసం మీరు చేస్తున్నవన్నీ ఉత్తమలోకాలు పొందడానికే కదా? అది దేవుణ్ణి నమ్ముకుంటే మరింత సులువుగా జరిగేపని అని మరవకండి. మీరు ఒంట రిగా ప్రయాణించనవసరంలేదు. నావంటి వాడి వెంట రావడమే మేలు. ఒకరికొకరం తోడుగా ఉంటాము. ఖర్చులు కూడా కాస్త తగ్గుతాయి.' అన్నాడు లింగయ్య.\nఇరుగుపొరుగువాళ్ళుకూడా లింగయ్య యోచనను బలపరిచి పాపన్నను ప్రోత్సహిం చారు. వారందరి మాటా కాదనలేక పాపన్న మూటాముల్లె సద్దుకుని లింగయ్యతో బాటు ప్రయాణం మొదలుపెట్టాడు.\nఅయితే పాపన్నకు లింగయ్య పరమ లోభి అని త్వరలోనే అర్థమయింది. అతను ఎవరికీ చిన్నమెత్తు సహాయం చెయ్యకపోగా తన వెంట తనకోసం తెచ్చుకున్న తిండి కూడా పాపన్నతో పంచుకోలేదు. పాపన్న మాత్రం దారిన కనిపించిన బిచ్చగాళ్ళకూ, బీదసాదలకే కాక తన వెంటపడే కుక్కలకూ, అడవిలోని కోతులకూ కూడా తిండి పెడుతూ వచ్చాడు. ఆ కారణంగా ఒక్కొక్కప్పుడు భోజనం వేళకు పాపన్న వద్ద తినడానికేమీ మిగిలేది కాదు. లింగయ్య పాపన్నను తప్పు పట్టాడే కాని తన తినుబండారాలను తిన నివ్వలేదు. అందుచేత పాపన్న అడవిలో దొరికే ఫలాలతో కడుపు నింపుకుని, అవ తలి గ్రామం చేరుకునేదాకా ఆహారం లేకుం డానే గడుపుకోవలసి వచ్చింది.\nఆకలితో నీరసించి త్వరగా నడవలేకపో తున్న పాపన్నను చూసి లింగయ్య విసుక్కో సాగాడు. 'తనకు మాలిన ధర్మం చేటు చేస్తుంది పాపన్నగారూ! మనమింకా చాలా దూరం పోవాలి. ఇలా అయితే అనుకున్న సమయానికి మనం గమ్యస్థానానికి చేరుకో లేము' అని హెచ్చరించసాగాడు.\nలింగయ్య ధోరణిలో మాత్రం మార్పేమీ కలగలేదు. నడవలేక నీరసంతో కూలబడిన పాపన్నతో అతను తగవు పెట్టుకున్నాడు. 'నేనెంత చెప్పినా మీరు అయినవాళ్ళకీ, కాని వాళ్ళకీ దానాలు చెయ్యడం మానుకోరు. ఇలా అయితే మీతో నడవడం నాకిక సాధ్యం కాదు. నేను త్వరగా కాలు సాగిస్తాను'. పాప న్నకు కూడా ఇబ్బందిగా అనిపించింది. 'మీకు కాలయాపన అవుతున్నట్టుంది. మీరు ముందుకు సాగండి. నేను కాస్త వెనకగా వచ్చి మిమ్మల్ని కలుసుకుంటాను' అని పాపన్న అనడంతో లింగయ్య అతన్ని వదిలి పెట్టి తన దారిన తాను వెళ్ళాడు.\nఅయితే ఒంటరివాడైన లింగయ్యకు త్వరలోనే కష్టాలు కలిగాయి. పాపన్నవంటి బలాఢ్యుడు వెంట లేకపోవడం, కరువు ప్రాంతంలో ధనమూ, ఆహారమూ కలిగి ఉండడం లింగయ్యకు ముప్పులు తెచ్చి పెట్టాయి. దారిదోపిడీలు చేసే ముఠాలు ఎదురవడంతో త్వరలోనే అతను ఉన్నవన్నీ కోల్పోయాడు.\nఅటు పాపన్న పరిస్థితి కూడా విషమిం చింది. తినడానికీ, తాగడానికీ ఏమీ లేని పరిస్థితిలో ఒకరోజున మిట్టమధ్యాహ్నపు ఎండదెబ్బకు అతను దారిలోనే స్పహతప్పి పడిపోయాడు. అటుగా వెళుతున్న ఇద్దరు సాధువులు అతన్ని దగ్గరలో ఉన్న తమ ఆశ్ర మా నికి తీసుకెళ్ళారు. అక్కడ సేద తీరిన తరవాత పాపన్నకు వారి గురించి తెలిసింది.\nఆ సాధువులిద్దరూ సోదరులు. ఎవరి తోనూ సంబంధం లేకుండా ఒక కుటీరం నిర్మించుకుని జీవిస్తున్నారు. సమీపంలోని చిట్టడవే వారికి అవసరమైనవాటన్నిటినీ సమకూరుస్తుంది.\nమెల్లగా పాపన్నకు వారి జీవనశైలి అర్థమ యింది. తాను అక్కడ ఆహారంగా తిన్న కొత్తరకం దుంప గురించి పాపన్న ఆరా తీశాడు. తినడానికి చిలగడదుంపలాగే ఉన్నప్పటికీ ఆ మొక్కలు ఎక్కువ నీటి సర ఫరా లేకుండానే ఆ అడవిలో సులువుగా పెరుగుతాయనీ, వాటి ఆకులు కూడా తోట కూరలాగే తినడానికి రుచిగా ఉంటాయనీ అతను తెలుసుకున్నాడు. బ్రహ్మజెముడు వంటి మరొకజాతి మొక్క కూడా అతని కంట పడింది. వాటి మట్టలను విరిచినప్పుడు అందులోని స్వచ్ఛమైన నీరు తాగడానికి పని కొస్తుందనీ, మంచినీరు దొరకని పరిస్థితిలో అది మనుషుల ప్రాణాలు కాపాడగలదనీ అతనికి అర్థమయింది. ఆ సాధువులు ప్రకృ తి తో కలిసిమెలిసి సహజీవనం చేస్తున్నట్టుగా పాపన్నకు అనిపించింది. వారం రోజులు గడిచాక వారి సహాయానికీ, ఆతిథ్యానికీ కృతజ్ఞత తెలుపుకుని పాపన్న మళ్ళీ కాలి బాట పట్టాడు.\nఆ మర్నాడే అతనికి గుర్రంమీద వేగంగా వెళుతున్న ఒక రౌతు కనిపించాడు. చాలా ఏళ్ళ క్రితం రాజసన్మానానికై పాపన్నకు ఆహ్వానం అందించిన రౌతు అతనే. అతని ప్పుడు పాపన్నను గుర్తించి, గుర్రం దిగి గౌర వంతో నమస్కరించాడు. తాను దగ్గరలోనే ఉన్న ఒక సంస్థానాధీశుడి వద్దకు ఏదో లేఖ అందించడానికి వెళుతున్నాననీ, పాపన్నకు సహాయం అందించమని ఆ సంస్థానాధీ శుణ్ణి కోరుతాననీ అతను చెప్పాడు.\nత్వరలోనే పాపన్న కోసం ఒక పల్లకీ, దాన్ని మోస్తున్న నలుగురు బోయీలూ వచ్చే శారు. పాపన్న వారితో సంస్థానానికి వెళ్ళాడు. పాపన్నను గురించి తెలుసుకున్న ఆ రాజు అతడికి తగిన అతిథిసత్కారాలు చేశాడు. పాపన్న ఒకటి రెండు రోజులు సభాకార్యక్ర మాలలో కూడా పాల్గొన్నాడు.\nఆ రాజ్యవాసులకు తిండి, నీరు ప్రధాన సమస్యలు. సారంలేని నేలలో పంటలు పండటంలేదు. రాజుకూడా వారికి సహాయం చెయ్యలేక, శిస్తులుకూడా రాబట్టలేని పరిస్థి తిలో ఉన్నాడు. ఒకరోజు సభలో పాపన్న లేచి నిలబడి ఇలా అన్నాడు.\n'రాజా! మీ ప్రాంతంలో ఉన్న అడవి దుంపలు నీటి ఎద్దడి ఉన్న ప్రదేశాల్లో కూడా సులువుగా పెరుగుతాయి. వీటివల్ల మంచి పౌష్టికాహారం అందరికీ చవకగా లభిస్తుంది. ఈ రెండో మొక్కవల్ల నీరుకూడా లభ్యమవు తుంది' అంటూ పాపన్న తన మూటలోని దుంపలనూ, బ్రహ్మజెముడు మట్టలనూ సభికులకు చూపాడు.\nరాజుగారి తోటమాలులు వెంటనే ఆ దుంప నొకదాన్ని పాతి అది త్వరలోనే మొలకెత్తే రకమని గుర్తించారు. త్వరలోనే వాటి పెంపకం రాజ్యమంతటా విస్తృతస్థా యిలో మొదలయింది. ఆకలి చావులు తగ్గసాగాయి. రాజుగారు చాలా సంతోషించి పాపన్నకు కానుకలిచ్చి, పౌరసన్మానాలు చేయించారు.\nపాపన్న ప్రయాణం తుంగభద్ర ప్రాంతా నికని తెలుసుకున్న రాజుగారు అతనికి అశ్వా లను పూన్చిన రథాన్నీ, సామగ్రి మోసుకెళ్ళే బళ్ళనూ, సహాయకసిబ్బందినీ ఇచ్చి సాగ నంపారు. పాపన్న పుణ్యక్షేత్రాన్ని దర్శించు కుని, సంస్థానాధీశుడి గౌరవ అతిథిగా, కరువు నివారణకు తోడ్పడినవాడిగా అక్కడ కూడా గౌరవ మర్యాదలనూ పొందాడు.\nఅయితే అతనెంత వెతికినా లింగయ్య జాడ మాత్రం కనబడలేదు. మరొక రెండు వారాలు గడిచాక లింగయ్య ఒక నిరుపేద జంగాల బృందంతోబాటుగా లింగయ్య ఆ క్షేత్రానికి చేరుకున్నాడు. దొంగల బారిన పడి, ఉన్నదంతా పోగొట్టుకుని, దారి పొడు గునా బిచ్చమెత్తుకుంటూ తిరిగే జంగాల వెంట తానెల్లా గమ్యస్థానానికి చేరుకున్నదీ లింగయ్య పాపన్నకు చెప్పాడు.\nపాపన్న వృత్తాంతాన్ని విన్న లింగయ్య అతనితో 'దేవుడి కోసం తీర్థయాత్రలు చెయ్యడం అనవసరం అనిపిస్తోంది పాపన్న గారూ. మీలాంటివాళ్ళలోనే దేవుడున్నాడు. ఆ సంగతి గుర్తించలేని నేను గుడ్డివాడిలా ప్రవర్తించాను. నేను ఈసడించుకున్న మీ పరోపకారి లక్షణమే మీకు శ్రీరామరక్షలా పనిచేసింది. మీరు వ్యక్తులనే కాక, ఒక కరువుప్రాంతపు ప్రజల సమూహానికే మంచి చెయ్యగలిగారు. మీకెన్ని గౌరవాలు దక్కినా అవి తక్కువే' అంటూ కళ్ళనీళ్ళు పెట్టు కున్నాడు. పాపన్న అతణ్ణి ఓదార్చాడు.\nపాపన్న పరివారంతో కలిసిపోయిన లింగయ్య తిరుగుప్రయాణం మటుకు సుఖంగా జరిగిపోయింది. స్వంత ఊళ్ళో పాపన్నకు మరింత గౌరవమూ, ప్రతిష్ఠా లభించింది.",
            "book_page_end": 20,
            "story_id": "2011_11_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అమూల్యం",
            "book_page_start": 21,
            "pdf_page_start": 21,
            "pdf_page_end": 24,
            "author": "పి.వి.సత్యనాథాయణ",
            "genre": "సామాజిక కథ",
            "moral": "తల్లిదండ్రుల ప్రేమ ఆడపిల్లల పట్ల, మగపిల్లల పట్ల సమానంగా ఉంటుంది. పిల్లల అవసరాలు, సామర్థ్యాల బట్టే వారిని పోషిస్తారు, కానీ పక్షపాతంతో కాదు.",
            "keywords": [
                "తల్లిదండ్రుల ప్రేమ",
                "వివక్ష",
                "కుంతీదేవి",
                "విలువలు",
                "పక్షపాతం"
            ],
            "characters": [
                "సరస్వతీ టీచర్",
                "సుమన",
                "శ్రియ",
                "గులాబీ",
                "గులాబీ మామ్మ",
                "సుందరం మాస్టారు",
                "కుంతీదేవి"
            ],
            "locations": [
                "పాఠశాల",
                "ఆగ్రా",
                "తాజ్మహల్"
            ],
            "content": "సరస్వతీ టీచర్ క్లాసంటే అందరికీ ఇష్టమే. ఎందుకంటే ఆమె విద్యార్థులను నవ్విస్తూ చక్కని ఉదాహరణలతో పాఠం చెబుతుంది.\nఆరోజు... సాంఘికశాస్త్రం పాఠంలో.. ఆమె.. మన కుటుంబాలలో ఆడపిల్లల పట్ల చూపించే వివక్ష గురించి చెప్పి తర్వాత దానిపై పిల్లలచేత కూడా మాట్లాడించింది. అందుకే పిల్లలందరికీ ఆనాటి పాఠం బాగా మనసులకు హత్తుకుపోయింది.\nసుమన, శ్రియ, గులాబీ ముగ్గురూ స్నేహితులు. స్కూలు నుంచి ఇంటికి తిరిగి వెళుతున్నా వాళ్ల మనసులు మాత్రం పాఠం నుంచి ఇంకా బయటకు రాలేదు.\n'సరస్వతీ టీచర్ చెప్పింది నిజమేనని పిస్తోందే శ్రియా! మన అమ్మానాన్నలకి పక్షపాత బుద్ధి ఉందే,' అంది సుమన.\n'ఏమోనే. మనం మన అమ్మానాన్నల గురించి అలా ఆలోచించడం తప్పు కదా!' శ్రియ నెమ్మదిగా నచ్చచెబుతున్నట్లుగా అంది.\nగులాబీకి కోపం వచ్చి 'నీకేం మీ ఇంట్లో నువ్వు ఒక్కదానివే పుట్టావు కనుక నువ్వు ఏమడిగినా వెంటనే మీ అమ్మానాన్నా తెచ్చి స్తారు కాని, మా ఇంట్లో అయితే మా అమ్మకి మా అన్నయ్యంటేనే ఎక్కువ ఇష్టం' అంది.\n‘మా ఇంట్లో అయితే.. చదువు విషయంలో కూడా ఎంత పక్షపాతమో.. లెక్కలు అర్థం కావడం లేదని, నేనెంత గోలపెట్టినా పట్టిం చుకోని మా నాన్నగారు.. మా తమ్ముడిని ఇంజ నీరుని చెయ్యాలని వాడు అడగకుండానే ప్రత్యేక శిక్షణ ఇప్పిస్తున్నారు. అంటే నేను ఆడపిల్లని కనుక డబ్బు ఖర్చు పెట్టకూడద నేగా..” అంది సుమన.\n‘నువ్వు మరీ చెప్తావే.. నిన్నటిదాకా మీ తమ్ముడు చాలా తెలివైనవాడని మెచ్చుకు న్నావు. నీకు లెక్కలంటే ఇష్టంలేదని కూడా చెప్పావు కదా.. ఇంతలోనే మాట మార్చేస్తే ఎలా?' అంది శ్రియ కుండ బద్దలు కొట్టిన ట్టుగా. ఆ పిల్లకి తన మిత్రులు అమ్మా నాన్నల ప్రేమను శంకించడం నచ్చలేదు.\n‘నువ్వెంత చెప్పు.. టీచరు చెప్పినట్టు మన ఇళ్ళల్లో ఆడపిల్లలంటే అందరికీ చుల కనే. మా తమ్ముడికి అడిగినా అడక్కపోయినా వందలు ఖర్చుపెట్టి పుస్తకాలు కొనిచ్చే మా అమ్మానాన్నా నా విషయంలో మాత్రం పెద్దగా పట్టించుకోరు. మొన్నటికి మొన్న.. సర దాగా కొత్త చందమామ పుస్తకం కొనుక్కుం టానంటే ఇప్పుడెందుకులే అంటూ కొట్టి పారేశారు.” అంది సుమన రోషంగా.\nగులాబీ వెంటనే అందుకుంది. 'అలా చేస్తే నేనయితే కోపం వచ్చి ఆరాత్రి అన్నం తినడం మానేస్తాను. అయినా పట్టించుకుం టేనా? అదే మా అన్నయ్యయితే.. దగ్గరుండి మరీ తినిపిస్తుంది మా మామ్మ.. '\nఅలా అంటున్నప్పుడు అనుకోకుండానే ఉక్రోషంతో ఆ పిల్ల కళ్ళవెంట గిర్రున నీళ్ళు తిరిగాయి. “ఏమయినా శ్రియా! నువ్వు అదృ ష్టవంతురాలివి కనుక ఒక్కతెవే పుట్టావు. అందుకే అడిగిందల్లా కొనుక్కోగలుగుతు న్నావు,' గులాబీ మాటల్లో రవంత అసూయ తొంగి చూసింది.\n“ఏమిటో.. మీరిలా అంటారు కాని.. నాకయితే కలిసి ఆడుకోవడానికి, కబుర్లు చెప్పుకోవడానికి గాని కనీసం పోట్లాడుకోవ డానికైనా మీలాగా ఓ అన్నో, తమ్ముడో ఉంటే ఎంత బాగుండును అని బాధపడుతూ ఉంటాను.' అంది శ్రియ నిజాయితీగా.\n'అబ్బ పోనిద్దురూ, మనం రోజూలా నవ్వుతూ కబుర్లు చెప్పుకోకుండా అనవస రపు మాటల్లోకి దిగామేమోనే... అదిగో అప్పుడే మా ఇల్లు వచ్చేసింది. మళ్లీ రేపు కలుద్దాం,' అంటూ సుమన వెళ్లిపోయింది.\nగులాబీ, సుమన.. ఆ ఇద్దరి ఆడపిల్లల మనస్సుల్లో సరస్వతీ టీచర్ మాటలు బాగా ముద్రవేశాయేమో.. ఇంటికెళ్లాక అమ్మా నాన్నల విషయంలో రోజూ మామూలుగా తీసుకునే విషయాలు కూడా వాళ్లకి ప్రత్యే కంగా కనిపించడం మొదలెట్టాయి...\n'మామ్మా.. నీకు గులాబీ అంటేనే ఇష్టం. పెరుగుమీద మీగడంతా దానికేవేసేస్తున్నావు. ఇలా అయితే నేను తిననంతే,' తనను బెది రిస్తున్న మనవడిని చూసి ముసిముసిగా నవ్వింది.. గులాబీ మామ్మ.\n'అలా అన్నం మీద కోపగించకురా గోపాలం.. నా బంగారు తండ్రివి కదూ..! నీకిష్టమైన నెయ్యి నీకు వేసానా లేదా.. అది నెయ్యి తినదు కనక దానికి మీగడ వేశాను. అయినా మేం ఎల్లకాలం ఉంటామా? ఒక్క గానొక్క చెల్లి. దానిని పువ్వులా ముద్దుగా చూసుకోవలసింది నువ్వే. ఆడపిల్లని చీటికి మాటికీ ఏడిపించావంటే.. చూడు అట్ల కాడ తిరిగేస్తాను. దానికి మా అమ్మ పేరు.. తెలుసా..? అందుకే నేనంటే నా మనవ రాలికి ఎంతో ప్రేమ. నాచేతే జడ వేయించు కుంటుంది. నువ్వు నేను చేసి పెట్టినవన్నీ తినేయడమే గాని నువ్వు తిన్నావా మామ్మా అని నా చిట్టితల్లిలాగా ప్రేమగా ఒక్కనాడ యినా అడిగావా?' అంది మామ్మ.\n'అందుకే కాబోలు నేనడిగితే ఓపికలేదం టావు గానీ నీ ముద్దుల మనవరాలికి మాత్రం జంతికలు, కాజాలు చేసిపెడతావు. నీకు నేనంటే ఇష్టంలేదు.' అంటూ గులాబీ అన్నయ్య కొంటెగా నవ్వి పారిపోయాడు. మామ్మకి తనమీద గల అభిమానానికి గులాబీ మనసు చల్లబడినట్లయింది.\nసరిగ్గా ఓ వారం తర్వాత తెలుగు మాస్టారు సుందరం మహాభారతం లోని పాఠ్యభాగం.. కుంతీదేవిని చెబుతూ ఇలా అన్నారు.\n‘అప్పుడేమయిందంటే... పాండవులు ఐదుగురూ భోజనాలకి కూర్చున్నారట్రా.. కుంతీదేవి ఏం చేసిందనుకున్నారు? అన్నం రెండు సమభాగాలుగా చేసింది. ఒక సగ భాగం భీముడికి పెట్టింది. మిగతా సగాన్ని నాలుగు సమభాగాలు చేసి ధర్మరాజు, అర్జు నుడు, నకులుడు, సహదేవుడికీ పెట్టింది. వాళ్లంతా తృప్తిగా తిన్నారు. కాని ఎందు కమ్మా పక్షపాతం చూపిస్తున్నావు? అని ఈ కాలం పిల్లల్లా ఒక్కరూ ఒక్క మాటయినా అడగలేదు. ఎందుకో ఎవరయినా కారణం చెప్పగలరా?' అడిగారు మాస్టారు.\nక్లాసులో పిల్లలు గుసగుసలాడారు తప్ప ఎవరూ సమాధానం చెప్పలేదు.\nగులాబీ లేచి నిలబడింది. 'అమ్మానాన్న లకి ఎంతమంది పిల్లలున్నా అందరిపట్లా సమభావమే ఉంటుంది మాస్టారూ! ఎవరు ఎంత తినగలరో ఎవరికేది ఇష్టమో అన్నీ వాళ్లకు తెలుసు. పిల్లల అవసరాలను వాళ్ల మంచిని కోరే, వాళ్ల సామర్థ్యాన్ని బట్టి మాత్రమే సమకూరుస్తారు తప్ప పక్షపాత బుద్ధితో కానేకాదు.'\nసుమన లేచి ఇలా అంది. \"అయినా కుంతీ దేవి ఒక వేళ మిగిలిన నలుగురికీ కూడా భీముడిలా ఎక్కువ భోజనం పెట్టినా . వాళ్లు జీర్ణించుకోలేరని కన్నతల్లి అయిన కుంతీదేవికి తెలుసు మాస్టారూ!'\nవాళ్ళ సమాధానాలు నచ్చిన మాస్టారుతో బాటు పిల్లలూ చప్పట్లు కొట్టారు. శ్రియ మాత్రం ముసిముసిగా నవ్వింది. ఆ రోజు మధ్యాహ్న భోజనాలు చేస్తూ.. మతాబాలాగా వెలిగిపోతున్న సుమన మోహం చూసి కారణం అడిగారు స్నేహితురాళ్లు.\nసుమన గర్వంగా చెప్పింది. 'మా నాన్న గారికి నేనంటే ఎంత ప్రేమో తెలుసా? అసలు చందమామ కొత్త సంచికను ఎప్పుడో కొన్నప్పటికీ పరీక్షలవుతున్నాయి కదా అని దాచేశారట. నిన్న బీరువాలోంచి తీసి ఇచ్చారు. అబ్బ ఎంత ఆనందం కలిగిందో!'\nగులాబీ కూడా సిగ్గుపడుతూ ఇలా అంది. 'ఇప్పటిదాకా మా అమ్మా నాన్నలకి నాకంటే అన్నయ్యంటేనే ఎక్కువ ఇష్టం అనుకున్నానే. కాని మొన్న నాకు జ్వరం వచ్చినప్పుడు నాకెన్ని సేవలు చేశారో తల్చు కుంటే నా ఆలోచన ఎంత తప్పో తెలిసింది.'\nశ్రియ నవ్వుతూ అంది. 'పిల్లలు ఆడ అయినా మగ అయినా తల్లిదండ్రులకి రెండు కళ్ల వంటి వాళ్లని.. పిల్లల పట్ల అమ్మా నాన్నల ప్రేమ అమూల్యమని నేను చెబితే నమ్మారా మీరు?'\n'అందుకు శిక్షగా నీకిష్టమయిన పులి హోర తెచ్చాం కదా.. ఇదిగో రుచి చూడు.’ అంటూ స్వయంగా స్నేహితురాలికి తిని పించింది గులాబీ.\nఆ రోజు సాయంత్రం సరస్వతీ టీచర్ తేలిగ్గా నిట్టూరుస్తూ శ్రియతో ఇలా అన్నారు.\n‘నా పాఠం మీ ఆడపిల్లలను అపార్థం లోకి, అయోమయంలోకి నెట్టిందని నువ్వు చెప్పకపోతే, నాకు తెలిసేదే కాదు శ్రియా! క్లాసులో మళ్లీ నేనేం చెప్పినా సమర్థించు కున్నట్లే అవుతుందని తెలుగు మాస్టారుకి ఆ పని అప్పగించాను. ఆయన నా మాట మన్నించి కుంతీదేవి పాఠం చెప్పడం ఎంతో సమయోచితంగా ఉంది కదూ!'\n‘అవును టీచర్!” అంది శ్రియ తృప్తిగా. మబ్బులు తొలగి చంద్రుడు బయటపడిన ట్టుగా ఆ అమ్మాయికి తన స్నేహితుల మనస్సుల్లో అనుమానాలు తొలగిపోవడం ఎంతో సంతోషం కలిగించింది.",
            "book_page_end": 24,
            "story_id": "2011_11_07",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం - 24",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "పంచతంత్ర కథలు",
            "moral": "చెడ్డ స్నేహితులు స్వార్థంతో మిత్రద్రోహం చేస్తారు. ఎవరి స్వార్థం కోసం వారే ఎదుటివారిని మోసం చేస్తారు.",
            "keywords": [
                "యుక్తిగల నక్క",
                "స్నేహద్రోహం",
                "సింహం",
                "ఒంటె",
                "స్వార్థం"
            ],
            "characters": [
                "వధువు",
                "దేవశర్మ",
                "బలభద్రుడు",
                "కరటకం",
                "దమనకం",
                "వజ్రదంష్ట్రం (సింహం)",
                "చమరకం (నక్క)",
                "తోడేలు",
                "ఒంటె"
            ],
            "locations": [
                "అరణ్యం"
            ],
            "content": "వధువు ఈ కథ చెప్పి, ‘అందుచేత విధిని ఎవరూ తప్పించలేరు. నేను ఈ పామును పెళ్లాడకపోతే నా తండ్రికి నూరుమంది కన్యలను చంపిన పాపం చుట్టుకుంటుంది,' అన్నది.\nఆమె పామును వైభవంగా పెళ్లాడి అత్త గారి ఇంటనే ఉంటూ భర్తసేవ శ్రద్ధగా చెయ్యసాగింది.\nఒక రాత్రి ఆ పాము తాను ఉండే తట్టలో నుంచి వచ్చి, దివ్యసుందరమైన మానవ రూపంలోతన భార్య పక్క మీద కూర్చు న్నాడు.\nఇది చూసి, ఆమె నిర్ఘాంతపోయి, అతను ఎవరో పరపురుషుడు అనుకుని తలుపులు తెరిచి బయటికి పారిపోబో యింది.\n'ప్రేయసి, వెళ్లకు. నేను నీ భర్తను,’ అన్నాడు అతను.\nఆమెకు నమ్మకం కలగటం కోసం అతను తట్టలో నిర్జీవంగా పడి ఉన్న పాము శరీరంలో ప్రవేశించి కదలాడి మనిషి రూపంలో ఇవతలికి వచ్చాడు.\nతన భర్త మనిషి అయినందుకు ఆమె ఎంతో సంతోషించి, ఆతని నెత్తిన కిరీటమూ, శరీరం మీద ఆభరణాలూ చూస్తూ, అతనికి నమస్కారం చేసింది.\nవాళ్లు పడుకుని నిద్రపోయినాక, తన అల్లుడు మనిషేనన్న సంగతి కనిపెట్టిన దేవశర్మ తట్ట నుంచి పాము శరీరాన్ని తీసుకుపోయి తగులబెట్టేశాడు.\nకథ పూర్తిచేసి బలభద్రుడు 'మనం మఠంతో బాటు ఈ మహాత్ముడి శరీరాన్ని తగులబెట్టేశామంటే ఆయన ఎల్లప్పుడూ దేవ శరీరంలోనే ఉండిపోతాడు మహారాజా!' అన్నాడు.\nరాజు అనుమతించాడు. బలభద్రుడు మఠాన్ని తగులబెట్టించాడు. కపట సన్యాసి అందులో కాలిపోయాడు.\nఇలా చెప్పి కరటకం, ‘కనుక ప్రమాదకర మైన నీ కుట్ర కట్టిపెట్టు,' అన్నది.\nదానికి దమనకం, ‘అది అర్థం లేని మాట. నువు చెప్పే కోటి సిద్ధాంతాలు కూడా నా ఆచరణ విలువ చేయవు. అంతదాకా దేనికిరా అబ్బీ? ఈ ఎద్దు శరీరం మీదనే మనం ఎన్నో నెలలపాటు బతకవచ్చు.దాని కళేబరం ఇప్పుడే నా కళ్లముందు స్పష్టంగా మెదులుతున్నది. కాని, యుక్తి గల నక్క లాగా, ఎత్తు పారిన దాకా ఈ విషయం రహస్యంగా ఉంచు,' అన్నది.\n“ఏమిటా కథ?” అని కరటకం అడిగింది. దమనకం ఇలా చెప్పింది.\nయుక్తిగల నక్క\nఒక అరణ్యంలో వజ్రదంష్ట్రం అనే సింహం ఉండేది. దానికి ముగ్గురు మంత్రులుండే వాళ్లు - చమరకం అనే నక్కా, ఒక తోడేలూ, ఒక ఒంటే.\nఒకనాడు సింహం ఒక మగ ఏనుగుతో ఘోరంగా పోరాడి తీవ్రంగా గాయపడింది. అటు తరవాత అది తన గుహలో బాధ తోనూ, ఆకలితోనూ అలమటిస్తూ పడి ఉండి, వేటాడలేకపోయింది. ఆ స్థితిలో అది తన మంత్రులను పిలిచి 'ఆకలితో చచ్చిపోతున్నాను ఏ జంతువునైనా వేటాడి తీసుకురండి,' అన్నది.\nఅయితే ఎంత గాలించినా వాటికి ఏ జంతువూ చిక్కలేదు.\nఅప్పుడు చమరకం అనే నక్క తనలో, ‘ఈ ఒంటెను చంపినట్లయితే మేమందరమూ కొద్ది రోజులపాటు కడుపునిండా తినవచ్చు. అయితే అది మిత్రుడూ, మంత్రీ కావటం చేత సింహం దాన్ని చంపటానికి ఒప్పుకోదు. అందుచేత, ఒంటె చావడానికి ఒప్పుకునే టట్టు నేనే ఒక యుక్తి పన్నుతాను,' అను కుని, ఒంటెతో 'మిత్రమా, మన యజ మాని తిండి లేక చచ్చిపోతున్నాడు. యజ మాని చస్తే మన చావూ తప్పదు. అందుచేత, నీకూ, మన యజమానికీ కూడా లాభించే విధంగా ఒక సూచన చేస్తాను' అన్నది.\n'తప్పకుండా చెప్పు, నువు చెప్పినట్టు చేస్తాను. యజమానికి సహాయపడటం పుణ్యం కూడానూ,' అన్నది ఒంటె.\n'బాబూ, నువు నీ దేహాన్ని నూటికి నూరు వడ్డీ మీద మన యజమానికి ఇచ్చేయి. చచ్చిపోయిన అనంతరం నీకు రెట్టింపు జవసత్వాలు కల జన్మ లభిస్తుంది,' అన్నది నక్క.\n'మృత్యుదేవత ఈ ఏర్పాటుకు ఒప్పు కుంటే నాకేమీ అభ్యంతరం లేదు,' అన్నది ఒంటె. నక్క సింహం వద్దకు వెళ్లి, ఎంత వెతి కి నా తమకు జంతువేదీ దొరకలేదని చెప్పింది. సింహం కుంగిపోయింది. అప్పుడు నక్క ఇలా అన్నది:\n‘అయితే, ఒక మంచి కబురు కూడా చెబుతాను. మన మిత్రుడు ఒంటె తన శరీరాన్ని మీకు ఇయ్యడానికి సిద్ధంగా ఉన్నది. అయితే అతగాడి శరీరాన్ని నూరు శాతం వడ్డీతో సహా తిరిగి ఇస్తానని మృత్యు దేవత సాక్షిగా హామీ ఇవ్వాలి.'\nఇందుకు సింహం ఒప్పుకుని, ఒంటె ఔదార్యానికి ధన్యవాదాలు తెలుపుకున్నది.\nతరవాత అది మృత్యుదేవతను సాక్ష్యం ఉండమని కోరిన ప్రకారం వాగ్దానం చేసి, ఒంటెను చంపింది.\nనక్కా, తోడేలూ ఒంటె శరీరాన్ని చీల్చి తినడానికి వీలుగా అమర్చాయి. అయితే నక్క ఉద్దేశ్యం ఆ ఒంటె కళేబరమంతా తనకే దక్కాలని, అందుకు అదొక యుక్తి పన్నింది.\nసింహం శరీరం నిండా రక్తపు మరక లుండటం చూసి నక్క, 'మీరు నదికి వెళ్లి చక్కగా స్నానం చేసి రండి. అంతదాకా నేను ఒంటె కళేబరాన్ని చూస్తూ ఉంటాను,’ అన్నది. (ఇంకా వుంది)",
            "book_page_end": 27,
            "story_id": "2011_11_08",
            "raw_genre_backup": "పంచతంత్ర కథలు",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "దేవుడిచ్చిన బహుమతి",
            "book_page_start": 28,
            "pdf_page_start": 28,
            "pdf_page_end": 30,
            "author": "ఎ. సత్యనారాయణ మూర్తి",
            "genre": "నీతి కథ",
            "moral": "తల్లిదండ్రుల ప్రేమ, వారి త్యాగం దేవుడిచ్చిన గొప్ప బహుమతి.",
            "keywords": [
                "తల్లి ప్రేమ",
                "మాతృత్వం",
                "బహుమతి",
                "విలువలు",
                "ఆగ్రా"
            ],
            "characters": [
                "తాతయ్య (వెంకయ్య)",
                "చందు",
                "హరి",
                "సీత",
                "రాజు",
                "చిట్టితల్లి",
                "లక్ష్మి (సుబ్రహ్మణ్యం తల్లి)",
                "నరసింహం (సుబ్రహ్మణ్యం తండ్రి)"
            ],
            "locations": [
                "పల్లెటూరు",
                "తిరుపతి",
                "ఆగ్రా",
                "తాజ్మహల్"
            ],
            "content": "తెల్లమీసాల తాతయ్య అప్పుడే పశువుల కొట్టంలో తల్లి దగ్గర ఆత్రంగా పాలుతాగి ఆనందంతో చెంగుచెంగున గెంతుతున్న లేగదూడని పట్టుకుని ప్రేమగా ఒళ్లంతా నిమురుతున్నాడు.\n'తాతయ్యా! ఇవాళ మాకు కొత్త కథ చెబుతానన్నావు?' అంటూ సెలవులకి పల్లెటూరికి వచ్చిన చందు, హరి, సీత, రాజు, చిట్టితల్లి, తాతయ్య చుట్టూ చేరి పోయారు. ‘అలాగే చెబుతా గానీ ఇవాళ మీరు నేనడిగే ఓ ప్రశ్నకి నాకు నచ్చిన ఖచ్చిత మైన సమాధానం చెప్పాలర్రా...' అన్నాడు తాతయ్య తెల్లమీసాల చాటునుంచి నవ్వుతూ. ‘అడుగు తాతయ్యా,' అన్నారు పిల్లలంతా ముక్తకంఠంతో.\n‘ఇన్నాళ్ల మీ జీవితంలో దేవుడు మీకి చ్చిన గొప్ప బహుమతి ఏంటో చెప్పగలరా?' చందు ఉత్సాహంగా చెప్పాడు. ‘మా క్లాసులో నాకూ సోంబాబుకీ చదువులో ఎప్పుడూ పోటీయే. అన్ని పరీక్షల్లోనూ వాడే క్లాసులో మంచి మార్కులు కొట్టేస్తుంటాడు. కానీ మొన్నటి పరీక్షల్లో వాడి బదులు నాకు మొదటి స్థానం రావడం దేవుడు నాకిచ్చిన బహుమతిగా అనుకుంటున్నా తాతయ్యా!'\n'బావుందిరా అబ్బాయ్! సీతా నువ్వేమం టావ్ తల్లీ!' అన్నాడు సీతకేసి చూసి.\n'మరేమో.. సెలవులకి నాన్న ఎప్పుడూ తిరుపతి తీసుకెళ్తుంటారు కదా! నాకేమో మా పాఠాల్లో చదువుకునే చారిత్రక ప్రదేశాలు చూడాలని ఉంటుంది. ఈసారి నాన్న నన్ను తమ్ముడిని అడగకుండానే ఆగ్రా తీసికెళ్ల గానే అక్కడ ఆ పౌర్ణమిరోజున చల్లని వెన్నె లలో తాజ్మహల్ అందాలను కళ్లారా చూసి పులకరించిపోయాం అనుకో తాతయ్యా... అదే దేవుడు నాకిచ్చిన గొప్ప బహుమతి అను కుంటున్నాను.' అంది సీత ఉత్సాహంగా.\nరాజు చలాకీగా అన్నాడు. ‘ఎప్పుడూ సమయమైపోతోందని బడికి పరిగెత్తడం, పాఠాలు, చదువులు, మార్కులు, ఇదే గోల. ఇదిగో ఇలా ఆ పల్లెలో మాకు ఇష్ట మైన గోళీకాయలు, బిళ్లంగోడు, కోతికొ మ్మచ్చిలాంటి ఆటలు ఆడుకోవడానికి సెలవులు దొరకడం పిల్లలకు దేవుడిచ్చిన బహుమతేగా తాతయ్యా! ఈ నెల్లాళ్లూ అమ్మానాన్నా చదువుకోమని ఆంక్షలు పెట్టరుగా.”\n‘ఆరి గడుగ్గాయి.” అన్నాడు తాతయ్య మనవడి తెలివితేటలకు మురిసిపోతూ.\n'తాతయ్యా నువ్వడగకుండానే చెప్పే స్తున్నా.. మా బడిలో పాటల పోటీలో నాకె ప్పుడూ ఎన్నెన్నో బహుమతులొస్తుంటాయి. అంటే చక్కని గొంతు దేవుడు నాకిచ్చిన గొప్ప బహుమతేగా,' అన్నాడు హరి గర్వంగా.\nదిగాలుగా మాట్లాడకుండా బుగ్గన చెయ్యేసుకుని కూర్చున్న ఆరేళ్ల చిట్టితల్లిని ఎత్తి ఒళ్లో కూర్చోబెట్టుకుని తాతయ్య అడిగాడు. ‘నువ్వేమంటావే చిట్టమ్మా..?'\nచిట్టితల్లి ముద్దు ముద్దుగా 'అమ్మ' అంది. ఆమాట వినగానే తక్కిన పిల్లలంతా నాలిక కరుచుకుని విస్తుపోగా తాతయ్య కళ్లు ఆనందంగా మెరిసాయి.\n'ఎంతబాగా చెప్పావే తల్లీ.. పిల్లలూ విన్నారర్రా.. చిట్టితల్లి చెప్పిందే అసలైన జవాబు. ఎలాగో చెప్పనా? మనం కడు పులో ఉన్నప్పుడు తన్నినా, బయటికొచ్చాక అల్లరి పెట్టినా పెద్దయ్యాక పట్టించుకోక పోయినా సహనంతో ఎల్లప్పుడూ బిడ్డల క్షేమాన్నే కోరుతుందర్రా అమ్మ. కన్నబిడ్డల మొహంలో చిరునవ్వు కోసం సంతృప్తికోసం జీవితంలో ఎంతటి కష్టాన్నయినా భరిస్తూ ఎన్ని త్యాగాలనయినా అవలీలగా చేసే అమ్మని మించిన బహుమతి ఏముందర్రా పిల్లలూ. దేవుడు అన్నిచోట్లా తను ఉండలేక అమ్మని సృష్టించాడని తెలుసా మీకు?’ అన్నాడు తాతయ్య.\n'తాతయ్యా.. చిట్టి చెప్పిందే నిజం. ఈసారి నాకు క్లాసులో మంచిమార్కులతో ఏ మొదటి స్థానం వచ్చిందని అమ్మ ఎంత మురిసిపోయిందో.. అమ్మని ఇలా మరిచి పోయామేంటో?' అన్నాడు చందు విచారంగా.\n'నిజానికి నా మనసులో ఎన్నాళ్లనుంచో దాగిఉన్న కోరికని నాన్నతో చెప్పడానికి నేను భయపడినప్పటికీ అమ్మ గ్రహించి చెప్పబట్టే నాన్న మమ్మల్ని ఆగ్రా తీసికెళ్లారు.' అంది సీత.\nరాజు అన్నాడు. 'మేమేమీ పల్లెలో అల్లరి చేసి దెబ్బలు తగిలించుకోమని అమ్మకు భరోసా ఇవ్వబట్టే నాన్న ఇక్కడికి పంపిం చారు. లేకపోతే ఒప్పుకునేవారే కాదు.”\n'ఇంట్లో పనిపాటలతో అమ్మ ఎంత అలసిపోయినా శని, ఆదివారాల్లో నాకు చక్కని అన్నమయ్య పాటలు నేర్పి పాటల పోటీకి తయారు చేసి నాకు బహుమతి రాగానే తనకే బహుమతి వచ్చినంతగా సంబరపడుతుంది అమ్మ. నిజంగా అమ్మే నాకు లోకంలో గొప్ప బహుమతి. ఇలాంటి అమ్మగురించి నేను చెప్పకపోవడం తప్పే తాతయ్యా!' అన్నాడు హరి పత్తాత్తాపంగా.\n'చిట్టీ! మరి మీ అమ్మగురించి నువ్వేం చెప్పవేం?' అన్నారు పిల్లలంతా.\n'అమ్మదగ్గర పడుకుంటే నాకస్సలు భయమే వెయ్యదు. ఇక్కడ అమ్మలేదుగా. అందుకే రోజూ అమ్మనా కలలోకి వస్తోంది. తాతయ్యా, నన్ను మా అమ్మదగ్గిరికి ఇవాళే పంపించవూ.' అంది జాలిగా చిట్టి.\n‘నా బంగారు తల్లీ.. రేపు మనింట్లో స్వామివారి పూజ ఉందిగా అందుకని మీ అమ్మే కాదమ్మా.. వీళ్లందరి అమ్మలూ మరి కాసేపట్లో ఇక్కడికే వచ్చేస్తారు తెలుసా? మీ మాటలు వింటూంటే నాకూ మా అమ్మ గుర్తుకొస్తోందర్రా పిల్లలూ.. చిన్నప్పుడు మా అందరికీ భోజనాలు పెట్టేసి తనకు అన్నం మిగలకపోతే మంచినీళ్లు తాగేసి తనకి ఆకలి లేదనే దేవత మా అమ్మ..' అన్నాడు తాతయ్య కళ్లు తుడుచుకుంటూ.\nపిల్లలూ! అప్పుడే జట్కాబండి దిగిన తమ తమ మాతృమూర్తుల చుట్టూ బిల బిల్లాడుతూ చేరిపోయిన పిల్లలంతా అమ్మ లందరికీ కృతజ్ఞతగా ఇచ్చిన బహుమతేంటో తెలుసా? ఓ తియ్యని ముద్దు...",
            "book_page_end": 30,
            "story_id": "2011_11_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "లోభి తెలివి",
            "book_page_start": 31,
            "pdf_page_start": 31,
            "pdf_page_end": 32,
            "author": "కొనే నాగ వెంకట ఆంజనేయులు",
            "genre": "నీతి కథ",
            "moral": "స్వార్థపరులు, లోభులు తమ స్వప్రయోజనం కోసం మాటలు మారుస్తారు, కానీ వారి తెలివి ఇతరులను నిర్ఘాంతపరుస్తుంది.",
            "keywords": [
                "లోభత్వం",
                "వైద్యం",
                "ఒప్పందం",
                "వరహాలు",
                "తెలివి"
            ],
            "characters": [
                "శీనయ్య శెట్టి",
                "గున్నయ్య శెట్టి",
                "రంగాచారి"
            ],
            "locations": [
                "హేలాపురి",
                "సుగంధపురి"
            ],
            "content": "హేలాపురి నివాసి శీనయ్య శెట్టి ఎంగిలి చేత్తో కాకిని తోలని పిసినారి. ధాన్యం వ్యాపారంలో లక్షలు ఆర్జించినా అవసరానికి కూడా గుడ్డి గవ్వ ఖర్చు పెట్టడానికి వెనుకాడే మనస్తత్వం కలవాడు.\nవయసులో ఉన్నప్పుడు విలాసవంత మైన జీవితం గడిపి వృద్ధాప్యంలో దీర్ఘ వ్యాధితో తీసుకుంటున్న తండ్రి గున్నయ్య శెట్టి పడకేశాడు. అయితే ముసలి తండ్రికి వైద్యం చేయించడానికి డబ్బు మంచి నీళ్లలా ఖర్చయిపోతుండటంతో లబలబ లాడుతుండేవాడు శీనయ్యశెట్టి. ఎందరో ఘనాపాటి వైద్యులతో మంచి వైద్యం చేయించినా గున్నయ్యశెట్టి జబ్బు మాత్రం నయం కావడం లేదు.\nసుగంధపురిలో వైద్యుడిగా ఎంతో పేరు గడించిన రంగాచారి హస్తవాసి చాలా మంచిదని తెలిసిన శీనయ్య శెట్టి - తండ్రిని అతని వద్ద వైద్యానికి తీసుకు వెళ్లేడు.\nగున్నయ్య శెట్టిని రకరకాలుగా పరీ క్షించిన రంగాచారి పెదవి విరిచాడు.\n'శీనయ్యశెట్టిగారూ, ఇలా చెబుతున్నం దుకు మీరు మరోలా భావించవద్దు. వయ సులో ఉండగా తమ తండ్రి గారు విచ్చల విడిగా తిరిగిన ఫలితమే ఇది. అనేక రోగా లకు ఆలవాలమైపోయింది తమ తండ్రి గారి శరీరం. ఏ మందులకూ లొంగని జబ్బులు ఆయనలో తిష్టవేసుకుని కూర్చు న్నాయి. ఆయన బ్రతుకుతారన్న ఆశ ఏ కోశానా కనబడటం లేదు. ఏ మందులూ ఆయనకు పని చేస్తాయనుకోను.' అని తేల్చి చెప్పేశాడు రంగాచారి.\nఅయినా శీనయ్య శెట్టి వదల్లేదు రంగా చారిని. 'అయ్యా, మీరేం నిరాశపడవద్దు. వైద్యుడిగా మీ ప్రతిభ గురించి విన్న తర్వాతే నేను మీ వద్దకు వచ్చాను. మాతండ్రిగారికి మీకు సరైనది అని అనిపించిన వైద్యం చెయ్యండి. ఆపై దేవుడిమీద భారం వేద్దాం! మీరు చేసే వైద్యం మాతండ్రిగారిని బ్రతి కించినా, బతికించకున్నా కూడా మీకు వెయ్యివరహాలు ప్రతిఫలంగా ఇచ్చుకుం టాను,' అన్నాడు శీనయ్యశెట్టి.\nఆయన అంతగా ప్రాధేయపడుతుండ టంతో సరే అనక తప్పలేదు రంగాచారికి.\nఆయన తన ప్రతిభనంతా ఉపయో గించి - గున్నయ్య శెట్టికి నెలరోజుల పాటు వైద్యం చేశాడు. అనేక వైద్య గ్రంథాలు పరిశీలించి రకరకాల ఔషధాలు మార్చి మార్చి వాడినా ఫలితం దక్కలేదు. రోగం ముదిరి గున్నయ్య శెట్టి మరణించేడు.\nఅతని అంత్యక్రియలు అన్నీ ముగిసిన తరవాత రంగాచారి గున్నయ్య శెట్టిని ద ర్శించి తనకు రావలసిన వెయ్యి వరహాలు ఇప్పించవలసిందిగా కోరేడు.\nఏ వెయ్యి వరహాలు? అని ప్రశ్నించేడు శీనయ్యశెట్టి. ‘అదే తమరి తండ్రిగారి వైద్య నిమిత్తం తమరు ఇవ్వవలసిన వెయ్యి వరహాలు' చెప్పాడు రంగాచారి.\n‘అయ్యా తమరు నా తండ్రిని బతికిం చారా?' అని అడిగాడు సీనయ్యశెట్టి.\n‘లేదే..” అన్నాడు రంగాచారి నొచ్చు కుంటూ. 'పోనీ నా తండ్రిని మీరు చంపేరా?' అని అడిగేడు శీనయ్యశెట్టి.\n‘అయ్యో! నేనెందుకు చంపుతానండి?’ అన్నాడు రంగాచారి కంగారుపడుతూ.\n'అయ్యా! మీరు నాతండ్రిని మీ వైద్యంతో బతికించినా, చంపినా మీకు వెయ్యివరహా లిస్తానన్నాను. కానీ మీరు నా తండ్రిని బతి కించనూ లేదు. చంపనూ లేదు. మరి నేను మీకు వెయ్యివరహాలు ఇవ్వవలసిన అవస రమేమున్నది?' అడిగాడు శీనయ్యశెట్టి.\nఒప్పందాన్ని శీనయ్యశెట్టి నిర్వచించిన విధానానికి రంగాచారి నోట మాట రాక నిశ్చేష్టుడయ్యాడు.",
            "book_page_end": 32,
            "story_id": "2011_11_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "షరతు",
            "book_page_start": 33,
            "pdf_page_start": 33,
            "pdf_page_end": 34,
            "author": "పి.ఐశ్వర్య",
            "genre": "బాలల కథ",
            "moral": "సాధనమున పనులు సమకూరుతాయి. ప్రయత్నం చేసి విజయం సాధించాలి.",
            "keywords": [
                "సైకిల్",
                "సాధన",
                "షరతు",
                "తండ్రి ప్రేమ",
                "సాహసం"
            ],
            "characters": [
                "బంటీ",
                "బబ్లీ",
                "నాన్న",
                "అమ్మ",
                "రాజా"
            ],
            "locations": [
                "ఇల్లు",
                "పెరడు"
            ],
            "content": "‘చెల్లాయ్! ఇవాళ నీకో కొత్త ఆట నేర్పనా?' అంటూ బంటీ తన చెల్లాయి బబ్లీని అడి గాడు. అలాగే అంటూ తల ఊపింది బబ్లీ. 'ఆ ఆటలో దెబ్బలు తగిలినా నాన్నగారికి చెప్పకూడదు.' అంటూ షరతు పెట్టాడు.\nబంటీ కొత్త ఆటమీది కుతూహలంతో వెంటనే ఒప్పేసుకుంది.\n‘అయితే పద.” అంటూ పెరట్లోకి తీసు కెళ్లి పాతవస్తువుల మధ్యలో ఓ వస్తువుపై కప్పి ఉంచిన గుడ్డను తీసేశాడు బంటీ. 'అరే సైకిలు.. మనది కాదే.. ఇదెవరిది?' అంది బబ్లీ ఆశ్చర్యంగా.\n‘నా స్నేహితుడు రాజానడిగి తెచ్చాలే,’ గర్వంగా అన్నాడు బంటీ. తనకి సైకిలు తొక్కడమంటే ఎంత ఇష్టమో! కానీ సైకిలు కొనిపెట్టమంటూ ఎన్నిసార్లడిగినా నాన్న తర్వాత చూద్దాంలే, అని దాటేస్తున్నారే తప్ప కొనడం లేదు. అందుకే ఇవాళ ఆది వారం కదా... నాన్నగారు కూరగాయల బజారుకెళ్లినప్పుడు తొక్కుకోవచ్చునులే అని ముందురోజు రాత్రి రాజాని బతిమాలి సైకిలు తెచ్చి ఇంటి పెరట్లో రహస్యంగా దాచి ఉంచాడు.\n‘బబ్లీ! నువ్వు సైకిల్ వెనుక కూర్చో. నేను ముందు సీటుపై కూర్చుని తొక్కుతాను,’ అన్నాడు గర్వంగా బంటీ.\n'నీకు సైకిలు తొక్కడం రాదుగా. నన్ను కింద పడేస్తావు బాబూ. నేను ఎక్కను,' అంది బబ్లీ.\n‘లేదు.. నేను సైకిల్ ఎంత బాగా తొక్కు తానో నువ్వే చూస్తావుగా,' అంటూ బల వంతంగా బబ్లీని వెనకసీటు మీదికి ఎక్కించి బంటీ సైకిల్ తొక్కడం మొదలుపెట్టాడు.\nఒకవైపు పడిపోతానేమోనని బబ్లీకి ఎంతో భయంగా ఉన్నప్పటికీ సైకిలుపై సరదా కొద్దీ ఊరుకుంది.\nబంటీ అలా ఓ అరగంట సైకిలు తొక్కాడో లేదో.. వీధి చివర కూరల సంచి మోసు కుంటూ తండ్రి కనిపించేసరికి హడలిపో యాడు. ఆ కంగారులో సైకిలు అదుపు తప్పి కిందపడింది.\nబబ్లీ మోకాలికి సూదిగా ఉన్న రాయి గీరుకుపోయి కాస్త రక్తం వచ్చేసరికి అన్నయ్య షరతు మరిచిపోయి ఘోల్లున ఏడవసా గింది. ఆలోచిస్తూ వస్తున్న బంటీ తండ్రి బబ్లీ ఏడుపు విని తలెత్తి చూసేసరికి బంటీ వణికిపోయాడు. బబ్లీని అలాగే వదిలేసి సైకిలుతో సహా దూరంగా పారిపోయాడు.\nదాదాపు ఓ గంట తర్వాత పిల్లిలా ఇంట్లోకి అడుగుపెట్టాడు బంటీ. ఇల్లంతా నిశ్శబ్దంగా ఉంది. అయినా నాన్న ఏవైపునుంచి వచ్చి వీపుచీరేస్తారని భయమే.\nకానీ, 'ఏరా బంటీ! అన్నం తినకుండా ఇంతసేపు ఎక్కడికెళ్ళావురా పద భోంచే ద్దువు గాని,' అంటూ అమ్మ అన్నం పెట్టింది.\nచెల్లాయిని కిందపడేసినందుకు తండ్రి బయటినుంచి వచ్చి కొట్టడం ఖాయమను కున్నాడు బంటీ. కాని వాడి తండ్రి ఆ రాత్రి కూడా బంటీని ఏమీ అనలేదు.\n'ఆ మరునాడు బంటీ పాఠశాల నుంచి ఇంటికి తిరిగొచ్చేసరికి వాకిట్లో కొత్త సైకిలు మిలమిలా మెరుస్తూ కనిపించింది. బంటీకి ఆశ్చర్యంతో నోటమాట రాలేదు.\n“సైకిల్ తీసుకోరా బంటీ. ఇది నీకోసమే కొన్నాను. అందుకే అన్నారురా ‘సాధనమున పనులు సమకూరు ధరలోన' అని.. అసలు నీకు రాజాని సైకిలు ఇవ్వమని చెప్పింది కూడా నేనే.. తెలుసా? అకస్మాత్తుగా నన్ను చూసి భయపడి చెల్లిని కిందపడేశావు గానీ ప్రయత్నంతో నీకు సైకిలు తొక్కడం బాగా వచ్చేసినందుకు సంతోషం. అయితే నీ పరీ క్షలు అయిపోయేవరకు రాజా సైకిలు గానీ ఈ సైకిలు గానీ ముట్టుకోకూడదు సుమా,” అంటూ షరతు పెట్టాడు తండ్రి.\nతన మనసు గ్రహించి తండ్రి సైకిలు కొన్నందుకు బంటీ ఆనందంతో పొంగిపోతూ తండ్రి మాటకు బుద్ధిగా తల ఊపాడు. అన్నమాట నిలబెట్టుకున్నాడు కూడా.",
            "book_page_end": 34,
            "story_id": "2011_11_11",
            "raw_genre_backup": "బాలల కథ",
            "normalized_genre_te": "బాలల కథ",
            "normalized_genre_code": "CHILDREN_STORY",
            "content_type": "STORY",
            "language": "TELUGU"
        },
        {
            "title": "అనాగరికుడెవరు?",
            "book_page_start": 35,
            "pdf_page_start": 35,
            "pdf_page_end": 38,
            "author": "కె. దండపాణి",
            "genre": "నీతి కథ",
            "moral": "సామ్రాజ్య కాంక్షతో లక్షలాది ప్రాణాలు తీయడం కన్నా, ఆకలి తీర్చుకోవడానికి మనిషి మాంసం తినే నరమాంస భక్షకుడే తక్కువ అనాగరికుడు. కాంక్షతో చేసే దౌర్జన్యం అత్యంత అనాగరికం.",
            "keywords": [
                "యుద్ధం",
                "అనాగరికం",
                "మెహర్ సుల్తాను",
                "పట్టుదల",
                "సామ్రాజ్య కాంక్ష"
            ],
            "characters": [
                "మెహర్ సుల్తాను",
                "బెట్సూ రాజు",
                "ముఖ్యసేనాని",
                "నరమాంస భక్షకుడు",
                "ఫకీరు"
            ],
            "locations": [
                "ఈజిప్టు",
                "షికాంగూ",
                "నైలు నది ప్రాంతం",
                "ఆఫ్రికా"
            ],
            "content": "పూర్వం ఈజిప్టుదేశాన్ని మెహర్ అనే ఒక గొప్ప సుల్తాను పరిపాలించాడు. ఉన్న దానితో తృప్తిపడక, రాజ్యాన్ని పెంచా లన్న ఆశ కలిగిందాతనికి, ఈ ఆశతో మెహర్ సుల్తాను చుట్టుపక్కల దేశాల న్నింటినీ ఆక్రమించుకుని, ఆ రాజుల చేత కప్పాలు కట్టించుకుని, ఎలాగైనా చక్రవర్తి ననిపించుకోవాలని నిశ్చయిం చుకొన్నాడు. వెంటనే ఖజానాలో సొమ్ము అంతా వెచ్చించి గొప్ప సేనలు పోగు చేసి విజయయాత్ర సాగించాడు.\nదండెత్తి వచ్చిన మెహర్ని పౌరుషవం తులైన రాజులు కొందరు ఎదిరించారు. కాని సముద్రానికి మల్లే పొంగివచ్చిన ఈజిప్టు సేనలముందు వాళ్లపౌరుషం వృధా అయింది. ఆ మహావీరులు యుద్ధంలో ప్రాణాలను కోల్పోవలసి వచ్చింది. మేహర్ని ఎదిరించి లాభం లేదని, కొందరు రాజులు సంధి చేసుకొని కప్పాలు కట్టడానికి ఒప్పుకున్నారు.\nరాజ్యాలు వశమౌతున్న కొద్దీ మెహర్కి దాహమెక్కువైంది. కొత్తగా వశమైన దేశా లలోని సొమ్మంతా కొల్లగొట్టి తీసుకు పోయి కొత్త సైన్యాలు పోగుచేసి కొత్త ప్రాంతాలపైన ఇంకా దండయాత్రలు సాగించాడు. ఇలా దౌర్జన్యానికి గురి అయిన దేశాలలో షికాంగూ అనేది ఒకటి.\nషికాంగూ కొండలతోనూ అడవులు తోనూ నిండి ఉన్న దేశం. అహంకారం కొద్దీ మెహర్ ఆ దేశాన్ని కూడా ముట్టడిం చాడే కాని, దాని జోలికి పోకపోతేనే తీరిపోను. షికాంగూ రాజు అనుచరు లంతా మన దేశంలోని భిల్లుల వంటి ఆటవికులు. ఏ చెట్టుమీదో, పుట్టవెను కనో పొంచి ఉండి విషం పూసిన బాణాలు ప్రయోగించి మెహర్ సేనలో చాలామంది వీరుల ప్రాణాలు తీశారు. ఏమరుపా టున రాత్రివేళ నిద్రపోతుండగా చూసి చీమలబారులకు మల్లే తండోపతం డాలుగా కొండ దిగివచ్చి, మెహర్ సైని కులలో ఎక్కడివాళ్ల నక్కడ నరికి పోగెట్టి పారిపోయారు.\nఅప్పుడు ముఖ్యసేనాని, చక్రవర్తితో 'ప్రభూ! మనమీ దండయాత్ర వదులు కుని తిరుగుదారి పట్టడం శ్రేయస్కరం. చావగా మిగిలిన సైనికులంతా స్వదేశా నికి పోవాలని కోరుతున్నారు,' అని మనవి చేశాడు. కాని మెహర్ ఒప్పుకో లేదు. అతనికి పట్టుదలే ప్రధానం.\n‘ప్రభూ! తమరు చక్రవర్తులనిపిం చుకొన్నారు. నైలునదీ ప్రాంతానికంతకూ ఏకచ్ఛత్రాధిపత్యం వహించారు. ఇంత టితో ఆగడం మంచిది. జయించిన దేశాలను నిలబెట్టుకోగలిగితే అదే పది వేలు,' అన్నాడు సేనాని.\n'ఈ షికాంగూ రాజ్యాన్ని వశం చేసుకో వాలి. కదలాలి. ఇంతమందిని లొంగదీ సుకుని చివరికి ఒక కొండరాజుకు లొంగి పోవడమా?' అన్నాడు మెహర్.\nమెహర్ ఆజ్ఞకు తిరుగులేదు. లెక్కలే కుండా సొమ్ము వెచ్చించి కొత్త సేనలను రప్పించారు. ఆ రాజును వశం చేసుకో వాలన్న పట్టుదలే గాని రాళ్లూ రప్పలూ తుప్పలూ తప్ప ఏమీ లేని ఆ అడవులను వశం చేసుకోవడం వల్ల ఒలికే భాగ్య మేమీ లేదని మెహర్కు తట్టలేదు.\nపట్టుదలే ప్రధానంగా, షికాంగూ రాజైన 'బెట్సూ'ను ప్రాణంతో కాని, చంపివేసి కాని తెచ్చి ఎదుట పెట్టిన వాడికి వెయ్యి మొహరీలిస్తానని సైనికు లను పురికొలిపాడు.\nమెహర్ సైనికులు అదేపనిగా అడ విలో చొరబడి కనబడ్డ భిల్లవీరుడినల్లా వధించడం మొదలుపెట్టారు. భిల్లు డొక్కడూ పదేసిమందిని చంపితే గాని చావలేదు. కాని నేలమీద ఈనినట్టుగా పుట్టుకొస్తున్న ఈజిప్టు సేనలను నెగ్గుకు రావటం మాత్రం అసాధ్యమని అనిపిం చింది వాళ్లకు.\n'బెట్సూ' రాజు మొదట సంధి చేసు కుందామనుకున్నాడు గాని, మెహర్ ఒప్పుకోడనీ, సంధికోసం వెళితే పట్టు కుని కసి కొద్దీ చిత్రవధ చేయిస్తాడనీ తెలుసు. కాబట్టి, ఈ పరిస్థితిలో యుద్ధం చేసి వీరస్వర్గం పొందడమే మేలనుకు న్నాడు. ఈ నిశ్చయింతో భిల్లులందరినీ వెంటబెట్టుకుని ఈజిప్టు సేనల్ని రెండు కొండల మధ్య ఘోరంగా ఢీకొన్నాడు.\nఆ మహాయుద్ధంలో చివరికి మెహర్కే విజయం లభించింది. భిల్లవీరుడొక్కడూ మిగలలేదు. ఐతే, మెహర్ సైన్యంలోనూ వేలాది సైనికులు ప్రాణాలను కోల్పో యారు.\n'బెట్సూ ఎక్కడ?' అని అడిగాడు మెహరు ఆత్రంతో.\n'గాయాలతో నిండి ఉన్న అతని కళే బరం యుద్ధరంగంలో మన సైనికుల పీనుగుల మధ్య పడి ఉంది ప్రభూ' అన్నాడు ఒక సేనాని. అతడిని చూడాలన్న ఆసక్తితో మెహర్ బయలుదేరి వెళ్ళాడు. అతడు చేరుకునేసరికి అక్కడ, కారు నలుపు శరీరంతో భయం గొలిపే ఆకా రంతో, ఎత్తయిన మనుష్యుడొకడు ఆ వేలాది పీనుగుల మధ్య నలువంకలా పరికిస్తూ నిలబడి ఉన్నాడు.\nవాణ్ణి చూడటంతోనే మెహర్, 'ఎవరు నువ్వు?' అన్నాడు.\n'వీడెవడో నరమాంస భక్షకుడు. పీనుగులను పీక్కుతినడానికి వచ్చాడు’ అన్నాడు సేనాని.\nసేనాని చెప్పింది నిజమే. ఆఫ్రికా దేశపు అడవులలో మనుష్యుల మాంసం తినేవాళ్లు ఎందరో ఉన్నారు.\nమెహర్ ఆ నరమాంస భక్షకునితో 'ఇంత మాంసం లభించింది కదా, ఏదో శవాన్ని తీసుకుని పోక, అలా దిక్కు దిక్కులు చూస్తున్నావేం?' అని అడిగాడు.\n'వీళ్లనందరనూ తినడానికెవరో చంపు కొన్నారు. నాకు కావలసింది ఒక్కటే శవం. ఐనా, వారి అనుమతి తీసుకుని మరీ తినడం ధర్మం కదా! అందుకని, ఆ చంపిన వారికోసం ఇక్కడ ఎదురు చూస్తున్నాను,' అన్నాడు నల్లవాడు.\nమెహర్ పక్కున నవ్వి, 'వీళ్ళనంద రనూ చంపించింది నేనే! కాని, తినటా నికి మాత్రం కాదు,' అన్నాడు.\nనల్లవాడు ఆశ్చర్యాన్ని వెలిబుచ్చుతూ, ‘తినటానికి కాకపోతే ఇంతమందినీ వృధాగా ఎందుకు చంపినట్టు?' అని ఎదురు ప్రశ్న వేశాడు నిర్భయంగా.\nమెహర్ చక్రవర్తి సేనానితో, 'వీడు కేవలమూ అనాగరికుడు. వీడికి నచ్చే టట్టు మనం తెలియచెప్పడం అసాధ్యం,' అన్నాడు.\nఅంతట, చక్రవర్తికి వెనుక పక్కగా ఎవరో నవ్వుతున్నట్లు అలికిడి అయింది. మెహర్ గభీమని వెనుకకు తిరిగి చూసే సరికి, అడవులలో తపస్సు చేసుకొనే ఫకీరొకడు ఎదట ప్రత్యక్షమయాడు.\n'మహాత్మా, నవ్వారెందుకు?' అని అడిగాడు మెహర్ విస్మయంతో.\n'సుల్తాన్! నీవు కేవలం అనాగరికు డని భావించే ఈ నరమాంస భక్షకుడు ఆకలి తీర్చుకోటానికే గాని అనవసరంగా తోటి మానవుల ప్రాణం తీయడు. నీవో? సామ్రాజ్యాన్ని వ్యాపింపచెయ్యాలనే కాంక్షతో యుద్ధాలు తలపెట్టి, లక్షలాది మానవుల ప్రాణాలు నిష్కారణంగా తీయించుతున్నావు. ఒక్క క్షణం ఆలో చించు, మీ ఇద్దరిలో అనాగరికులెవరో నీకే తెలుస్తుంది!' అన్నాడు ఫకీరు పిడు గులు పడినట్టుగా పలుకుతూ.\nఫకీరు మాటలలోని సత్యాన్ని గ్రహించి మెహర్ సిగ్గుతో తల వంచుకున్నాడు.\nఅంతే కాదు. ఆ క్షణంలో అతని మనస్సే మారిపోయింది. ఇక ఈ రోజు నుంచి యుద్ధమనే మాటనే తలపెట్ట నని నిశ్చయించుకున్నాడు.",
            "book_page_end": 38,
            "story_id": "2011_11_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అబద్దం ఖరీదు",
            "book_page_start": 39,
            "pdf_page_start": 39,
            "pdf_page_end": 41,
            "author": "తిరుమలశ్రీ",
            "genre": "నీతి కథ",
            "moral": "అబద్ధం అనేది ఎంత చిన్నదైనా, అది నమ్మకాన్ని నాశనం చేస్తుంది. నమ్మకం పోతే అది ఆర్థిక నష్టం కంటే ఎక్కువ విలువైనది.",
            "keywords": [
                "నమ్మకం",
                "అబద్ధం",
                "లోభత్వం",
                "లాటరీ",
                "విలువ"
            ],
            "characters": [
                "గోవిందుడు",
                "జగన్నాథం",
                "శివ (గోవిందుడి స్నేహితుడు)"
            ],
            "locations": [
                "ఊరు",
                "కిరాణా దుకాణం",
                "బ్యాంకు"
            ],
            "content": "పద్నాలుగేళ్ల గోవిందుడు - తల్లిదం డ్రులు పడవ ప్రమాదంలో మరణించ డంతో, దిక్కులేనివాడయ్యాడు. అదే ఊళ్లో కిరాణా వ్యాపారం చేసుకునే జగ న్నాథం, జాలిమనసుతో గోవిందుణ్ణి చేరదీసి తన దుకాణంలో పనికి పెట్టు కోవడమే కాక, వాణ్ణి తన ఇంట్లోనే ఉంచుకుని మూడు పూటలా భోజనం పెట్టేవాడు. వాడి శ్రమకు తగు ఫలంగా నెలనెలా జీతం కూడా ఇచ్చేవాడు.\nఐతే సొమ్ము వాడి చేతికి ఇవ్వకుండా, బ్యాంకులో వాడి పేరిట ఖాతా తెరిచి అందులో వేస్తూండేవాడు. వాడు పెద్ద య్యాక పెళ్లి చేస్తే అప్పుడు ఆ సొమ్ము వాడికి అక్కరకు వస్తుందన్నది అతని ఆలోచన.\nగోవిందుణ్ణి తన ఇంటి మనిషిలా చూసుకునేవాడు అతను. జగన్నాథానికి సంతానం లేకపోవడం కూడా అందుకు ఓ కారణం. గోవిందుడు కూడా జగన్నాథం కుటుంబంలో ఒకడిగా కలిసిపోయాడు.\nనిజాయితీగా ఉంటూ కష్టించి పనిచేసే గోవిందుడి పైన సదభిప్రాయమూ, నమ్మకమూ ఏర్పడటంతో తరచు దుకా ణాన్ని వాడికి అప్పగించి, తాను బైట వ్యవహారాలను చక్కబెట్టుకునేవాడు జగన్నాథం.\nఇలా ఉండగా, ఓసారి గళ్లా పెట్టె లోంచి పాతిక రూపాయలు మాయమ య్యాయి. ఆ రోజు జగన్నాథం దుకాణం లోనే ఉన్నాడు. గోవిందుడు అతనికి సాయం చేస్తున్నాడు. మధ్యలో ఓసారి భోజనానికి మాత్రం వెళ్లి వచ్చాడు జగ న్నాథం. రాత్రి దుకాణం మూసేశాక ఆ నాటి అమ్మకాలకు సంబంధించి యధా విధిగా లెక్కలు చూసుకుంటూంటే, ఒక పాతిక రూపాయలు తక్కువైనట్టు గ్రహించాడు జగన్నాథం. ఎంతగా తల బద్దలు చేసుకున్నప్పటికీ ఆ సొమ్ము ఏమయిందో తెలియలేదు.\nఎందుకైనా మంచిదని గోవిందుణ్ణి పిలిచి అడిగితే, ఆ రోజు తాను అసలు గల్లా పెట్టెనే ముట్టుకోలేదన్నాడు వాడు. ఎన్నడూ అబద్దం ఆడని వాడి పలుకు లను విశ్వసించిన జగన్నాథం తాను ఏం ఖర్చు చేసి మరిచిపోయాడో జ్ఞాపకం చేసుకోవడానికి ప్రయత్నించాడు.\nనెల్లాళ్ళ తరవాత - ఓ రోజున జగ న్నాథం, గోవిందులు దుకాణంలో ఉండగా గోవిందుడి స్నేహితుడు శివ పరిగెత్తుకుంటూ అక్కడికి వచ్చి, ‘ఒరేయ్ గోవిందూ పోయిన నెలలో నువ్వు కొన్న లాటరీ టికెట్కు బహుమతి వచ్చిందిరా,' అంటూ సంతోషంగా చెప్పాడు.\nగోవిందుడు ఆనందంతో, ‘నిజంగా? ఏదీ చూడనీ,' అంటూ స్నేహితుడి చేతి లోని దినపత్రికను ఆత్రుతగా లాక్కుని లాటరీ ఫలితాలను చూశాడు. వాడు కొన్న టికెట్ సంఖ్యకు పాతికవేల రూపా యల బహుమతి వచ్చింది.\nజగన్నాథం విస్తుపోతూ, 'నాకు తెలి యకుండా లాటరీ టికెట్ ఎప్పుడు కొన్నా వురా, గోవిందూ? నీకు డబ్బులు ఎలా వచ్చాయి?' అనడిగాడు.\nఅందుకు గోవిందుడు, 'ఆ రోజు మీరు గల్లాపెట్టె లోంచి డబ్బులు తగ్గా యని నన్ను అడిగితే, నేను తీయలేదని చెప్పాను. నిజానికి లాటరీ టికెట్ కొనడం కోసమని ఆ పాతిక రూపాయలూ నేనే తీశాను,' అన్నాడు.\nజగన్నాథం నమ్మలేనట్లుగా చూస్తుంటే, ‘నా మిత్రులు లాటరీ టిక్కెట్లు కొంటూ ఉంటే, నేనూ నా అదృష్టం పరీక్షించుకో వాలనుకున్నాను. మీతో నిజం చెప్పడా నికి భయపడి అబద్దం చెప్పాను. క్షమిం చండి,' అన్నాడు తలవంచుకుని.\nగోవిందుడికి లాటరీలో పాతికవేలు బహుమతి వచ్చినందుకు ఎంతో సంతో షించాడు జగన్నాథం. అందరికీ మిఠా యిలు తెప్పించి పంచి పెట్టాడు.\nతరువాత ఆ సొమ్ము చేతికి వచ్చాక వృధాగా ఖర్చు చేయకుండా బ్యాంకులో వేసుకుని దాచుకొమ్మని గోవిందుడికి సలహా ఇచ్చాడు. అంతే కాదు, కష్టార్జితం వెచ్చించి లాటరీలు కట్టడం జూదంతో సమానం. ఇంకెప్పుడూ లాటరీల జోలికి పోకు, అని హితవు కూడా చెప్పాడు వాడికి.\nఐతే, రెండు రోజుల తరవాత- అంత వరకూ నెలనెలా బ్యాంకులో జమకడు తున్న వాడి జీతం తాలూకు పాస్ పుస్త కాన్ని గోవిందుడి చేతిలో పెట్టాడు జగ న్నాథం.\n'ఇవాల్టి నుండి నువ్వు పనిలోకి రాన వసరం లేదు. నీ మకాం కూడా మార్చేయ్' అన్నాడు వాడికి ఉద్వాసన చెబుతూ.\nతెల్లబోయిన గోవిందుడు, జగన్నాథం కాళ్లపైన పడి ' అయ్యా! తెలియక చేసిన నా అపరాధం ఈ ఒక్కసారికి క్షమించండి. ఇంకెప్పుడూ అలాంటి తప్పు చేయను. ఎన్నడూ అబద్దం చెప్పను. నన్ను పొమ్మ నకండి,' అంటూ ప్రాథేయపడ్డాడు.\nజగన్నాధం వాణ్ణి పైకి లేవదీసి, ‘నువ్వు డబ్బు తీసినందుకు కాదురా, గోవిందూ! అబద్దం చెప్పినందుకు కూడా కాదు. నేను మునుపటిలా నిన్ను నమ్మలేనే అన్న ఒక్క కారణంగానే నీకు ఉద్వాసన చెప్పవలసి వస్తోందిరా... ముందు ముందు నువ్వు నిజం చెప్పినా, అబద్దం చెబుతున్నావేమో అన్న అనుమానం నన్ను పీడిస్తుంటే... అది మనిద్దరికీ మంచిది కాదనే!' అన్నాడు గాంభీర్యంగా.\nగోవిందుడు ఇక చేసేది లేక, 'అబద్దం ఖరీదు ఇదా!' అనుకుంటూ బయటకు నడిచాడు.",
            "book_page_end": 41,
            "story_id": "2011_11_13",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "సంపాదకులు": 1,
            "చందమామ బృందం": 3,
            "బి. రాజేశ్వరమూర్తి": 1,
            "అరుప్రతాన్ ఐచ్": 1,
            "కొడవటిగంటి రోహిణీ ప్రసాద్": 1,
            "పి.వి.సత్యనాథాయణ": 1,
            "ఎ. సత్యనారాయణ మూర్తి": 1,
            "కొనే నాగ వెంకట ఆంజనేయులు": 1,
            "పి.ఐశ్వర్య": 1,
            "కె. దండపాణి": 1,
            "తిరుమలశ్రీ": 1
        },
        "genre_counts": {
            "సంపాదకీయం": 1,
            "పాఠకుల అభిప్రాయాలు": 1,
            "జ్ఞాపకాలు": 2,
            "జానపదం": 1,
            "నీతి కథ": 5,
            "సామాజిక కథ": 1,
            "పంచతంత్ర కథలు": 1,
            "బాలల కథ": 1
        }
    }
}