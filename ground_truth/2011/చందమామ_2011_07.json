{
    "book_id": "చందమామ_2011_07",
    "stories": [
        {
            "title": "మేఘాలూ... వర్షాలూ... ఆశలూ",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "సంపాదకీయం",
            "moral": "వర్షం విషయంలో స్వావలంబన సాధించడం, విద్యార్థులు పరీక్షల మార్కులకంటే సర్వతోముఖాభివృద్ధికి కృషి చేయాలి.",
            "keywords": [
                "వర్షం",
                "స్వావలంబన",
                "పరీక్షలు",
                "విద్యా",
                "సర్వతోముఖాభివృద్ధి"
            ],
            "characters": [],
            "locations": [],
            "content": "ప్రతి సంవత్సరం లాగే, మనందరం వానలు మామూలుగా కురవాలని కోరుకుంటూ ఆకాశానికేసి ఆశగా చూస్తుంటాము. వర్షం సజావుగా కురిస్తేనే మన జీవితం సజావుగా సాగిపోతుంది మరి! నీళ్ల విషయంలో స్వావలంబన సాధించేవైపుగా దేశానికి తోడ్పాటు అందించవలసిన బాధ్యత దేశపౌరులుగా మనమీదే ఉంది. ఈ అంశంపై కొత్త, సృజనాత్మకమైన ఆలోచనలు తెలుపవలసిందిగా చందమామ పాఠకులను కోరుతున్నాము. ఈ దిశగా పాఠకులు తమ వంతు ప్రయత్నం చేస్తారని, మనందరికీ తెలియపరుస్తారని ఆశిస్తున్నాము.\nఈ సంవత్సరానికి చదువులు, అదనపు పాఠ్యాంశాలపట్ల మనం పథకం రూపొందించుకోవాలి. ఈ రకంగానే విజయ సాధనకు మనం సంసిద్ధమవుతాము. అలాగే పరీక్షలకు, మార్కులకు మాత్రమే మనం విలువ ఇవ్వకూడదు. మనకు సర్వతోముఖాభివృద్ధి అవసరం. పరీక్షలలో తమ సామర్థ్యానికి తగినట్లుగా సాధించలేదని ఎవరయినా కుంగిపోవడం మన కంటబడినట్లయితే, మనం ఆ వ్యక్తికి మద్దతుగా నిలబడి మొత్తం పరిస్థితిని అర్థం చేయించాలి. అవసరమైన సమయంలో మిత్రులనుంచి ప్రోత్సాహం అన్నివేళలా సహకరిస్తుంది.\nచందమామ విషయాంశాన్ని మార్చవలసిన అవసరముంది. ప్రస్తుతం పత్రికలో ఉన్న విషయంపై పాఠకులు తమ అభిప్రాయం తెలపాలని కోరుతున్నాము. పత్రికలో ఏది కొనసాగించాలనుకుంటున్నారో, దేన్ని నిలిపివేయాలనుకుంటున్నారో, కొత్తగా వేటిని ప్రారంభించాలనుకుంటున్నారో మాకు తెలియజేయాలని పాఠకులను కోరుతున్నాము.",
            "book_page_end": 5,
            "story_id": "2011_07_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "అనుభవం",
            "book_page_start": 7,
            "pdf_page_start": 7,
            "pdf_page_end": 7,
            "author": "భీమవరపు పురుషోత్తం",
            "genre": "కథ",
            "moral": "కేవలం ఆవేశంతో కాకుండా, అనుభవంతో కూడిన పూర్తి విరక్తి కలిగితేనే ధ్యాననిష్ఠలో ఏకాగ్రత సాధించగలము.",
            "keywords": [
                "రుష్యంగుడు",
                "బదరీనాధుడు",
                "అరణ్యం",
                "నగరజీవితం",
                "విరక్తి"
            ],
            "characters": [
                "రుష్యంగుడు",
                "బదరీనాధుడు"
            ],
            "locations": [
                "శృంగేరి అరణ్యం",
                "నగరం"
            ],
            "content": "పూర్వం శృంగేరి అరణ్యాలలో రుష్యంగుడు, బదరీనాధుడు అనే ఇద్దరు మునులు తపస్సు చేస్తూండేవాళ్లు. ఇద్దరూ నడివయసువాళ్లు. వాళ్లుండే ఆశ్రమాలు పక్కపక్కనే ఉండేవి.\nఒకనాడు బదరీనాధుడు, రుష్యంగుడితో, 'నాకు కొన్నాళ్లపాటు, ఈ అరణ్యం వదలి ప్రజలమధ్య నివసించాలని ఉన్నది. ఈ కోరికను అదుపులో పెట్టలేకపోతున్నాను,' అన్నాడు.\nఅది విని రుష్యంగుడు రెండు క్షణాలు సాలోచనగా ఉండిపోయి, తర్వాత, ‘బదరీనాథా! నీకోరిక చిత్రంగా ఉన్నది. అయినా అది నీ కోరిక! అలాగే చెయ్యి,' అన్నాడు. మర్నాడు బదరీనాథుడు అరణ్యం విడిచి, పక్కనే ఉన్న నగరాన్ని చేరాడు. ఆ నగర సౌందర్యం, వింతలూ, విశేషాలూ అతణ్ణి బాగా ఆకర్షించాయి. అయితే, నెల తిరక్కుండానే అక్కడి పౌర జీవితంలోని మోసాలూ, దగాలూ, ధనంకోసం, అధికారం కోసం వాళ్లు చేసే కుట్రలూ, జగడాలూ చూసి బదరీనాధుడికి ముఖంమెత్తింది. అతడు నగరం వదిలి, అరణ్యంలోని తన ఆశ్రమానికి వచ్చేశాడు.\nబదరీనాధుడు తిరిగి రావడం, రుష్యంగుడికి చాలా ఆనందం కలిగించింది. అయితే, నగరంలో తనకు కలిగిన అనుభవాల గురించి బదరీనాధుడు చెబుతూంటే, వినీ విననట్లు ఊరుకోసాగాడు, ఇది గమనించిన బదరీనాధుడు, అతణ్ణి, 'నగర జీవితం అంటే నీకేమాత్రం ఆసక్తి లేకపోవడానికి కారణం ఏమిటి? ధ్యాననిష్ట భంగపడుతుందని భయమా?' అని అడిగాడు.\nరుష్యంగుడు అందుకు చిన్నగా నవ్వి, 'నగర జీవితం గురించిన విశేషాలు వినడం అంటే నాకు కలిగేది భయం కాదు. అయిష్టత! నువ్వు పౌరజీవితం నుంచి విరక్తి కలగకుండానే, ఏదో తాత్కాలిక ఆవేశంతో, మునిలా జీవిద్దామని ఈ అరణ్యం చేరావు. అందువల్ల, నీ మనస్సు నగర జీవితం రుచిచూడమని అప్పుడప్పుడూ పోరుతూండవచ్చు. అది నీ తప్పు కాదు. నగరజీవితం పట్ల పూర్తిగా విరక్తి చెందని నీ అనుభవం లేమి తప్పు! ఇక మునిగా ధ్యానంలో నా అంతటి ఏకాగ్రతను సాధించగలవు,' అన్నాడు.\nఆ తర్వాత కొంతకాలానికి బదరీనాథుడు, రుష్యంగుడు చెప్పినట్టే, ధ్యానంలో ఏకాగ్రతను సాధించి మునిగా పరిపూర్ణుడయ్యాడు.",
            "book_page_end": 7,
            "story_id": "2011_07_02",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "బంగారుబాట",
            "book_page_start": 9,
            "pdf_page_start": 9,
            "pdf_page_end": 9,
            "author": "కోనే వెంకట ఆంజనేయులు",
            "genre": "హాస్యం",
            "moral": "కోరికలను అడిగేటప్పుడు తెలివిగా, ఆచరణ సాధ్యమయ్యే విధంగా అడగాలి.",
            "keywords": [
                "కవి సమ్మేళనం",
                "విక్రమసేనుడు",
                "సోమకవి",
                "బంగారం",
                "పాదరక్షలు"
            ],
            "characters": [
                "విక్రమసేనుడు",
                "సోమకవి",
                "మహామంత్రి"
            ],
            "locations": [
                "హేలాపురి"
            ],
            "content": "హేలాపురిలో ప్రతి ఏడూ కవి సమ్మేళనాలు జరుగుతుంటాయి.-మహారాజు విక్రమసేనుడు. స్వయంగా కవి కూడా కావడంతో ఆ కవి సమ్మేళనాలు జనరంజకంగా సాగుతుంటాయి.\nకవి సమ్మేళనాలలో పాల్గొనడానికి, తిలకించడానికీ ప్రజలు తండోపతండాలుగా వస్తుంటారు. ఆ యేటి మేటి ఉత్తమ గ్రంథం రాసిన కవికి సన్మానం చేయడంతోపాటు, అనేక విలువైన కానుకలు కూడా అందిస్తుంటారు.\nఆ యేడు కూడా సమ్మేళనాలు జోరుగా సాగాయి. అనేక వడపోతల తరువాత సోమకవి రాసిన కురుక్షేత్ర సంగ్రామం గ్రంథం ఉత్తమమైన గ్రంథంగా ఎన్నుకోబడింది.\nఆ గ్రంథం రచించిన సోమకవిని ఘనంగా సన్మానించిన మహారాజు విక్రమసేనుడు - కవిని ఏం కానుక కావాలో కోరుకోమన్నాడు.\n‘మహారాజా! ఇకపై నేను వేసే ప్రతి అడుగూ బంగారం మీదే పడాలి. ఎల్లవేళలా నేను బంగారంపైనే నడవాలి. అదే నా కోరిక,' అన్నాడు సోమకవి.\nసోమకవి కోరిన ఈ వింత కోరిక విని మహారాజుతోపాటు సభాసదులందరూ కూడా నివ్వెరపోయారు.\nసోమకవి కోరిన కోరిక తీర్చడానికి దేశంలోని బంగారం అంతా కరిగించి రహదారులు నిర్మించినా ఆయన కోరిక తీర్చడం అసంభవం.\nమహామంత్రితో సంప్రదింపులు జరిపి, అనేక ఆలోచనలు చేసిన మీదట సోమకవి కోరిక తీర్చబడింది.\nఅతడికి బంగారు పాదరక్షలు బహూకరించబడ్డాయి.",
            "book_page_end": 9,
            "story_id": "2011_07_03",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు",
            "book_page_start": 10,
            "pdf_page_start": 10,
            "pdf_page_end": 10,
            "author": "A. Ramakrishna Rao",
            "genre": "వ్యాసం/జ్ఞాపకాలు",
            "moral": "చందమామ పత్రిక తన రచయితలను, పాఠకులను ఎలా ప్రభావితం చేసిందో వివరించే అనుభవాల వ్యాసం.",
            "keywords": [
                "చందమామ",
                "జ్ఞాపకాలు",
                "పొట్టి పిచిక",
                "సాహిత్య ప్రస్థానం",
                "ఆర్ట్ బుక్"
            ],
            "characters": [
                "A. Ramakrishna Rao (రచయిత)"
            ],
            "locations": [
                "Vishakapatnam, A.P."
            ],
            "content": "అప్పుడు నా వయసు పదహారు - 1947-. ఇప్పుడు ఎనభై -2011-. అప్పుడంటే ఎప్పుడని? చంద్రోదయమయినప్పుడు. అంటే తెలుగు పిల్లల అందాల మాసపత్రికగా చందమామ మొట్ట మొదటి సంచిక వెలువడిన నాటి మాట. అందులో నే వ్రాసిన 'పొట్టి పిచిక' కథ అచ్చవడం ఓ విధంగా నా సాహితీ ప్రస్థానానికి తొలి బీజం అవడం కన్న తీపి గుర్తు మరేముంటుంది! నాటి నా బాల్యంలో తొంగి చూసిన ఆ తొలికిరణపు రూపురేఖలే నేటి ఈ వృద్ధాప్యంలో కూడా కొనసాగడం మించిన ఆశ్చర్యం, ఆనందం ఇంకేముందని!\nఅమ్మ చెప్పిన కథే అయినా, అందరికీ తెలిసిన కథే అయినా, మంచి ప్రింటుతో చక్కని బొమ్మలతో వచ్చిన నాటి ఆ చందమామ లోని కథాంశం నా మనసుమీద ఇంప్రింటు చేసేసినట్లుంది! ఓ బడుగు జీవి తను కష్టపడి సాధించుకున్నది అది లేశమే ఔగాక, పోగొట్టుకుంటుంది. ఎంతమందినో కలుసుకుని, ఎవరూ కలిసిరాకపోయినా, పట్టుదల వదలక, చివరికి విజయం సాధిస్తుంది. అదీ ‘పొట్టి పిచిక కథ'. అదే నా విజయసూత్రం అవుతుందని ఆనాడనుకోలేదు! వెయ్యి పైగా రచనలు చేసి, ఈనాటికీ తల వంచక, కలం దించక తెలుగు కథకుడిగా కొనసాగుతున్న నాకు వేగుచుక్క ఆ కథే కదా! పక్షులతో జంతువులతో మనుషుల్ని కలిపి సామాజికాంశాల్ని సరళంగా చెప్పవచ్చునని నేను నేర్చుకున్నది చందమామ పత్రిక చలవవల్లనే. 'గణిత విశారద' అనే నవల రాసింది చందమామ పఠన స్ఫూర్తితోనే. ఆంధ్రప్రదేశ్ సాహిత్య అకాడమీ నుంచి 1969లో బహుమతి పొందిన నా 'అర్థమున్న కథలు' పబ్లిషర్స్ చంద మామ రక్తసంబంధికులు 'యువప్రచురణలు' వారే. అంతేకాదు. నేను చలసాని-చక్రపాణి అవార్డు అందుకోడం కూడా తత్సంబంధమైన సత్సాంప్రదాయమే.\nసైజుతో పాటు చురుకుతనంలో కూడా నాటి పొట్టి పిచిక లక్షణాలు ఇప్పటికీ నాలో మిగిలి ఉన్నాయని నా మీద నేను వేసుకునే సోకైన జోకు! చందమామ కథ ఇచ్చిన ఊపుతో నేన్రాసి పుస్తక రూపంలో వచ్చిన పిల్లల రచనలు 'కేటూ డూప్లికేటూ', 'మేథĤtricks' మూడు భాగాలూ, ‘ఆంగ్రేజీ మేడీజీ' ‘ఆంగ్రేజీ యమఈజీ' ఇలా మరో అరడజనువరకు చిరు సరుకు దొరుకు.\nనెలనెలా వెన్నెలలద్దుకుని, చకచకా సొగసులు సరిదిద్దుకుని, పదారుభాషల వారి కితాబులందుకుని భారతీయ పత్రికగానే కాక, అంతర్జాతీయ స్థాయిని చేరుకున్న చందమామ పుట్టింది మన భాషలోనే అని తలుచుకుంటే ఉప్పొంగని తెలుగు గుండె ఉండదు. కాలక్షేపం కథలతోనే సరిపెట్టుకోక శాస్త్రీయ పరిశోధనాత్మత వ్యాసాలూ, మెదడుకి మేతగా పోటీలూ, అన్యభాషలు నేర్పే ఏర్పాట్లూ-- ఇవన్నీ కంటికి నదురైన రంగులతో, అచ్చుతో, అనువైన సైజుతో ఇక్కడ కాక మరెక్కడ దొరుకుతుందని! ఈ సంస్థ పుస్తకరూపంలో పిల్లలకందించే విజ్ఞాన వర్గకోశాలు ఎన్నెన్నని! ఇంతెందుకు ఇటీవల వీరు ప్రచురించిన చందమామ Art Book చూశారా! పదిహేనువందల ఖరీదు కాస్త ఎక్కువే అనిపించవచ్చు కాని అది అందించే శతకోటి అందాల మాట?\nనా తొలి ప్రేమ చందమామ. వాక్రూప వర్ణార్ణవం... ఈ నాటికీ కథాసుధల్ని వెదజల్లుతూ . హాయిగా జీవించగలిగే నా మనోధృతికి నాటి చందమామే మధురస్మృతి!",
            "book_page_end": 10,
            "story_id": "2011_07_04",
            "raw_genre_backup": "వ్యాసం/జ్ఞాపకాలు",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పరిసరాల ప్రభావం",
            "book_page_start": 11,
            "pdf_page_start": 11,
            "pdf_page_end": 16,
            "author": "కోలార్ కృష్ణ అయ్యర్ (ఆధారం)",
            "genre": "బేతాళ కథలు/నీతి కథ",
            "moral": "మనుషుల ప్రవర్తనను, నడవడికను వారు పెరిగే పరిసరాలే తీర్చిదిద్దుతాయి.",
            "keywords": [
                "విక్రమార్కుడు",
                "బేతాళుడు",
                "పరిసరాలు",
                "రాజ్యపాలన",
                "శిళ్ళంగేరి"
            ],
            "characters": [
                "విక్రమార్కుడు",
                "బేతాళుడు",
                "నరేంద్రుడు",
                "ఇంద్రసేనుడు",
                "చంద్రభానుడు",
                "ప్రశాంతసేనుడు",
                "ఉగ్రసేనుడు",
                "బలభద్రుడు",
                "ముని",
                "బోయ వేటగాడు",
                "చిలుకలు"
            ],
            "locations": [
                "శ్మశానం",
                "శిళ్ళంగేరి",
                "గంగాపురం",
                "ముని ఆశ్రమం"
            ],
            "content": "పట్టు వదలని విక్రమార్కుడు చెట్టువద్దకు తిరిగి వెళ్లి చెట్టు పైనుంచి శవాన్ని దించి భుజాన వేసుకుని ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు 'రాజా! నువ్వు ఈ అపరాత్రి వేళ స్వార్థం కొద్దీ ఏవైనా అపూర్వ శక్తులు సంపాయించాల’ని ఇంత శ్రమ పడుతున్నావో లేక పరిసరాల ప్రభావం ఎలా మనుష్యుల నడవడికను తీర్చి దిద్దుతుందో తెలుసుకోవడానికి ఇన్ని ఇక్కట్లను ఓర్చుకుంటున్నావో తెలియడం లేదు. పరిసరాల ప్రభావం ఎలా ఉంటుందో తెలియజేసే ఒక కథను చెబుతాను. శ్రమ తెలియకుండా విను,' అంటూ ఇలా చెప్పసాగాడు.\nశిళ్లంగేరి దేశాన్ని నరేంద్రుడనే రాజు పాలిస్తుండేవాడు. అతనికి ఇద్దరు కుమారులు, ఇంద్రసేనుడు, చంద్రభానుడు.\nనరేంద్రుడు తన పెద్ద కుమారుడు ఇంద్రసేనుణ్ణి అతడి బావమరిది ప్రశాంత సేనుడికి దత్తత ఇచ్చాడు. ప్రశాంత సేనుడికి సంతానం లేనందున ఇంద్రసేనుణ్ణి దత్తత తీసుకుని యువరాజుగా ప్రకటించాడు. ఇతడు పొరుగు దేశం గంగాపురం రాజు.\nనరేంద్రుడు చిన్నప్పటి నుండి చెడు అలవాట్లకు బానిసై ఎల్లప్పుడూ తాగుతూ వినోద క్రీడలలో కాలం గడుపుతూ రాజ్య పాలనను తన మంత్రి ఉగ్రసేనుడికి, సర్వ సైన్యాధికారి బలభద్రుడికి అప్పగించి కాలం గడుపుతూ వచ్చాడు.\nదీన్ని అలుసుగా తీసుకున్న మంత్రి, సర్వసైన్యాధిపతి ఇద్దరూ స్వలాభాలను ఆర్జించుతూ దేశం రాబడినంతటినీ రాజు లాగే తాగడానికి, వినోదక్రీడలకు ఉపయోగిస్తూ పాలనను చెడుమార్గంలో నడిపిస్తూ ఉండేవారు.\nదేశ ప్రజల మీద మోయలేని పన్నులను వేస్తూ, వారికి ఏ సదుపాయాలను చేకూర్చకుండా బాధపెడుతూ ఉండేవారు. దేశంలో విద్యామందిరాలు గాని, రహదారులు గాని, చెరువులు గాని, కట్టించకుండా దేశంలో దరిద్రదేవతను విచ్చల విడిగా విహరించేలా చేసేవారు. ప్రజలెవరైనా వీళ్ల చెడు పరిపాలనను గురించి ప్రస్తావిస్తే వారిని చెరసాలలో పడేసి నానా హింసలూ పెట్టేవాళ్లు.\nఇలా కొంతకాలం జరిగేటప్పుటికి ప్రజలలో తిరుగుబాటుకు తోవ ఏర్పడుతున్న సమయంలో దేశంలోని కొందరు పెద్దలు గంగాపురం రాజధానికి వెళ్ళి అక్కడ సుపరిపాలనను జరుపుతున్న ప్రశాంతసేనుడి వద్ద తమ బాధలను మొరపెట్టుకున్నారు.\n'మహాప్రభూ, మేము నరేంద్రుడి అతడి మంత్రి సేనాధిపతుల చెడు పరిపాలనను ఏమాత్రమూ సహించలేము. మీరు మా తరపున జోక్యం చేసుకుని అక్కడ సుపరిపాలన వచ్చే మార్గం చేసిపెట్టాలి,' అన్నారు.\nకానీ ప్రశాంతసేనుడు వారితో 'మేము ఇతర దేశాల పరిపాలనలో ఎలా జోక్యం చేసుకోగలం. అతడు సర్వస్వతంత్రుడు కదా?' అని అన్నాడు.\nశిళ్ళంగేరి నుంచి వచ్చిన నాయకులు ప్రశాంతసేనుడి పరిపాలనను చూసి ఆశ్చర్యపోయారు.\nగంగాపురంలోని ప్రతి గ్రామంలోనూ ఒక చెరువు, బాలబాలికలకు విద్యామందిరం, ఒక ఊరి నుండి మరొక ఊరికి వెళ్లడానికి మంచి రహదారులతోపాటుగా ప్రజలవైపన్నులు చాలా తక్కువగా ఉండేవి.\nపరిపాలనా లోపాలను ఎవరైనా రాజు దగ్గరకు తీసికెళ్లితే వారికి మంచి బహుమానం ఇచ్చి వారు చూపిన లోపాలను సరిదిద్దడానికి తగు చర్య తీసుకునేవారు. ప్రభుత్వ ఉద్యోగులకు ఆ దేశంలో లంచం ఏమిటో తెలియదు.\nప్రశాంతసేనుడు తాను దత్తత తీసుకున్న ఇంద్రసేనుడికి చిన్నప్పటినుండి సకల శాస్త్రాలను, శాసనాలను, విద్యలను, దేశపరిపాలనా విధానాలను గూర్చి మంచి దిట్టమైన పండితులతో నేర్పించాడు. ఇంద్రసేనుడు ధైర్యసాహసవంతుడు కూడా అయ్యాడు. తన దత్తత తండ్రికి పరిపాలనలో అన్ని విధాలా సహాయం అందిస్తూ వచ్చాడు.\nశిళ్ళంగేరి దేశంలోని నాయకులు తన తండ్రితో మాట్లాడటానికి వచ్చినప్పుడు ఇంద్రసేనుడు కూడా అక్కడున్నాడు. తన తండ్రి శిళ్ళంగేరి నాయకులకు సహాయం చేయడానికి నిస్సహాయత వ్యక్తం చేసినప్పుడు తాను జోక్యం చేసుకుని, వచ్చిన పెద్దలతో అన్నాడు. 'నా తమ్ముడు చంద్రభానుడు ఉన్నాడు కదా. వాడు యువకుడు. అతణ్ణి రాజుగా చేస్తే పరిపాలనలో మంచి మార్పు రావచ్చు కదా?” అన్నాడు.\nఅందుకు ఆ నాయకులు “లేదు రాకుమారా, లేదు. అతనూ ఆ దుష్టద్వయం మంత్రి, సేనాధిపతులతో కలిసి భ్రష్టు పడ్డాడు. వారివల్లనే చెడ్డ అలవాట్లకు బలి అయ్యాడు. ఏమీ ప్రయోజనం ఉండదు” అని చెప్పారు.\nఇంద్రసేనుడు తండ్రివైపు తిరిగి: ‘నాన్నా.. క్షమించండి. శిళ్ళంగేరి దేశాన్ని పరిపాలిస్తున్నది ఎవరో కాదు. నా తండ్రే కదా! మీకూ బావయే కదా! అటువంటప్పుడు వాళ్లను చెడ్డత్రోవ నుంచి మందలించి ఆ దేశపు ప్రజలకు సుఖశాంతులు ఇవ్వాల్సిన బాధ్యత మనకు లేదా! కనుక మనం జోక్యం చేసుకోవడంలో ఎలాంటి తప్పులేదు కదా బాధ్యత కూడా ఉంది,' అని తన అభిప్రాయాన్ని నిర్భయంగా చెప్పాడు.\nప్రశాంతసేనుడు ఒక నిమిషం ఆలోచించి, 'నీవన్నదీ ఉచితంగానే ఉంది. కనుక మనమిద్దరం శిళ్ళంగేరి వెళ్లి, మీ తండ్రిని కలుసుకుని అతణ్ణి సన్మార్గంలోకి తీసుకొని రావడానికి ప్రయత్నిద్దాం,' అని అంగీకరించాడు.\nమరుసటి రోజే ప్రశాంతసేనుడు, ఇంద్రసేనుడు శిళ్ళంగేరి రాజధానికి వెళ్ళి నరేంద్రుణ్ణి కలుసుకుని ఆ రాజ్యంలో ఉన్న దుస్థితి గురించి వివరంగా చెప్పారు. అందుకు కారణం తాను పరిపాలనను దుష్ట ద్వయం మంత్రి, సేనాధికారులకు విడిచి పెట్టడమే అని వివరించారు. కాని ఇంద్రసేనుడు వారి సలహాను పెడచెవిన పెట్టేసి: “మేము సర్వస్వతంత్రులం. మా దేశాన్ని ఎలా పరిపాలించాలో మాకే బాగా తెలుసు. మీ జోక్యాన్ని మేము సహించము. ఇక మీరు వెళ్ళవచ్చు' అని తప్పతాగుతూ వాళ్ళను అవమానించి పంపాడు.\nఇంద్రసేనుడు నిస్పృహ చెందలేదు.\nతన తండ్రి అనుమతితో ఒకరోజు ఇంద్రసేనుడు పెద్దసైన్యం వెంటబెట్టుకుని శిళ్ళంగేరిపై మెరుపుదాడి చేసి మంత్రిని, సేనాధిపతిని చెరసాలలో బంధించాడు. తన తండ్రిని రాజభవనంలో ఒక గదిలో అన్ని సౌకర్యాలు సమకూర్చి ఉంచాడు.\nతన తమ్ముడు చంద్రభానుణ్ణి తన దేశం గంగాపురానికి తరలించి అక్కడ అతడి సకల విద్యలను, పరిపాలనా విధానాన్ని బోధించడానికి గురువులను ఏర్పాటు చేశాడు. అతడు మంచి పరిసరాలలో ఉండేటట్టు ఏర్పాటు చేశాడు.\nఏడు సంవత్సరాలు గడిచాయి. శిళ్ళం గేరిని కూడా ఇంద్రసేనుడు తన పరిపాలనలో గంగాపురం దేశంలాగే సుభిక్షంగా మార్చాడు. ఎక్కడ చూసినా చెరువులు, ఉద్యానవనాలు, పాఠశాలలు, వైద్యశాలలు నిర్మించాడు. ప్రజలకు పన్నుల భారం తగ్గించాడు. శిళ్ళంగేరి ప్రజలు ఇప్పుడు సుఖశాంతులతో జీవనం సాగిస్తూ అమిత సంతోషంగా ఏ కంగారూ లేకుండా ఉన్నారు.\nతన తమ్ముడు రాజ్య పరిపాలనకు అర్హుడని ఇంద్రసేనుడు విచారించి తెలుసుకొని అతనిని తిరిగి రప్పించి శిళ్ళంగేరి సింహాసనంపై కూర్చుండబెట్టి తాను తన దేశం గంగాపురానికి వెళ్ళిపోయాడు.\nబేతాళుడు ఈ కథ చెప్పి, ‘రాజా! ఇంద్రసేనుడూ, చంద్రభానుడూ ఒక తండ్రి పిల్లలైనప్పటికీ వారిలో ఒకదానికొకటి విరుద్ధమైన నడవడిక గుణాలు ఎందుకిలా వచ్చాయి? ఒకడు పరమ దుర్మార్గుడు. ఇంకొకడు పరమ నీతిపరుడు. ఈ సందేహానికి కారణం తెలిసి కూడా చెప్పకపోయావంటే నీ తల వెయ్యితునకలై పోతుంది,' అన్నాడు.\nదానికి విక్రమార్కుడు ఇలా సమాధానం చెప్పాడు. ‘చంద్రభానుడూ, ఇంద్రసేనుడూ ఒకే తండ్రి కుమారులు నిజమే! కాని వాళ్లిద్దరూ పెరిగి పెద్దవాళ్ళయినది మాత్రం పూర్తిగా భిన్న పరిసరాలలో. ఇంద్రసేనుడు మంచి పరిసరాలలో పెరిగి పెద్దవాడయ్యాడు. కనుక అతడికి మంచి నడవడికే అబ్బింది. కాని చంద్రభానుడు తన తండ్రి, మంత్రి, సేనాధిపతులు ముగ్గురూ చెడు నడవడిక నడుస్తున్నవాళ్లు వారి అడుగు జాడలలో పెరిగి పెద్దవాడయ్యాడు. కనుక ఇద్దరి నడవడికలకు కారణం వాళ్లు పెరిగి పెద్ద వాళ్ళయ్యే దాక ఉన్న దుష్ట పరిసరాలు. అందుకే అతడు దుష్టుడయ్యాడు కానీ తరవాత మంచి పరిసరాలలోనికి వెళ్లినప్పుడు మంచివాడుగా మారిపోయాడు. ఇందుకు నిదర్శననంగా నేనొక చిన్న కథ చెబుతాను విను. నీ సందేహంతో తీరిపోతుంది,' అని విక్రమార్కుడు కథ చెప్పసాగాడు.\nఒకప్పుడు ఒక బోయ వేటగాడు అప్పుడే ఎదిగిన రెండు చిలకలను ఒక చెట్టు గూడు నుంచి పట్టుకుని వెళ్ళాడు. అందులో ఒకటి రెక్కలు రాగానే తప్పించుకొని ఒక ముని పుంగవుని ఆశ్రమం చేరుకుంది. ఆ చిలుకను మునిపుంగవుడు ఒక పంజరంలో పెట్టి తన ఇంటి ద్వారం వద్దఉంచాడు. బోయ వేటగాడు కూడా అలాగే తన వద్ద ఉన్న చిలుకను ఒక పంజరంలో పెట్టి ఇంటిముందర పెట్టాడు.\nఒక రోజు ఆ దేశపు రాజు వేటకు వచ్చి నీళ్లు తాగడానికి వేటగాడి ఇంటివద్దకు వచ్చాడు. రాజును అతడి పరివారాన్ని చూస్తూనే ఆ చిలుక: 'మీరందరూ ఎవరు? ఇక్కడికెందుకు వచ్చారు? వెళ్లండి, నీళ్లు లేదు గీళ్ళు లేదు. చంపేస్తాను,' అని అరవడం మొదలెట్టింది. రాజు పరివారం అక్కడి నుంచి ముందుకు వెళ్ళి మునిపుంగవుని ఆశ్రమం వద్దకు వచ్చారు. వారిని చూస్తూనే పంజరం లోని చిలుక 'మహాత్ములారా! లోపలికి రండి. దాహం తీర్చుకోండి. ఈ పూట మాకు అతిథులుగా ఉండి మా ఆతిథ్యం స్వీకరించి మమ్ములను ఆనందపరచండి.. రండి.. రండి..' అంటూ ఎంతో మృదు వాక్యాలతో వాళ్లను ఆహ్వానించింది. రాజు పరివారానికి ఆశ్చర్యం వేసింది. రెండు చిలుకలు ఒకే గూటి నుంచి వచ్చాయని ఆ చిలుక నుండి తెలుసుకున్నారు. రాజు మునితో: ‘మునిపుంగవా! ఇదివరకు మాకు తటస్థపడిన చిలుక, ఈ చిలుక ఒకే గూటిలో నుండి వచ్చాయి కదా! అయినా వాటి ప్రవర్తనలో ఎంతో భేదముంది? ఎందువలన?' అని అడిగారు. అందుకు ముని నవ్వుతూ: 'మహారాజా, దీనికి కారణం అవి పెరిగి పెద్దవైన వాతావరణం అంటే పరిసరాలే కారణం. బోయవాడి ప్రవర్తనలాగే ఆ చిలుక ప్రవర్తించింది. మాలాగే ఈ చిలుక ప్రవర్తించింది. కనుకనే మనం పిల్లలను సరైన నీతినియమం మంచి గుణాలు ఉన్న పరిసరాలలోనే పెంచి పెద్దవాళ్లను చేయాలి' అన్నాడు.\nవిక్రమార్కుడు కథ ముగిస్తూ 'ఇంద్రసేనుడూ, చంద్రభానుడూ కూడా ఇంతే. ఇప్పుడు నీ సందేహం తీరింది కదా,” అన్నాడు. రాజుకు ఈ విధంగా మౌనభంగం కలగగానే బేతాళుడు శవంతో సహా మాయమై తిరిగి చెట్టెక్కాడు. (కల్పితం)",
            "book_page_end": 16,
            "story_id": "2011_07_05",
            "raw_genre_backup": "బేతాళ కథలు/నీతి కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "కటికవాని గుండె",
            "book_page_start": 17,
            "pdf_page_start": 17,
            "pdf_page_end": 20,
            "author": "కర్రి కాశీసత్యనారాయణ",
            "genre": "సామాజిక కథ",
            "moral": "కటికవాడి కఠిన హృదయాన్ని కూడా కూతురి ప్రేమ, ఒక జంతువుపై ఆమె చూపిన దయ మార్చగలిగాయి. దయ, త్యాగం గొప్పవి.",
            "keywords": [
                "కటికవాడు",
                "ప్రేమ",
                "దయ",
                "త్యాగం",
                "ఆవుదూడ",
                "పరివర్తన"
            ],
            "characters": [
                "ఝుంకారుడు",
                "అంబ",
                "ఆవుదూడ",
                "గ్రామాధికారి"
            ],
            "locations": [
                "గ్రామం"
            ],
            "content": "అనగనగా ఝుంకారుడనే ఒక కటిక వాడు ఉండేవాడు. వాడు రోజుకి ఏభై పశువులనైనా అవలీలగా వధించగలిగేవాడు.\nఝుంకారుడికి ఇది తరతరాలా వస్తున్న కులవృత్తి కావడం చేత, దయా, దాక్షిణ్యమూ, కనికరమూ, అంతఃకరణ అనేవి వానికి ఏ కోశానా లేకపోయినై.\nఇన్ని జీవాలు తీసిన ఝుంకారునికి లేకలేక ఒక్క కూతురు పుట్టింది. ఆ పిల్ల దేవి కటాక్షం వల్ల పుట్టడం చేత అంబ అని పేరు పెట్టుకుని, అల్లారుముద్దుగా పెంచుకుంటున్నారు.\nఅంబ పుట్టిన క్షణం నించీ ప్రేమ అంటే ఏమిటో, అభిమానం అనేది ఎలా ఉంటుందో ఆ కటిక వాడికి తెలిసి వచ్చింది.\nఅంబ పెరిగి పెద్దదయింది. ఆమె అందవతి, అంతకుమించిన గుణవతి కూడా. పైగా జాలిగుండె కలది. ఆమెను చూచి, ప్రజలు 'అహా ! ఝంకారుని అదృష్టం ఏమి అదృష్టం!' అని సంతోషించేవారు. ఆమె ఎన్నడూ మాంసం నోట బెట్టకపోవటం చూచి లోకులు మరీ అబ్బురపడేవాళ్ళు.\nఒక రోజు ఝుంకారుడు అంగడిలో ఉండే సమయమందు - ముద్దులు మూట కట్టే ఒక ఆవుదూడను ఎవరో యింటికి తీసుకువచ్చి అమ్మ జూపారు. దానిని చూచీ చూడడంతోనే అంబ, దాని యజమానికి కోరిన ధనమిచ్చి కొనుక్కున్నది. సాయంకాలం ఝుంకారుడు ఇంటికి వచ్చే సరికి, అంబ ఆవుదూడతో ఆడుకొనటం చూచి, ఆశ్చర్యపడ్డాడు. ఆమె ఏమి చేసినా అతనేమి అనడు. కనుక, ఇలా ఆమె ఆడుతున్నందుకు కూడ ఏమీ అనలేదు.\nకాని, అతను అడగకుండానే ఆడుకొంటూవున్న అంబ, తండ్రిని చూచినదే తడవుగా అతన్ని చుట్టేసుకుని 'నాయనా! ఎంత ముచ్చటగా వున్నదో చూడు ఈ ముద్దుల తువ్వాయి! దాని మూపురం చూడు, గంగ డోలు చూడు, దాని అమాయకపు చూపులు చూడు...' అనేటం తలో దూడవచ్చి, అంబ ఒళ్ళు నాక జొచ్చింది. ఆమె గబుక్కున ‘నా చిన్నారి గున్నా! ఎంత ప్రేమే నీకు. ఎంత అభిమానమే. నువ్వెవరివో, నేనెవరినో. మన కుగల సంబంధమేమిటి? నీకు నోరు పెట్టలేదుగదా ఆ మాయదారి దేవుడు. ఐనా, నువ్వు చెప్పినమాట నాకు తెలిసిందిలే... నన్ను ఎందుకు నాకుతున్నావో ఆర్థమైందిలే,' అంటూ దాని మెడ గట్టిగా చుట్టేసుకుని ముద్దులాడింది.\nఅంబ-మాటలు, చేష్టలూ, దూడతో పలికే పలుకులూ ఝంకారుడికి వింత గొలిపాయి. దూడతో ఆడుతున్న అంబ మళ్ళీ తండ్రిని చుట్టేసుకుని 'నాన్నా! నా తువ్వాయి చూడు! నన్ను పేరు పెట్టి 'అంబా..' అని పిలుస్తున్నది! నువు చెప్పావా? అవునుగాని, నేనొక మాటం టాను, నీకు కోపం వస్తుందేమో! అన్నది.\n'కోపమెందుకు తల్లీ, ఎప్పటికీ రాదు' అంటూ ఆమెను దగ్గిరికి తీసుకున్నాడు.\n‘మరైతే విను : మిసమిసలాడే పశువులను, నవనవలాడే లేగలనూ విసుగూ విరామమూ లేకుండ చంపి చంపి, నీ చేతులు మైలపడిపోయినై. ఆ పాపపు చేతులతో నా తువ్వాయిని మట్టుకు నువ్వు తాకవద్దు. తెలిసిందా ? తాకనని ఒట్టేసుకో' అంటూ తండ్రి చెయ్యి తన చేతిలో వేసుకుంది.\nఈ మాట వినగానే ఝుంకారుని హృదయంలో కలవరం బయలుదేరింది.\nఒకనాటి అర్థరాత్రి అందరూ గాఢంగా నిద్రిస్తూవున్న సమయంలో ఎవరో తలుపుతట్టారు. రెండు మూడుసార్లు అలా తట్టే సరికి ఝుంకారుడు లేచి తలుపు తీశాడు.\nచూడగా - అతను గ్రామాధికారి. గ్రామాధికారి అంటే ఊరందరకూ హడలే!\nఅందుచేత ఆయన ఈ అపరాత్రివేళ స్వయంగా రావటం చూడగా ఝుంకారుడికి కంగారు పుట్టింది. - 'చూడు ఝుంకారా..! తలవని తలంపుగా ఇప్పుడు నాకు ప్రాణస్నేహితులు వచ్చి ఉన్నారు. నీ వద్దగల ప్రశస్తమైన మాంసం ఎంత ఉంటే అంతా ఇదుగో మా నవుకరు చేతికియ్యి. ముఖ్యమైన విషయం కనక నేనే వచ్చాను' అన్నాడు.\nఝుంకారునికి పచ్చి వెలక్కాయ గొంతున పడింది. ఆ రోజున అదేమో కాని కొట్టిన మాంసమంతా ఒక్క తునక కూడా మిగలకుండా విక్రయమయిపోయింది.\nఎన్నడూ తన గుమ్మం తొక్కి ఎరుగని అధికారికి ఏం జవాబు చెప్పుకోవటం? 'బాబయ్య! నేనే పట్టుకువచ్చి దాఖలు చేసుకుంటాను. - తమరు పదండి,' అన్నాడు ఝుంకారుడు.\n'కాదు కాదు నేనిక్కడే వుంటాను. స్వయంగా తీసుకు వెళ్ళాలి. వెంటనే ఏర్పాటు చెయ్యి' అంటూ అధికారి అక్క డనే భీష్మించుకొని కూర్చున్నాడు.\nగత్యంతరం లేక, ఝుంకారుడు అంబ పెంచే లేగను విప్పి కమేలాకు ఈడ్చుకు పోబోయాడు. లేగ 'అంబా అంబా' అని జాలిగా రెండుసార్లు అరిచింది.\nనిద్రిస్తున్న అంబ ఉలిక్కిపడి లేచింది. తువ్వాయి కోసం చూచింది. కనపడక పోయేసరికి, ఒక్క అంగలో అడ్డుదారిని పరుగెత్తి కమేలా చేరుకుంది.\nతన మెడను కత్తుల మధ్య దూర్చింది. ఇంతలో లేగదూడ నీడ్చుకొంటూ ఝుంకారుడు గబగబా వచ్చేశాడు. కత్తి ఎత్తబోయాడు. తన చిన్నారి అంబ అక్కడ కంట పడగానే కెవ్వుమని ఒక పెద్ద కేకవేసి, చాపకట్టుగా పడ్డాడు.\nకొంత సేపటికి స్మృతివచ్చి, ఝుంకారుడు లేచాడు. తన ముద్దుల కూతురును కరకు కత్తుల నుండి తప్పించబోయాడు. కానీ, ఆ బాలిక ఎంతకూ యివతలికి రాలేదు.\n‘ముందు నన్ను చంపు, తర్వాత నా తువ్వాయిని చంపుదువుగాని, నువు నాకు ద్రోహం చేశావు నాన్నా ! ద్రోహం చేయటం జీవహింస కంటే కూడా ఎక్కువైన మహాపాపం. ముందు నన్ను చంపు, తరువాత నా తువ్వాయిని చంపు....' అన్నది.\nఝుంకారుడు ‘నిజమే అంబా! నిజమే నువ్వు చెప్పినదంతా నిజమే!' అంటూ మళ్ళీ పడిపోయాడు. ఎంతసేపటికీ ఝుంకారుడు రాకపోయేసరికి, అక్కడ గ్రామాధికారి కారాలు, మిరియాలు నూరుతూ కమేలాకు వచ్చేశాడు. వచ్చి చూడగా, అతనికేమీ అర్థంకాలేదు.\nఝుంకారుడు తేరుకున్న తరువాత సంగతి సందర్భాలన్నీ వెల్లడైనాయి. లేగ దూడ ‘అంబా..!' అని అరిచింది. అంబ లేచివచ్చి, దాని మెడ చుట్టేసుకుంది.\nఝుంకారుడు అంబనూ, లేగనూ కూడా చేరదీసుకున్నాడు. 'బాబయ్యా! నేను నా- వృత్తి మానివేశాను, క్షమించండి,' అంటూ అధికారికి రెండు చేతులా నమస్కరించాడు.\nప్రాణాలకు వెరవకుండా అంబ చేసిన త్యాగము చూచి, ఆమె వాక్కులు వినే సరికల్లా అధికారికి కూడా మనస్సు మారి పోయింది. 'ఝుంకార! నీవు నీ వృత్తి మానేస్తే, నేను ఈనాటి నుంచి మాంసాహారం మానేస్తున్నాను. నేనే కాదు, నా మిత్రులచేత మాన్పించేస్తాను. అంతే కాదు, ఈ క్షణం నించీ, పశురక్షణకు పూనుకుంటానని అంబ సాక్షిగా ప్రమాణం చేస్తున్నాను' అనిచెప్పి, ఒక విధమైన కొత్త ఆనందంతో యింటికి మరలిపోయాడు.",
            "book_page_end": 20,
            "story_id": "2011_07_06",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఎంపిక",
            "book_page_start": 21,
            "pdf_page_start": 21,
            "pdf_page_end": 22,
            "author": "వాణిశ్రీ",
            "genre": "నీతి కథ",
            "moral": "జీవితంలో నిజమైన సంతృప్తిని, విజయాన్ని సాధించాలంటే, కేవలం సౌందర్యం లేదా సంపదపై దృష్టి పెట్టకుండా, శ్రమ పడి పనిచేయాలనే స్పృహ కలిగి ఉండాలి.",
            "keywords": [
                "ఎంపిక",
                "విజయనగరం",
                "కామరాజు",
                "కోశాధికారి",
                "పనిమంతుడు"
            ],
            "characters": [
                "కామరాజు",
                "హేమారాణి",
                "అంజయ్య",
                "తమ్మయ్య",
                "దేవయ్య"
            ],
            "locations": [
                "విజయనగరం",
                "పల్లెటూళ్లు",
                "విరూపాక్షదేవాలయం"
            ],
            "content": "విజయనగరంలో కామరాజు. కోశాధికారి కార్యాలయంలో పనిచేస్తున్నాడు. సొంత ఇల్లు కట్టుకుని సుఖంగా ఉన్నాడు. అతనికి హేమారాణి అనే కూతురు వుంది. ఆమె పెళ్ళీడుకొచ్చింది.\nకామరాజు అక్క కొడుకు అంజయ్య, అతని బావమరది కొడుకు తమ్మయ్య, చెల్లెలు కొడుకు దేవయ్యలు. హేమారాణిని పెళ్ళి చేసుకుని విజయనగరంలో స్థిరపడి పోవాలని ఆశపడుతున్నారు.\nవాళ్ళంతా పల్లెటూళ్ళలో వుంటున్నారు. నగరంలో జీవించాలంటే కామరాజు వంటి మామ అండదండలు అవసరమని వారికి తెలుసు.\nముగ్గురు యువకులలో ఎవర్ని తన అల్లుడిగా చేసుకోవాలో కామరాజు ఎంపిక చేసుకోవాల్సి వుంది. వాళ్ళ ముగ్గుర్ని విజయనగరం రమ్మని కబురు పంపాడు.\nముగ్గురు యువకులు వారం రోజుల పాటు కామరాజు అతిథిలుగా వుండి నగరంలో వింతలు, విశేషాలు చూశారు.\nఇక వాళ్ళు తిరుగు ప్రయాణమవు తున్నవేళ కామరాజు వారిని పిలిచాడు.\n'మామయ్యా! విజయనగరం గొప్ప నగరం. వర్ణించడానికి మాటలు చాలవు. విరూపాక్షదేవాలయం గోపురం ఎంతో గొప్పగావుంది. కృష్ణదేవాలయం, హజారా రామాలయంలో తిరుగుతూ, దేవుళ్ళను సేవించుకుంటూ వుండి పోవాలని వుంది.' అంటూ తన్మయ త్వంతో చెప్పాడు. అంజయ్య.\n'తమ్మయ్యా ! నువ్వేం చూశావు?' అని బావమరిది కొడుకుని అడిగాడు కామరాజు.\n'మావయ్యా ! విజయనగరంలో పెద్ద పెద్ద మేడలు, మిద్దెలు చూశాను. బంగారు నగలు, రత్నాలు, వజ్రాలు అమ్మే దుకాణాలు చూస్తుంటే కళ్ళుతిరిగాయి. బట్టల దుకాణాలు ఎన్నో...' అన్నాడు తమ్మయ్య.\n'దేవయ్యా ! నీ సంగతి ఏమిటి?' అని చెల్లెలు కొడుకుని పలకరించాడు.\n‘విజయనగరంలో అందరూ గొప్ప వాళ్ళు కాదు. వీధులలో తట్టా, బుట్టా పట్టుకుని పనిపాటల కోసం ఎదురు చూసే కూలీలను చూశాను.\nబాట పక్కన కూర్చుని పూల దండలు తయారు చేసే వారిని, నెత్తిమీద తట్టలలో పళ్ళు, కూరగాయలు పెట్టుకుని వీధులలో.. ఇళ్ళమ్మట.. తిరుగుతూ అమ్ముకునే వారిని, చెరువులలో నుండి కావడితో నీళ్ళు మోసేవారిని, గానుగలలో నూనె తీసేవారిని, చెప్పులు కుట్టే వారిని, దేవాలయాల ముందు భిక్ష కోసం నిలబడి ఉన్నవారిని, ఎందరినో చూశాను,' అన్నాడు దేవయ్య.\nనగరంలో బతకాలంటే. ఏదో ఒక పని చేసుకోవాలనే స్పృహ ఉన్నది ఈ ముగ్గురిలో ఒక్క దేవయ్యకే అని కామరాజు గ్రహించాడు.\nఅందుకని తన కూతుర్ని పెళ్ళాడడానికి దేవయ్యకే అర్హత అధికంగా వుందని భావించి తన అల్లుడ్ని చేసుకున్నాడు కామరాజు.",
            "book_page_end": 22,
            "story_id": "2011_07_07",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చాదస్తాల యశోదమ్మ",
            "book_page_start": 23,
            "pdf_page_start": 23,
            "pdf_page_end": 26,
            "author": "బెలగాం భీమేశ్వరరావు",
            "genre": "సామాజిక కథ",
            "moral": "మూఢనమ్మకాలు, చాదస్తంతో జీవిస్తే కుటుంబం పేదరికంలో కూరుకుపోతుంది. నిజమైన పురోగతికి కష్టపడి పని చేయడం, ఆధునిక ఆలోచనలు అవసరం.",
            "keywords": [
                "చాదస్తం",
                "మూఢనమ్మకాలు",
                "కుటుంబం",
                "పేదరికం",
                "కష్టపడి పనిచేయడం"
            ],
            "characters": [
                "రామయ్య",
                "గోపయ్య",
                "యశోదమ్మ",
                "కమల"
            ],
            "locations": [
                "గ్రామం"
            ],
            "content": "రామయ్య గోపయ్యలిద్దరూ అన్నదమ్ములు. వారి చిన్నతనంలోనే తండ్రిపోయాడు. తల్లి యశోదే వాళ్ళను పెంచసాగింది. ఆమెకు చాదస్తాలు మూఢనమ్మకాలు ఎక్కువ.\nబడి ఈడు వచ్చిన రామయ్య గోపయ్యలను ఆమె బడికి పంపలేదు, బడికి పోతే పిల్లలు చచ్చిపోతారని ఆమెకు భయం. ఆమెకు రామయ్యా, గోపయ్యల కన్నా ముందుగా ఒక కొడుకుండేవాడట. వాడు బడికి వెళ్ళాకే చనిపోయాడట.\nనిజానికి ఆ అబ్బాయి జబ్బు వచ్చి చనిపోయాడు. కాని యశోదమ్మ పిల్లాడికి చదువొచ్చాక చనిపోయాడని నమ్మింది. అందువల్లే ఆమె రామయ్య గోపయ్యలను బడికి పంపలేదు.\nరామయ్య - గోపయ్యలు పెద్దవాళ్ళయ్యారు. కూలీ నాలీ చేసి సంపాదించిన డబ్బులు తల్లి చేతిలో పెట్టేవారు. యశోదమ్మ ఆ డబ్బుతో రకరకాల పూజలు చేసేది. రకరకాల మొక్కులు దేవతలకు మొక్కేది. సోది చెప్పేవాళ్ళను ఇంటికి రప్పించి వాళ్ళను దానాలతో తృప్తి పరిచేది.\n'ఎందుకమ్మా డబ్బునలా ఖర్చు పెడుతున్నావని ఎవరైనా అడిగితే కొడుకులకు మంచి రోజులు రావడం కోసమే' అని చెప్పేది.\nకొడుకు లిద్దరికీ పెళ్ళీడు వచ్చింది. దూరపు బంధువుల పిల్లలతో పెళ్ళిళ్ళు చేసింది. ఇద్దరు కోడళ్ళ రాకతో ఆమెకు బోలెడు విశ్రాంతి లభించింది.\nపనీ పాట లేని ఆమె పూజలతోనే సంతృప్తి పడక ఇంటికి బాబాలను సాధువులను పిలవడం ఆరభించింది. ఖర్చులు పెరగడంతో ఆమె అప్పులు చెయ్యడం ప్రారంభించింది. ఆమె చేసిన అప్పులు తీర్చడానికి కొడుకులిద్దరు సతమతమవసాగారు.\nపెద్దకోడలు కమలకు అత్తచేసిన పనులు నచ్చలేదు. అత్త బుద్ధిని మార్చడానికి ఆమె ప్రయత్నించింది. కోడలి ఆలోచన పసిగట్టిన యశోదమ్మ, 'మీ మంచి రోజుల కోసం నేను పూజలు నాజలు చేస్తుంటే నీవు తప్పు పడతావా? దేవుడిగదికి వెళ్ళి తప్పయిందని లెంపలేసుకో!' అని కోడలిని మందలించింది.\nఅంతటితో ఊరుకోక కొడుకులు రాత్రి ఇల్లు చేరాక రభస చేసింది. కోడలు మరి నోరెత్తలేకపోయింది. ఎవరూ తనవైపు మాట్లాడలేదని బాధ పడింది.\nరోజులు గడుస్తున్నాయి. యశోదమ్మ కోడళ్ళిద్దరు నెల తప్పారు. రోజుల తేడాతో ఇద్దరు మగ పిల్లలను కన్నారు. మనవలిద్దరకు బడివయసు వచ్చింది. పిల్లలిద్దరినీ బడికి పంపే ప్రయత్నాలు ఇంట్లో చేస్తుంటే యశోదమ్మ అడ్డు పలికింది. మనవలను బడికి పంపడం సనేమిరా వద్దంది.\nఅత్తగారి నోటి నుంచి వచ్చిన ఆ మాటలు విని కమల కొయ్యబారిపోయింది. కొడుకులిద్దరు తల్లిమాటకు ఎదురుచెప్పకపోయేసరికి ఆమెకు కోపం నసాళానికికె క్కింది.\n“మీ అమ్మగారి చాదస్తాలు మరీ ఎక్కువ వుతున్నాయి. ఆమె చాదస్తంతో మీకెలాగూ చదువు లేదు. మన పిల్లలకు కూడా చదువును దూరం చేయాలని ఆమె అనుకుంటుంది. ఇలా అయితే నేనీ ఇంట్లో ఉండలేను!' గట్టిగానే చెప్పింది.\nమంచం మీద కూర్చున్న యశోదమ్మ చివాలున మంచం నుంచి దిగి, 'చిన్నా పెద్దా లేకుండా ఆ వాగుడేమిటి ? నీకు వినాశ కాలం దాపురించింది. అందుకే అలాగపేలి పోతున్నావు! దేవుడూ దెయ్యమూ అంటే కాస్త భయమూ భక్తీ ఉండాలి ! పెద్దవాళ్ళు అనుభవంతో చెప్పే మాటలను గౌరవించాలి !' అని విరుచుకు పడింది.\nకోడలికీ అత్తకూ మాటామాటా పెరిగింది. రామయ్య ఎంత సర్ది చెప్పినా ఇద్దరి మధ్య వాదన తెగలేదు. చివరకు వాదన వేరుకాపురం వరకు వచ్చింది. మనస్సులు కలవనప్పుడు దూరంగా ఉండడమే శ్రేయస్కరమని పక్కఊర్లో కాపురం పెట్టాడు రామయ్య.\nకమల భర్తను తన దారికి తెచ్చి ముందు పిల్లాడిని బడిలో చేర్పించింది. పిల్లాడు బడి కెళ్ళి వస్తుంటే రామయ్య ఎంతో ఆనందించాడు. రోజులు కూడా రామయ్యకు కలిసొచ్చాయి. కూలి డబ్బులు బాగా అందేపనులు దొరికాయి. నాలుగు డబ్బులు వెనకేసుకొని ఊరి చివర స్థలం చౌకగా ఆ దంపతులు కొనుక్కున్నారు. కొన్నాళ్ళకు చిన్న ఇల్లు కూడా కట్టుకున్నారు.\nకమల సోమరిగా కూర్చోలేదు. పెరటి జాగా బాగు చేసింది. వానాకాలం రాగానే ఆమె అనప, గుమ్మడి, బీర, పొట్ల పాదులు వేసింది. తొందరగా కాపుకు వచ్చే కొబ్బరి మొక్కలు నాటింది.\nయశోదమ్మకు వాళ్ళద్వారా వీళ్ళద్వారా రామయ్య కుటుంబ విషయాలు తెలిశాయి. ఆమెకు ఒళ్ళు మండింది. కోడలి వల్లనే కొడుకు మారిపోయాడని కోడలకు శాపనార్థాలు పెట్టింది.\nబడికి వెళ్ళడం వల్ల మనవడు చచ్చిపోతాడని రాగాలు పెట్టింది. రామయ్యను తనను కలవమని కబురు పంపించింది.\nఅతడు వచ్చాక, ‘మన కుటుంబానికి అచ్చిరానివన్నీ నీ పెళ్ళాం చేస్తుంది. నీవు నష్టపోతావు నీ ప్రాణం నీకొడుకు ప్రాణం హరీమంటాయి, అని పెచ్చరించింది.\nరామయ్య మనసులో నవ్వుకున్నాడు,. తల్లితో నెమ్మదిగా, 'అచ్చిరాదంటూ పని కొచ్చే ఏ పనీ చెయ్యనివ్వకుంటున్నావు. పూర్వకాలంలాగా ఈ కాలంకాదు. చదువు తప్పని సరి. సంపాదన తప్పనిసరి.\nఆ రోజుల్లో నీవు పెరట్లో మొక్కలు నాటడం ఆ సమయంలోనే నాన్న చనిపోవడం కాకతాళీయంగా జరిగిన సంఘట నలు. చిన్నతనం కదా మంచి చెడ్డలు మాకం తగా అప్పుడు తెలియలేదు. పెద్దయ్యాక ఊళ్ళో వాళ్ళు అనుకుంటే నాన్న ఒక తాగు బోతనీ విసుగు విరామం లేకుండా తాగి తాగి గుండె ఆగి చనిపోయాడని విన్నాం.\nసారాయి తాగడం వల్లనే నాన్న చనిపో యాడు. కాని పెరట్లో పాదులు మొక్కలు వెయ్యడం వల్ల కాదని నేనూ, కమలా నమ్ముతున్నాం. అందువల్లేమేము తెగించి బాగుపడడానికి కొత్తదారులు వెతుకుతున్నాం!' అని అన్నాడు.\nకొడుకు మాటలు విని యశోదమ్మ తోక తొక్కిన పామయింది. కొడుకును నానా తిట్లు తిట్టి 'కనిపించకు పో' అని అంది. తమ్ముడు మరదలు అక్కడే ఉన్నారు కాని వారు జోక్యం చేసుకోలేదు.\nరామయ్య మనస్సు బాధపడింది. అక్కడ మరి ఒక్క క్షణం ఉండకుండా ఇంటిదారి పట్టాడు.\nకాలం గడుస్తోంది. ఐదు సంవత్సరాలు గడిచాయి. రామయ్య దంపతులు పూర్తిగా పేదరికానికి దూరమయ్యారు. పెరటిలో వేసిన కొబ్బరి చెట్లు అందుకొచ్చాయి. కాయ గూరల పంట దిగుబడి అధికమయ్యింది.\nరోజూ కమల కొబ్బరికాయలు కాయ గూరలమ్మకం వల్ల రాబడి పెరిగింది. తిండికి గుడ్డకు వాళ్ళకు కరువులేకపో యింది. పిల్లాడు మంచి బడిలో చదువుకో సాగాడు.\nరామయ్య తమ్ముడు గోపయ్య పరిస్థితి సొంత ఊర్లో దీనంగా మారిపోయింది. తల్లి చాదస్తాలకు మూఢనమ్మకాలకు అతడి కుటుంబం బలయ్యింది.\nచదువూ సామూ లేక అతడి కొడుకు జులాయయ్యాడు. గోపయ్య తెచ్చుకుంటున్న రోజూ కూలి కుటుంబానికి సరిపో యేదికాదు. ఇల్లు గడవడం కష్టమయింది.\nగోపయ్య ఆలోచనలో పడ్డాడు. అన్నయ్య కన్నా తన బతుకు ఎందుకు వెనుక బడిందో గ్రహించాడు. తల్లి మూఢనమ్మకాలు చాదస్తాలు ఆమె అమాయకత్వంవల్ల ఏర్పడినవే అని తెలుసుకున్నాడు.\nఒకరోజు తల్లితో, 'అమ్మా! అన్నయ్యల బాటలోనే నేనూ నడుస్తాను. మా జీవితా లను బాగుచేసుకుంటాం. మన ప్రయత్న ముంటేనే దేవుని దీవెన ఉంటుంది. ఏకంగా దేవుని మీదే భారం వేసి కూర్చుంటే ఫలిత ముండదు. ప్రతీదీ అచ్చిరాదని పాతదారిలోనే పయనిస్తే మనమెప్పుడు జీవితంలో ముందుకెళ్ళగలం?' నిలదీసినట్టే అడిగాడు.\nఆ మాటలు గోపయ్య నోటి నుంచి విని యశోదమ్మ దిగ్భ్రాంతురాలయింది. కాస్సేపు నోటమాట లేకుండా చేష్టలుడిగిపోయింది. ఏమనుకుందో ఏమో కొంత సేపయ్యాక 'నీ ఇష్టం! మీ కొత్త ఆలోచనలకు నేనడ్డురాను!' అంది.\nగోపయ్య దంపతులు ఆనందించారు. కొన్నాళ్ళకు అందరి శ్రమతో ఆ ఇల్లు కూడా సిరిసంపదలకు లోటు లేకుండా అభివృద్ధి చెందింది.",
            "book_page_end": 26,
            "story_id": "2011_07_08",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "కష్టేఫలి",
            "book_page_start": 27,
            "pdf_page_start": 27,
            "pdf_page_end": 27,
            "author": "ఎం. మురళీ మోహన్",
            "genre": "నీతి కథ",
            "moral": "కష్టపడి పనిచేసి సంపాదించడంలోనే నిజమైన సుఖం ఉంటుంది. రాజభోగాలపై భ్రమలు పెట్టుకోకూడదు.",
            "keywords": [
                "కష్టం",
                "ఫలితం",
                "కూర్మయ్య",
                "రాజభోగాలు",
                "దొంగలు"
            ],
            "characters": [
                "కూర్మయ్య",
                "కేసరి",
                "దొంగల ముఠా"
            ],
            "locations": [
                "కంచిపేట",
                "అడవి"
            ],
            "content": "కంచిపేటలో నివసించే కూర్మయ్యకు రాజభోగాలంటే ఎక్కువ. నిత్యమూ కలలు కంటూ సమయం వృధాగా గడిపేస్తూ ఉంటాడు. రాజ కుటుంబీకులంతా భోగ, భాగ్యాలతో తులతూగుతూ కష్టమంటే తెలియకుండా జీవితం సుఖంగా అనుభవిస్తూ ఉంటారనేది అతని విశ్వాసం. కూర్మయ్య పొరుగునే ఉండే కేసరి మాత్రం ఇందుకు పూర్తిగా విరుద్ధం. కష్టాన్ని మాత్రమే నమ్ముకుని చెమట్చోడి సంపాదించడంలోనే సుఖముందని నమ్మేవాడు.\nఒకనాడు కూర్మయ్యకు యువరాజులా వేషం ధరించి పురవీధుల్లో ఊరేగాలనే కోరిక కలిగింది.. అదే తడవున వేషం మార్చుకుని, ఒక అశ్వాన్ని అధిరోహించి చుట్టుపక్కల గ్రామాల్లో తిరగసాగాడు.తనని చూసి సామాన్య ప్రజలు గౌరవంగా తప్పుకుంటుంటే, భక్తితో నమస్కరిస్తుంటే మనసులోనే ఆనందించసాగాడు కూర్మయ్య.\nతిరిగి, తిరిగి అలసిన కూర్మయ్య చీకటి పడుతుండగా కంచిపేట కేసి వెనుదిరుగాడు.\nమార్గమధ్యంలో అడవిని దాటుతుండగా అతడ్ని దొంగలముఠా చుట్టుముట్టింది. మేడి పండులా డాబూ, దర్పంతో కన్పించిన కూర్మయ్య వద్ద ఏమీ దొరక్కపోవడంతో అసలు సంగతి గ్రహించిన దొంగలు కోపంతో అతడికి తగిన రీతిలో దేహశుద్ధి గావించి, అశ్వాన్ని లాక్కుని ఖరీదైన దుస్తులు సైతం తస్కరించి విడిచిపెట్టారు.\n‘బ్రతుకు జీవుడా' అనుకుంటూ ఇంటికి చేరుకున్నాడు కూర్మయ్య. విషయం తెలుసుకున్న కేసరి, కూర్మయ్యతో, 'రాజుగారికీ, వారి కుటుంబీకులకు మనకున్నంత స్వేచ్ఛ ఉండదు. వారికి బాధ్యతలు, శత్రుభయం అధికం. అంతేకాదు, వాళ్ళకుండాల్సిన కష్టాలు వాళ్ళకి ఉండనే ఉంటాయి. దూరపు కొండలు నున్నగానే కనిపిస్తాయి. కాబట్టి నీకున్న భ్రాంతిని విడిచిపెట్టి వాస్తవంలో జీవించడం నేర్చుకో,' అని హిత వచనాలు పలికాడు.\nఅప్పట్నించీ కూర్మయ్య డాబూ, దర్పం, ఆడంబరాలు, రాజభోగాల పట్ల మోజు కేవలం ఆలోచనల వరకే పరిమితంచేసుకుని బుద్ధిగా కష్టపడి జీవించసాగాడు.",
            "book_page_end": 27,
            "story_id": "2011_07_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం-20",
            "book_page_start": 28,
            "pdf_page_start": 28,
            "pdf_page_end": 30,
            "author": "చందమామ బృందం",
            "genre": "పంచతంత్ర కథ/నీతి కథ",
            "moral": "శత్రువు ఎంత బలవంతుడైనా, తెలివైన వ్యూహంతో, ఐక్యతతో పనిచేస్తే ఓడించవచ్చు. చిన్నవైనా ఉపయోగపడే వస్తువుల లేదా సలహాల విలువను తక్కువ అంచనా వేయకూడదు.",
            "keywords": [
                "ఏనుగు",
                "పిచ్చుక",
                "వడ్రంగి పిట్ట",
                "కప్ప",
                "ఐక్యత",
                "ముసలి బాతు"
            ],
            "characters": [
                "పిచ్చుక",
                "వడ్రంగి పిట్ట",
                "తుమ్మెద",
                "కప్ప",
                "ఏనుగు",
                "ఉల్లంకిపిట్ట",
                "ముసలి బాతు",
                "బోయవాడు",
                "గరుత్మంతుడు"
            ],
            "locations": [
                "అరణ్యం",
                "సముద్రం"
            ],
            "content": "పిచ్చుకా, వడ్రంగి పిట్టా, తుమ్మెదా కలిసి కప్పను చూడబోయాయి. కప్ప అంతా విని, 'మనలాటి గొప్పవాళ్లు పూనుకుంటే ఈ ఏనుగు లాటి పరమ మూఢుణ్ణి కడ తేర్చటమెంత పని మిత్రమా, తుమ్మెదా, నువు ఝంకారం చేస్తూ వెళ్లి, ఏనుగు కళ్లముందు ఎగురుతూ, కుట్టటానికి ప్రయత్నాలు చెయ్యి.\nఏనుగు భయపడి కళ్లు మూసుకుంటుంది. అప్పుడు వడ్రంగి పిట్ట దాని కన్ను ఒకటి పొడిచేస్తుంది. ఏనుగు కంగారు పడి రెండో కన్ను కూడా మూసుకుని పరిగెత్త నారంభిస్తుంది. అప్పుడు వడ్రంగిపిట్ట దాని వెంటపడి రెండో కన్ను కూడా పొడిచేస్తుంది. ఏనుగు నీటిమడుగులో చేరదామని వెర్రిగా అటూ ఇటూ పరిగెత్తుతుంది.\nఅప్పుడు నేను ఒక అగాధం అంచున కూర్చుని బెకబెకలాడతాను. నేను అరిచే దిక్కుగా నీటిమడుగు ఉన్నదనుకుని, ఏనుగు పరిగెత్తుకుంటూ వచ్చి, అగాధంలో పడి చచ్చి ఊరుకుంటుంది. ఆవిధంగా దాని పీడ విరగడై పోతుంది,' అన్నది.\nకప్ప చెప్పినట్టే చేసి, తుమ్మెదా వడ్రంగి పిట్టా కలసి, ఏనుగును అగాధంలో పడేసి చంపేశాయి.\nతన భార్య చెప్పిన పిచ్చుకా-ఏనుగూ కథ విని ఉల్లంకిపిట్ట, 'సరే నేను ఈ రోజునే నా మిత్రులందరినీ సమావేశపరుస్తాను. తరవాత అందరమూ కలిసి సముద్రాన్ని ఎండగట్టేస్తాం.' అన్నది.\nఅది పక్షులన్నిటినీ పిలిచి, సముద్రం తమ గుడ్లకు చేసిన అన్యాయం గురించి చెప్పింది. పక్షులన్నీ తమ ముక్కులోకి సముద్రజలాన్ని తీసుకుని, సముద్రంలో నీరు లేకుండా చెయ్యటానికి ప్రయత్నించాయి.\nకాని అందువల్ల ఫలితం ఏమీ లేకపోగా, అవి సముద్రాన్ని తమ రెక్కలతో కొట్టాయి. అందువల్ల కూడా ఫలితం లేకపోయేసరికి, అవి మట్టి బెడ్డలను తెచ్చి వేసి, సముద్రాన్ని పూడ్చయత్నించాయి.\nఅప్పటికీ ఫలితం లేకపోవటం చూసి, ఒక వివేకం గల పక్షి, 'చూడండి! మనంతట మనం సముద్రాన్ని కాళ్లబేరానికి తీసుకు రాలేం. మర్రిచెట్టు కింద ఒక ముసలి బాతు ఉన్నది. అది మనకు తగిన సలహా ఇస్తుంది. అది ఒకప్పుడు తన సలహాతో ఒక బాతులమందను బోయవాడి ఉచ్చులనుంచి విడిపించింది. అందుచేత మనం దాని సలహా అడుగుదాం,' అన్నది.\nఏమిటా కథ? అని ఇతర పక్షులు అడి గాయి. వివేకం గల పక్షి ఇలా చెప్పింది:\nముసలిబాతు కథ\nఒక అరణ్యంలో ఒక మహా వృక్షం ఉండేది.. దానికి లెక్కలేనన్ని శాఖలు ఉండేవి. ఆ చెట్టు మొదట్లో ఒక లత మొలిచి పెరగ నారంభించింది.\nఒక ముసలిబాతు ఆడబాతులతో, ‘ఈ లతచెట్టు పైకి ఎగబాకితే, దాని సహాయంతో శత్రువులు చెట్టు పైకి ఎక్కగలుగుతారు. అందుచేత మనం ఇప్పుడే ఈ లతను తుంచేద్దాం,” అన్నది.\nఆడబాతులు నవ్వి, ‘ఈ లత మనని ఏమి చెయ్యగలదు?' అన్నాయి.\nలత చెట్టుపైకి ఎగబాకింది. ఒకనాడు ఒక బోయవాడు ఆ లత సహాయంతో చెట్టు మీదికి ఎక్కి, బాతులన్నీ ఆహారం కోసం వెళ్లి ఉన్న సమయంలో ఉచ్చులు పన్నాడు.\nతిరిగి వస్తూనే బాతులన్నీ ఉచ్చులలో చిక్కుకుపోయాయి. అవి తప్పించుకునే టందుకు చేసిన ప్రయత్నాలు వ్యర్థమ య్యాయి.\n‘నా మాట వినక ఈ దుస్థితి తెచ్చుకున్నారు,' అన్నది ముసలిబాతు.\n‘అది నిజమే. ఇప్పుడు ఈ ఆపద తప్పే ఉపాయం చెప్పు,' అన్నాయి మిగిలిన బాతులు.\n'ఇప్పుడు మనమంతా కదలకుండా పడిపోయి, చచ్చినట్లు నటించుదాం. తర వాత బోయవాడు వచ్చి మనమంతా చచ్చా మనుకుని, ఒక్కొక్కరినే ఉచ్చు నుంచి తీసి కింద పడేస్తాడు. చిట్టచివరి పక్షి కింద పడినదాకా కదలకుండా ఉండి తరవాత అందరమూ ఒక్క పెట్టున ఎగిరిపోదాం, ' అన్నది ముసలిబాతు.\nమర్నాడు ఉదయం బోయవాడు వచ్చి పక్షులన్నీ చచ్చాయనుకుని, ఉచ్చులు విప్పి, నిశ్చింతగా ఒక్కొక్క బాతునే కింద పడేయసాగాడు. అన్నిటినీ పడేసి వాడు చెట్టు దిగి రాబోతుండగా, అన్ని బాతులూ ఒక్కసారిగా లేచి ఎగిరి పోవడం చూసి వాడికి అమిత ఆశ్చర్యం కలిగింది.\nఈ కథ విన్న మీదట పక్షులన్నీ వెళ్లి ముసలిబాతును కలుసుకుని, సముద్రం పొంగి ఉల్లంకిపిట్ట పెట్టిన గుడ్లను కాజేసిన విషయమంతా చెప్పాయి.\n'మనమంతా కలిసి, మనకు రాజూ, మహావిష్ణువుకు వాహనమూ అయిన గరుత్మంతుండి దర్శనం చేసుకుందాం. అతను జాలిగుండె గలవాడు,” అన్నది ముసలిబాతు.",
            "book_page_end": 30,
            "story_id": "2011_07_10",
            "raw_genre_backup": "పంచతంత్ర కథ/నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సమభావం",
            "book_page_start": 31,
            "pdf_page_start": 31,
            "pdf_page_end": 32,
            "author": "చందమామ బృందం",
            "genre": "భక్తి కథ/చారిత్రకం",
            "moral": "మనుషుల మధ్య భేదభావాలు (జాతి, మతం) పాటించకుండా, అందరిలో దైవ స్వరూపాన్ని చూస్తూ సేవ చేయడమే నిజమైన భక్తి.",
            "keywords": [
                "గురు గోవిందు",
                "కన్హయా",
                "సమభావం",
                "మానవ సేవ",
                "యుద్ధరంగం"
            ],
            "characters": [
                "గురుగోవిందు",
                "కన్హయా",
                "సేవకులు",
                "ముస్లిం సైనికులు"
            ],
            "locations": [
                "దర్బారు",
                "యుద్ధరంగం"
            ],
            "content": "ఒకప్పుడు గురుగోవిందు నిండుకోలువులో వుండగా, సేవకులు ఒకనిని దర్బారులోకి తీసుకువచ్చి, ఆయన ఎదుట నిలబెట్టారు.\n'ప్రభూ ! - ఈతని పేరు 'కన్హయా'. ఇతను పరమ ద్రోహి అని తెలియటం చేత, దేవర ఎదుటకు తీసుకవచ్చాము,' అని చెప్పారు.\nకన్హయా మర్యాదస్థుడు, ఉదారుడు, మంచి హృదయం కలవాడు. ఈ సంగతి గురుగోవిందుకు బాగా తెలుసు. 'సరే. ఇతను చేసిన తప్పేమిటి?' అని గురు గోవిందు వాళ్ళను అడిగాడు.\n'ప్రభూ! మన వీరులు వెళ్ళి ఒక వరసనించి శత్రుసైనికులను సంహరిస్తూవుంటే, కొనప్రాణాలతో వున్న ఆ ముస్లిం సైనికుల గొంతుకలో నీళ్ళు పోస్తాడట ఈయన. మహరాజ్, ఎలా వుందో ఈ స్వామిద్రోహం చూడండి!' అని వాళ్ళు విన్న వించుకొన్నారు.\nఈ మాటలు వినగానే, గురుగోవిందు కన్హయాను పిలిచి, -- 'ఏమి చెబుతావయ్యా?' అని ప్రశ్నించాడు.\nఅందుకు కన్హయా ఇలా సమాధానం చెప్పాడు: 'నేను యుద్ధ రంగంమీద ఉండగా, నా దృష్టికి హిందూ సైనికులెవరో, ముస్లిం సైనికులెవరో తేడాయేమీ తెలియకుండా వుంది. క్షతగాత్రుడయిన ప్రతి వీరునిలోనూ నాకంటికి దైవస్వరూపమే కనిపిస్తుంది. అందుచేత, వారు వీరు అనేభేదం పాటించక, వీరుడన్నవాడి కల్లా నా చేతనైనట్టుగా సేవచేసుకొంటున్నాను. ఇదే నా వల్ల జరిగిన తప్పు.'\nఅమృత తుల్యాలైన ఈ పలుకులు గురు గోవిందుకు మేరలేని సంతోషాన్ని కలిగించినై. వెంటనే కన్హయాను చేరదీసుకుని ఆయన ఆశీర్వదించాడు.\nఅంతే కాదు. తన పెట్టెలోనించి ఒక డబ్బా తీసి కన్హయాకు ఇచ్చి 'నాయనా! - పడిపోయిన వీరులకు - ఆ వీరులు ఏజాతికి చెందినాసరే - నీళ్ళివ్వటమే కాదు. ఈ తైలం తీసుకుని, వారి గాయాలకు రాసి, కట్లు కట్టి నయం చెయ్యి. జ్ఞానివైన నీవు ఒక్క సంగతి జ్ఞాపకముంచుకో - ఇప్పుడీ యుద్ధంలో పోరాడు తున్నది హిందువులూ ముస్లిములూ కాదు. ఎంతమాత్రమూ కాదు. ధర్మ దేవత బయల్దేరి అధర్మాన్ని అణిచివేయటానికి యత్నిస్తున్నది. ఈ సంఘర్షణే లేకుంటే, మనందరమూ ఒక్కటే. మనలో మనకు భేదం లేదు, ద్వేషమూ లేదు,' అని బోధచేశాడు.\nగురువాజ్ఞ ప్రకారం ప్రియశిష్యుడైన కన్హయా ఆ తైలండబ్బా చేతపుచ్చుకొని, మానవసేవ చేసి తరించటానికి మళ్ళీ యుద్ధరంగానికి బయల్దేరాడు.\nతక్కిన శిష్యులందరూ కన్హయాను చూచి ఆశ్చర్యపోయారు. అప్పటినుంచి ఆయనని అనుసరించి తరించటానికే వారు ప్రయత్నించారు.",
            "book_page_end": 32,
            "story_id": "2011_07_11",
            "raw_genre_backup": "భక్తి కథ/చారిత్రకం",
            "normalized_genre_te": "భక్తి కథ",
            "normalized_genre_code": "DEVOTIONAL_STORY",
            "content_type": "STORY",
            "language": "TELUGU"
        },
        {
            "title": "కోడి కెలుకుడు రహస్యం",
            "book_page_start": 33,
            "pdf_page_start": 33,
            "pdf_page_end": 34,
            "author": "ఆర్. మాణిక్యాంబ",
            "genre": "జంతు కథ/నీతి కథ",
            "moral": "స్నేహాన్ని, ఇచ్చిన మాటను నిలబెట్టుకోవాలి. ఇతరుల సహాయం పొందినప్పుడు కృతజ్ఞతగా ఉండాలి. (కోడి భూమిని కెలుకుతూ సూది కోసం వెతుకుతోంది.)",
            "keywords": [
                "గ్రద్ద",
                "కోడి",
                "కెలుకుడు",
                "రహస్యం",
                "సూది",
                "స్నేహం",
                "ద్రోహం"
            ],
            "characters": [
                "గ్రద్ద",
                "కోడి",
                "పరమేశ్వరుడు"
            ],
            "locations": [
                "భూలోకం",
                "ఆకాశ మార్గం"
            ],
            "content": "పూర్వ కాలమందు గ్రద్దకు ఇప్పటిలాగ రెక్కలు ఉండేవికావు. అందుచేత అది ఎగురలేక పోయేది. జంతువులతో పాటు అది కూడా భూమిమీదనే సంచరించవ లసి రావటం దానికి ఇబ్బందిగా తోచింది.\nఅప్పుడు గ్రద్ద ఘోరమైన తపస్సు చేసి పరమేశ్వరుణ్ణి ప్రత్యక్షం చేసుకుని ఆయనకు నమస్కరిస్తూ, ‘దేవా! నేను ఈ భూ లోకంలో మాత్రమే సంచరించటం స్వేచ్ఛకు లోపంగా ఉన్నది. కనుక ఆకాశ మార్గాన విహరించటానికి వీలుగా రెక్కలు అనుగ్రహించి, పుణ్యం కట్టుకోవలసింది,' అని వేడుకుంది.\nగ్రద్ద ప్రార్థన విని దేవుడు, ఒక మహిమ గల సూదిని దానికి ప్రసాదిస్తూ 'ఓయి గ్రద్దా! -- నీకు ఇష్టమైన రెక్కలూ, ఈకలూ, సంపాదించి తెచ్చుకుని, ఈ సూదితో కుట్టుకున్నావంటే శాశ్వతంగా అతుక్కుపోతై. అప్పుడు తక్కిన అన్ని పక్షులలాగా నీవుకూడా స్వేచ్ఛగా ఆకాశ మార్గాన ఎగురగల్గుతావు,' అని చెప్పి, అదృశ్యమయ్యాడు.\nదేవుడిచ్చిన మంత్ర సూదితో గ్రద్ద రెక్కలూ ఈకలూ అమర్చుకుని ఇష్టం వచ్చినట్టుగా ఎగురజొచ్చింది.\nగ్రద్ద ఎగరటం చూచి, దాని ప్రాణ స్నేహితుడైన కోడికి కూడా ఆకాశ మార్గాన ఎగురాలని సరదా పుట్టింది. గ్రద్ద దగ్గరకు వెళ్ళి కోడి, తనకు కలిగిన అభిలాషను వెల్లడించింది.\nఈ సంగతి విని గ్రద్ద 'ఓయి నేస్తం ! -- ఈ మంత్ర సూదిని నేను కఠోరమైన తపస్సు చేసి సంపాదించుకుని ప్రాణ సమానంగా చూచుకుంటున్నాను. కనుక, ఇది తప్ప మరేమికోరినా తప్పక నీకోరిక నెరవేరుస్తాను. నా ప్రాణాలు కోరినా ఇవ్వటానికి సిద్ధమే,' అని నమ్మబల్కింది.\nఅందుకు కోడి ‘నాకు జీవితంలో మిగి లివున్న కోరిక ఇది ఒక్కటే. నీ దయవుంటే మిత్రుని కోరిక నెరవేర్చు. లేకుంటే లేదు. నీవు మాట చెల్లిస్తావనే గట్టి నమ్మికతో ఇంత దూరం వచ్చాను. నోరు తెరిచి ఆడి గాను. ఒక్క నాలుగు రోజులు సూది ఎరువిచ్చావంటే రెక్కలు అమర్చుకున్న వెంటనే నీసూది నీకు పువ్వుల్లో పెట్టి వప్పగిస్తాను,' అని అనేక విధాల ప్రాధేయ పడింది.\nమారుమాట చెప్పలేక గ్రద్ద మంత్ర సూది ఇస్తూ అనేక విధాల హెచ్చరిక చేసింది. అమిత సంతోషంతో కోడి మంత్ర సూది పట్టుకపోయింది కాని, ఆ ఉత్సా హంలో దారిలో ఎక్కడో దానిని జారవిడిచింది. ఆ క్షణం నించి కోడికి మతిపోయి, ప్రాణ స్నేహితుడైన గ్రద్దకు ఏం సమాధానం చెప్పుకోవటానికి తోచలేదు.\nసరీగా నాలుగో రోజున గ్రద్ద తన మంత్ర సూది కోసం కబురు చేసేసరికి, 'కోడి ఇదిగో ఇస్తాను, అదిగో ఇస్తాను,’ అంటూ గడువు పెట్టి, ఆ సూది దొరుకు తుందేమోనని నాటికీ నేటికీ కుటుంబంతో సహా నేలను కెలుకుతూ, ఇంకా వెతుకుతూనే వుంది.\nకోడి తనను మోసంచేసి, మంత్ర సూది కాజేసి, ఇలా నటన చేస్తూ వుందనే ఆపో హతో, గ్రద్ద దాని జట్టు వదిలేసి, దానిపైన వైరం పూనింది.\nఅప్పటినించీ కోళ్ళుగానీ, కోడిపిల్లలు కాని కంటబడితే, గ్రద్ద వాటిని ఆకాశానికి ఎగరేసుకుపోయి, కసితీరేట్టు కబళించి వేయాలని చూస్తూంటుంది.",
            "book_page_end": 34,
            "story_id": "2011_07_12",
            "raw_genre_backup": "జంతు కథ/నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మంత్రీ - మడేలూ",
            "book_page_start": 35,
            "pdf_page_start": 35,
            "pdf_page_end": 38,
            "author": "అఖండం సుబ్బులక్ష్మి",
            "genre": "హాస్యం/సామాజికం",
            "moral": "తెలివి, సమయస్ఫూర్తి, నిబద్ధత గల సేవకే ఎక్కువ విలువ ఉంటుంది, కేవలం శ్రమకు కాదు.",
            "keywords": [
                "మడేలు",
                "మంత్రి",
                "రాజు",
                "జీతం",
                "సమయస్ఫూర్తి",
                "తెలివి"
            ],
            "characters": [
                "పేరన్న",
                "రాజు",
                "మంత్రి",
                "పగటి వేషగాళ్ళు"
            ],
            "locations": [
                "రాజదర్బారు",
                "కోనేరు గట్టు"
            ],
            "content": "పూర్వం ఒక రాజుగారి కొలువులో పేరన్న అనే మడేలు (చాకలి) ఉండేవాడు.\nపేరన్నకు నెల జీతం ఒక వరహా. మంత్రికి రెండు వందల వరహాలు. నెల నెలా రెండేసి వందల వరహాలూ రాజు గారు ఖజానాలోంచి తెప్పించి మంత్రి చేతుల్లో పోస్తుంటే, దగ్గిరే వుండి చూస్తోన్న పేరన్నకి బాధగా ఉండేది. రోజు ఇరవై నాలుగుగంటలూ తను రాజుగారికి అడ్డ మైన చాకిరీ చేస్తూవుండె. తనకి ఒక్క వరహాయేనా వచ్చేది? గంటో రెండు గంటలో ఉండి, ఆ కాగితం యీ కాగితం చూసీ చూడనట్లు తిరగేసి, రాజుగారితో కాస్సేపు మంతనాలాడి చక్కాబోయే మంత్రికి రెండువందల వరహాలా! తనకూ మంత్రికీ జీతంలో ఇంత అంతరం ఎందువల్లనో ఎంత ఆలోచించినా పేరన్నకు అర్థం అయిందికాదు.\nపేరన్న ఉండబట్టలేక ఒకనాడు రాజు గారిని ఈ సంగతి అడిగేశాడు.\nవాడి మాటలను, రాజు శాంతంగా విన్నాడే కాని జవాబు ఏమీ చెప్పలేదు. కాని ఆయన మనస్సులో ఏదో ఆలోచించుకున్నాడు.\nఆ సాయంకాలమే రాజుగారు పేరన్నను వెంటబెట్టుకుని షికారు బయల్దేరారు.\nవారికి రెండు ఫర్లాంగుల దూరంలో కోనేటి గట్టుమీద జనం గుంపుకూడి సందడిగా కనపడ్డారు.\nఅప్పుడు రాజుగారు మడేలుతో, 'పేరన్నా, అదేమిటో చూసిరా,' అన్నారు.\nపేరన్న కోనేటి ఒడ్డుకి పరుగెత్తివేళ్ళేడు. వాడు తిరిగి వచ్చేటప్పటికి పదిహేను నిముషాలైంది.\n“ఏమిటి పేరన్నా విశేషం?' అని అడిగారు రాజుగారు.\n'పగటి వేషగాళ్ళుటండి. జనం వాళ్ళ చుట్టూ మూగి కబుర్లు వింటున్నార' న్నాడు పేరన్న.\n'ఏ ఊరినుంచి వచ్చారీ వేషగాళ్ళు?’ అని రాజు అడిగేసరికి, పేరన్న సమాధానం చెప్పలేక పోయాడు. 'చెరువుగట్టు మీదకు వెళ్లినప్పుడు వాడా సంగతి కనుక్కోలేదు. వెళ్ళి కనుక్కు వస్తాను,' అంటూ మళ్ళీ మళ్ళీ ఒక పావుగంటకు తిరిగి వచ్చాడు.\n'ప్రభూ, ఈ వేషగాళ్ళు కూచిపూడి నుంచి వచ్చారుటండి.” అన్నాడు.\nఈ సమాధానం విని రాజు ఊరుకో లేదు. 'ఓహో, కూచిపూడి భాగవతులా వచ్చినవాళ్ళు? ఐతే దివాణంలోకి రప్పిం చాలే ! సరేకాని పేరన్నా, వీళ్ళు మన ఊళ్ళో ఎంతకాలం ఉంటారో?' అని అడిగారు రాజుగారు.\nకాని ఆ సంగతి పేరన్నకేంతెలుసు? వాళ్ళని వీడు అడగాలేదు; వాళ్ళు చెప్పా లేదు. ‘ఉండండి బాబూ, ఆసంగతి కూడా కనుక్కుని వస్తాను,' అంటూ మళ్ళీ చెరువు ముఖం పట్టేడు. తిరిగి వచ్చేటప్పటికి ఈ మాటు పావుగంటకన్న ఎక్కువే పట్టింది.\n'వారం పదిరోజులు దాకా ఉంటారుట ప్రభూ,' అని చెప్పాడు.\n‘అటైతే మనం వేటకు వెళ్ళి తిరిగి వచ్చేవరకూ ఉంటారన్నమాటే. ఔను కాని వాళ్ళు ఏమైనా కొత్తనాటకాలూ, వేషాలు నేర్చుకున్నారా, లేక అన్నీ మనం చూసేసినవేనా?' అని మళ్ళీ అడిగాడు రాజు.\nఆ సంగతి పేరన్న కెలా తెలుస్తుంది? తెలుసుకోవాలంటే ‘దేముడా' అంటూ చెరువు గట్టుకి మళ్ళీ ఒక మాటు వెళ్ళి రావలసిందే. ‘సెలవైతే కనుక్కొస్తాను' అన్నాడు పేరన్న. 'అది మనం ముఖ్యంగా తెలుసుకోవలసిన విషయం పేరన్నా. ఏమంటే, వీళ్ళు కొత్త విద్యలేమీ నేర్చి ఉండకపోతే వీళ్ళని దివాణంలోకి పిలిపించనే అక్కర్లేదు.' అన్నారు రాజుగారు.\n'చిత్తం. వెళ్ళి వస్తానండి అటైతే' అంటూ వెళ్ళాడు పేరన్న.\nపేరన్న వెళ్ళి వచ్చేటప్పటికి మళ్ళీ అరగంటసేపు పట్టింది. నాలుగుమాట్లు వెళ్ళి రావటంలో మొత్తం గంటకు పైగా కాలం వ్యయమైంది. ప్రతీమాటూ రెండేసి ఫర్లాంగులు వెళ్ళి రావటం. మొత్తం రెండు మైళ్ళు పరుగెత్తేటప్పటికి పేరన్నకి చెమటపట్టి ఆయాసం కూడా వచ్చింది.\nరొప్పుతూ.. రోజుతూ.. తిరిగివచ్చిన పేరన్న, ‘ప్రభూ, కొత్తనాటకాలు, కొత్త వేషాలు, ఎన్నో నేర్చారుటండి,' అన్నాడు.\n'ఇంకనేం? అట్లయితే నాటకాలు, వేషాలు. తప్పకుండా వేయిద్దాం. మరైతే ఈ సంగతి వాళ్ళకు చెప్పేవా' అని తిరిగి ప్రశ్నించారు రాజుగారు.\n'ఏ సంగతి బాబయ్యా ?' అన్నాడు పేరన్న, ‘మళ్లీ వెళ్ళిరావాలి కామాలు దేవుడా' అని అనుకొంటూ.\n‘వాళ్ళు యీ ప్రాంతం విడిచి వెళ్ళే లోపుగా మన దర్శనం చేసి, దివాణంలో తమ విద్య ప్రదర్శించవలసి ఉంటుం దన్న సంగతోయ్.” అన్నారు రాజుగారు.\n‘తమ శెలవు అవందే ఎలా చెప్పటం ప్రభూ?' అన్నాడు పేరన్న.\n'మించిపోయింది లేదులే. ఇప్పు డైనా పోయి చెప్పి రావచ్చు.' అన్నారు రాజుగారు.\nరాజుగారు తనని మళ్ళీ చెరువు గట్టుకి పంపిస్తున్నారనటంతోనే పేరన్నకి ప్రాణం విసిగిపోయింది. 'ఇదేమిటి ఈ రోజున రాజుగారు ఇలా వేపుకొని తింటు న్నారు? ఇది వరకు ఎన్నడూ నాకు ఇలాంటి తకమకలు లేవే. విసనకర్ర పుచ్చుకొని విసరటం, పక్కలు వెయ్యటం, బట్టలు ఉతికి ఆరవేసి మడతలు పెట్టటం, ఇలాంటి పనులెన్నో చేస్తున్నానుగాని ఎన్నడూ ఇంత శ్రమ పడలేదు. ఒక్క పనికి ఇన్ని మాట్లు తిప్పడమా?' అని పించింది పేరన్నకి.\nమరో రెండు నిమిషాలకి మంత్రి అక్కడకు వచ్చాడు. రాజుగారు మంత్రికి చెరువు గట్టుమీద ఉన్న జనం గుంపు చూపించి, సంగతేమిటో కనుక్కురమ్మని పంపేరు.\nమరికాసేపటికి మంత్రి చెరువు గట్టు నుంచి తిరిగి వచ్చి, 'ప్రభూ, కూచిపూడి నుంచి భాగవతులు వచ్చారు. వారు చెపుతూ ఉన్న హాస్యపుమాటలు వింటూ జనం అంతా పోగయారు. ప్రభూ, ఈ భాగవతులు మన గ్రామంలో పదిరోజుల వరకూ ఉంటారట.\nఎన్నో క్రొత్త క్రొత్త వేషాలూ, నాటకాలు నేర్చేమన్నారు. ‘మా ప్రభువులు రేపు వేటకు వెళ్ళ నిశ్చయించారు. రెండు మూడు రోజులలో తిరిగి వస్తారు. అప్పుడు మీరు వచ్చి ప్రభువుల దర్శనం చేసుకోండి' అని భాగవతులతో చెప్పి వచ్చాను. వీలును బట్టి ప్రభువులు వారి ప్రదర్శ సాలు చిత్తగించవచ్చును' అని రాజు గారికి మనవి చేశాడు.\nరాజుగారు మంత్రికి సెలవిచ్చి పంపి, 'పేరన్నా, చూశావా? సంగతి ఏమీటో కనుక్కుని రమ్మనే సరికి మంత్రి వెళ్ళి ఒక్క మాటుగా ఎన్ని వివరాలు కనుక్కు వచ్చాడో. ఇన్ని వివరాలు కనుక్కోవాలనే మాటే అసలు నీకు తోచలేదు. నేను పొద్దస్తమానం అడుగుతూ ఉండడం, నువ్వు వెళ్ళి వస్తూ ఉండడం జరిగింది. తెలుసుకోవలసిన సంగతులు అన్నీ తెలుసుకోవటమే గాకుండా, మంత్రి వాళ్ళని ఆహ్వానించాడు కూడా. ఆహ్వానించాడే కాని,' మీరు నాటకాలు వేద్దు రుగాని. రాజుగారు చూస్తారు 'అని వాళ్ళకి ఏవిధమైన మాటా ఇవ్వలేదు. నీకు మంత్రికీ గల తేడా ఇప్పుడైనా తెలిసిందా?' అని అడిగారు రాజుగారు.\nమడేలు తన అజ్ఞానానికి సిగ్గుపడ్డాడు.",
            "book_page_end": 38,
            "story_id": "2011_07_13",
            "raw_genre_backup": "హాస్యం/సామాజికం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "బూచిబావి",
            "book_page_start": 39,
            "pdf_page_start": 39,
            "pdf_page_end": 41,
            "author": "టి. విశాలాక్షి",
            "genre": "జానపదం",
            "moral": "ధైర్యంతో సమస్యలను పరిష్కరించుకోవాలి. దయ, సేవాభావం ఉన్నప్పుడు, దుష్టశక్తులు కూడా మేలు చేస్తాయి.",
            "keywords": [
                "దయ్యం",
                "బూచి",
                "బావి",
                "రైతు",
                "కొబ్బరి తోట",
                "మహిమ"
            ],
            "characters": [
                "ధర్మయ్య",
                "గౌరమ్మ",
                "బూచి"
            ],
            "locations": [
                "రామాపురం",
                "కొబ్బరి తోట",
                "బూచి బావి"
            ],
            "content": "రామాపురంలో ధర్మయ్య అనేరైతు తనకున్న కొబ్బరి తోటలో ఇల్లుకట్టుకుని, పొలంలో వరి పండించుకుంటూ జీవిస్తున్నాడు. ఒకనాటి మధ్యాహ్నం తోటలో పని ముగించుకొని వస్తూండగా ఒక నల్లని రాయి తళ తళా మెరుస్తూ అతని కంట బడింది. దాన్ని చూసి అతను ముచ్చట పడి ఇంటికి తెచ్చి భద్రంగా పెట్టెలో అడుగున దాచి పెట్టాడు.\nధర్మయ్య భార్య గౌరమ్మకు ఆరోగ్యం సరిగ్గా ఉండటం లేదు. ఇంటి పనంతా ఆమె ఒక్కటే చేసుకోలేక పోతుంది. తోట నుండి ఇంటికి వచ్చిన భర్తకు అన్నం వడ్డిస్తూ గౌరమ్మ కొద్ది రోజులు పనిమనిషిని పెట్టుకుందామని అడిగింది. ధర్మయ్య కూడా సరేనన్నాడు. భోజనం ముగించి ధర్మయ్య కాసేపు నడుం వాల్చాడు. కునుకు పట్టిందో లేదో వీధి తలుపు ఎవరో తడుతున్నట్లుగా చప్పుడయింది.\nధర్మయ్య లేచి వెళ్ళి తలుపు తీశాడు. ఎదురుగా నల్లగా లావుగా పొట్టిగా ఒక ఆడ మనిషి భుజాలవరకూ జుట్టు విరబోసుకుని ఉంది. ధర్మయ్య ఆమెను 'ఎవరమ్మా నువ్వు? ఎవరు కావాలి?' అని అడిగాడు. అందుకామె 'నాపేరు బూచి మీకు పని మనిషి కావాలని తెలిసింది. అందుకని వచ్చాను--' అంది. ధర్మయ్య గౌరమ్మను పిలిచి ‘పనిమనిషి కావాలంటున్నావుగా ఇదిగో ఈమె చేస్తానంటోంది. కావాలంటే చేయించుకో' అన్నాడు. గౌరమ్మకు ఎందుకో బూచిని చూడగానే భయం వేసింది. భర్తకు కోపం వస్తున్నా లెక్కచేయకుండా బూచిని పంపించి వేసింది.\nఆ రోజు రాత్రి పడుకోబోతూ ధర్మయ్య గౌరమ్మతో 'పనిమనిషి కావాలి అంటూ ఇంటికి వెతుక్కుంటూ వచ్చిన మనిషిని పంపించే శావేం?' అని అడిగాడు. అందుకు గౌరమ్మ 'ఏమోనండీ అది మామూలు ఆడదానిలా లేదు. ఏదయ్యమో భూతమో అనిపించేట్టుగా ఉంది. ఆమె పేరు కూడా అందుకు తగ్గట్టుగానే వుంది' అంది. వెంటనే ఆ గదిలో ఎవరో చిన్నగా నవ్వినట్టుగా అనిపించింది. ధర్మయ్య గౌరమ్మ ఉలిక్కిపడి లేచి వెతికి చూశారు. కానీ ఎవరూ కనిపించలేదు. ఆ రోజు నుంచీ ఇద్దరి మనసుల్లోనూ తెలియని భయం పట్టుకుంది.\nఇలా ఉండగా ఒకరోజు ధర్మయ్యకు కొబ్బరి చెట్టు నుండి కాయలు దింపవలసి వచ్చింది. సమయానికి చెట్టు ఎక్కడానికి ఎవరూ దొరకలేదు. ఏం చేద్దామా అనుకుంటుండగా హఠాత్తుగా బూచి అక్కడికి వచ్చింది. కొబ్బరి కాయలు కోయాలన్న సంగతి తానే గ్రహించి చెట్టుపైకి ఎగబాకి, కొబ్బరి గెలకోసి జర్రున కిందికి జారి గెలను ధర్మయ్య ముందు పెట్టి నవ్వుతూ వెళ్ళిపోయింది. ఇది చూసి ధర్మయ్య, గౌరమ్మ కొయ్యబారిపోయారు. ఈ సంఘటనతో వాళ్ళిద్దరి మనసుల్లోనూ బూచి మామూలు ఆడది కాదనే అభిప్రాయం స్థిరపడిపోయింది. అంతే కాకుండా ఎప్పుడు ఏ పని తలపెడితే బూచి ప్రత్యక్షమౌతుందో అనే భయం కూడా ఎక్కువయింది . అప్పటి నుండి బూచిని ఏ విధంగా వదుల్చుకోవాలా అని సతమతం కాసాగారు.\nఒకనాడు గౌరమ్మ బావిలో నీళ్ళు తోడు తూండగా తాడు తెగి బిందె బావిలో పడిపో యింది. గౌరమ్మకు బిందె బావిలో పడిపో యిందే అనే బాధకంటే మళ్ళీ బూచి ఎక్కడ వస్తుందో అనే భయమే ముందు కలిగింది.\nఅనుకున్నట్టుగానే బూచి, బావి వైపు నడిచి వస్తోంది. బూచిని చూడగానే గౌరమ్మకు పై ప్రాణాలు పైనే పోయాయి. బూచి నవ్వుతూ బావిలోకి ఒకసారి తొంగిచూసి, తెగిపోగా మిగిలి ఉన్న తాడును పట్టుకుని జరజరా బావిలోకి జారి నీళ్ళలోకి దూకింది. ఇదే సమయమనుకొని గౌరమ్మ గబగబా వాకిట్లోకి పరిగెత్తి నులక పేనుతున్న ధర్మయ్యకు సంగతి చెప్పి బావి దగ్గరకు లాక్కుని వచ్చింది. బూచి బిందె తెచ్చి గౌరమ్మ కిచ్చింది. ఇదే అదనుకుని ధర్మయ్య ధైర్యాన్ని కూడా దీసుకుని బూచితో 'చూడమ్మా బూచీ ! నువ్వు మాయిం టికి వస్తుంటే మాకేదో భయంగా వుంటుంది. నువు రాకుండా ఉండాలంటే ఏం చేయాలో చెప్తావా?' అంటూ చేతులు జోడించి వినయంగా అడిగాడు. అందుకు బూచి నవ్వుతూ, 'రాయి ఇస్తే రానుగా' అంది. 'ఏ రాయి?' ధర్మయ్య, గౌరమ్మ ఒక్కసారిగా ఆశ్చర్యంలో అడిగారు. 'అదే, నువ్వు పెట్టెలో దాచిన నల్ల రాయి నాదికాదా?” అంది బూచి.\nధర్మయ్యకు పొలంలో దొరికిన ఆ నల్ల రాయిలో దయ్యం తన శక్తులను కొన్నింటిని దాచిపెట్టింది. ఎక్కడెక్కడో తిరుగుతూ ఒక రోజు దయ్యం ఆ రాయిని పొగొట్టుకుంది. రైతు దాన్ని తీసుకెళ్ళి తన ఇంట్లో పెట్టుకున్న విషయం అది ఎలాగోలా కనుక్కుంది. ఎలాగైనా సరే వారిని ఒప్పించి ఆ నల్లరాయిని తన సొంతం చేసుకోవాలని ఆ దయ్యం రైతు ఇంటికి వచ్చింది.\nబెదిరిస్తే పనికాదని గ్రహించినదై, వారితో మంచిగా ఉంటూ చెప్పిన పని చేస్తూ వారిని మంచి చేసుకుని రాయిని సంపాదించడానికి ఎత్తువేసింది. ఈ క్రమంలో, 'రాయి ఇస్తే రానుగా' అని బూచి అనగానే రైతు దంపతులకు ప్రాణంలేచి వచ్చినట్లయింది. ధర్మయ్య రాయి తీసుకు రావడానికి ఒక్క పరుగున ఇంట్లోకి వెళ్ళాడు.\nఇంతలో గౌరమ్మకు ఒక మంచి ఆలోచన తట్టింది. అన్ని పనులూ సునాయాసంగా చేయగల బూచిని ఏ ఉపయోగం పొందకుండా పంపించేయడానికి ఆమె మనసొప్పలేదు. అందుకని ఆమె బూచితో 'అమ్మా! బూచీ! నీవు చాలా మంచి దానివిలా ఉన్నావు. కాలువ ఎండిపోవడం వల్ల మా వరిమడికి నీళ్ళు చాలడం లేదు. ఎప్పుడూ నీళ్ళు ఎండి పోకుండా ఉండేట్లుగా మాకొక ఊట బావి తవ్వి పెట్టి పుణ్యం కట్టుకోతల్లీ. నీ మేలెప్పుడూ మరిచిపోము' అని వేడుకుంది. అలాగే అని అప్పటికప్పుడే వరిమడికి దగ్గరగా పెద్ద ఊట బావి తవ్విపెట్టింది బూచి. ధర్మయ్య గౌరమ్మల ఆనందానికి హద్దుల్లేవు. సంతోషంగా బూచికి రాయి ఇచ్చేశారు. బూచి దానిని మురిపెంగా చూసుకుంటూ వెళ్ళిపోయింది.\nఎన్ని నీళ్ళు తోడినా తరగని ఆ బావి నీటితో ధర్మయ్య మాత్రమే కాక పక్క పొలాల వాళ్ళు కూడా పంటలు పండించుకోగలిగారు. ఆనాటి నుండి ఆ ఊళ్ళో వాళ్ళంతా ఆ బావిని బూచి బావి అని పిలువసాగారు.",
            "book_page_end": 41,
            "story_id": "2011_07_14",
            "raw_genre_backup": "జానపదం",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "సంపాదకులు": 1,
            "భీమవరపు పురుషోత్తం": 1,
            "కోనే వెంకట ఆంజనేయులు": 1,
            "A. Ramakrishna Rao": 1,
            "కోలార్ కృష్ణ అయ్యర్ (ఆధారం)": 1,
            "కర్రి కాశీసత్యనారాయణ": 1,
            "వాణిశ్రీ": 1,
            "బెలగాం భీమేశ్వరరావు": 1,
            "ఎం. మురళీ మోహన్": 1,
            "చందమామ బృందం": 2,
            "ఆర్. మాణిక్యాంబ": 1,
            "అఖండం సుబ్బులక్ష్మి": 1,
            "టి. విశాలాక్షి": 1
        },
        "genre_counts": {
            "సంపాదకీయం": 1,
            "కథ": 1,
            "హాస్యం": 1,
            "వ్యాసం/జ్ఞాపకాలు": 1,
            "బేతాళ కథలు/నీతి కథ": 1,
            "సామాజిక కథ": 2,
            "నీతి కథ": 2,
            "పంచతంత్ర కథ/నీతి కథ": 1,
            "భక్తి కథ/చారిత్రకం": 1,
            "జంతు కథ/నీతి కథ": 1,
            "హాస్యం/సామాజికం": 1,
            "జానపదం": 1
        }
    }
}