{
    "book_id": "చందమామ_2011_08",
    "stories": [
        {
            "title": "వానమేఘాల రాక",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "సంపాదకీయం",
            "moral": "సామాజిక సమస్యలపై మేలుకొని, దేశాభివృద్ధికి చర్యలు తీసుకోవాలి.",
            "keywords": [
                "స్వాతంత్ర్య దినోత్సవం",
                "అవినీతి",
                "సామాజిక సమస్యలు",
                "రక్షాబంధన్"
            ],
            "characters": [
                "చందమామ బృందం"
            ],
            "locations": [
                "భారతదేశం"
            ],
            "content": "యధావిధిగా, ప్రతి సంవత్సరం మనం ఆగస్ట్ 15న స్వాతంత్య్ర దినోత్సవాన్ని జరుపుకుంటూనే ఉన్నాము. ఈ ఏడు కూడా మనం స్వతంత్ర దినానికి సిద్ధమవుతుండగా వాన మేఘాలు దేశంలోకి ప్రవేశించాయి. అయితే ఉగ్రవాద దాడుల నుంచి దేశం సురక్షిత స్థితిలో ఉందనే సంతృప్తిని మన పౌరులలో కల్గించడంలో ఇప్పటికీ మనం వెనుకబడే ఉన్నాం. పైగా, అవినీతిని నిరోధించడానికి, నిర్మూలించడానికి ప్రయత్నాలను చేపట్టలేని వాతావరణాన్ని మన రాజకీయ ప్రతినిధులు సృష్టించడం కూడా మనం చూశాము.\nదేశనైతిక చట్రం దారుణంగా బలహీనపడిపోయింది. కొద్ది సంవత్సరాల క్రితం వరకు అల్పంగా, హీనమైనవిగా భావించబడిన అంశాలు ఇప్పుడు మన జీవితాల్లో ఓ భాగమై పోయాయి. ఈ నెలలోనే మనం రక్షాబంధన్ జరుపుకుంటున్నాము. ఇది సోదరికి సోదరుడు రక్షణకల్పించడానికి ప్రతీకగా నిలిచే పండుగ. కాని ప్రతి రోజూ మనం పత్రికలలో అత్యాచార కేసులను చదువుతూనే ఉన్నాము.\nఈ సమస్యలపై తగిన వైఖరిని అవలంబించడమే కాకుండా మనకు చేతనైన రీతిలో చర్యలు చేపట్టవలసిన తరుణం ఆసన్నమయింది. ఇది మన సమాజాన్ని బలోపేతం చేసి సముచిత స్థానంలో నిలబెడుతుంది. మన ఇరుగు పొరుగున ఉన్నవారిని మెరుగు పర్చడానికి కూడా రాబోయే కాలంలో కొన్ని నిర్దిష్ట చర్యలను చేపట్టాలని తీర్మానించుకుందాము.\nపదే పదే చెబుతున్నట్లుగా, మన దేశానికి ఉజ్వల భవిష్యత్తు ఉంది కాని దాన్ని ఎంత ప్రకాశవంతం చేస్తామనేది మన మీదే ఆధారపడి ఉంది. ఆ దిశగా బుడిబుడి అడుగులేద్దాము రండి....\n- సంపాదకులు",
            "book_page_end": 5,
            "story_id": "2011_08_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "వ్యాసం",
            "moral": "చందమామ పత్రికపై పాఠకుల అభిప్రాయాలు, ఆదరణ వెల్లడి.",
            "keywords": [
                "పాఠకుల అభిప్రాయాలు",
                "పత్రిక నాణ్యత",
                "కథల వైవిధ్యం",
                "ఆర్ట్ బుక్"
            ],
            "characters": [
                "జి. శ్రీనివాస్",
                "బి. సత్యనారాయణ",
                "జి. లలిత",
                "పి. శ్రీరామచంద్రమూర్తి"
            ],
            "locations": [
                "హైదరాబాద్",
                "నిజామాబాద్",
                "అమెరికా",
                "తెనాలి"
            ],
            "content": "తాజా చందమామ సంచిక అందింది. చాలా ఏళ్ల తర్వాత మళ్లీ పాత చందమామను తలపించింది. ఫలానా కథ బాగుంది, బాగులేదు అని చెప్పలేనట్లుగా అన్ని కథలూ మురిపించాయి. పాత కథలూ, కొత్త కథలూ నిజంగా పోటీ పడ్డాయి. ఒక్కో కథా చదువుతూ మహదానందపడ్డాను. దశాబ్దాలుగా చందమామను చదువుతున్న కుటుంబం మాది. పాత చందమామను మాకందించినందుకు కృతజ్ఞతలు. - జి. శ్రీనివాస్, హైదరాబాద్\nచందమామతో నాది యాభై ఏళ్ళ అనుబంధం. మే నెల చందమామలో కథల వాసి బాగుంది. రాసి పెరిగింది. చందమామ పుటలు నున్నగా, ఆయిల్ ప్రింట్తో ఉండాలని పాఠకులు కోరడం లేదు. కథ చిన్నదైనా చదవగానే మనసుకు హాయిని కలిగించి, మంచి కథ చదివాం అన్న అనుభూతి మాకు కావాలి. - బి. సత్యనారాయణ, నిజామాబాద్\nపర్యావరణ కథల వస్తువు మంచిదే కాని, కథను సమర్పించే తీరును మెరుగు చేయవచ్చు. పిల్లలకు మరీ పాఠంలా, తెచ్చిపెట్టిన సన్నివేశాల్లా కాకుండా విసుగు కల్గించకుండా కథ చెబితే మంచిది. బొమ్మల ముద్రణ నాణ్యతపై పాఠకుల అభిప్రాయాన్ని చందమామ యాజమాన్యం గౌరవిస్తుందని ఆశిస్తున్నాను. - జి.లలిత, అమెరికా\n'చందమామ ఆర్ట్బుక్’లో వపా, శంకర్, చిత్ర, ఎంటీవీ ఆచార్య గార్ల చిత్రాలు కంటికి అందంగా, మధురానుభూతిని మిగిల్చాయి! నాటి చందమామ చిత్రాలను చక్కటి ముద్రణతో అందంగా అందించిన ఈ ప్రయోగం చిత్రాభిమానులకు అపురూపమైన కానుక! జీవిత కాలం పదిలంగా దాచుకోవాల్సిన అమూల్యమైన సంపద! శంకర్ గారు వేసిన ఖాండవ దహనం ప్రజ్వలిస్తున్న అగ్నికీలల వేడిమిని తలపించింది. అచార్య గారు వేసిన, 'వెన్నెలలో గోపికలతో కృష్ణుడి రాసక్రీడలు' చిత్రం విజయా వారి వెన్నెలను కళ్ళముందు ఆవిష్కరించింది! వ.పా. గారి ఏకలవ్యుడు చిత్రంలో ద్రోణాచార్య పోలికలతో రూపొందిన శిల్పం పోలిక ఒకేలా ఉన్నా మనిషికి, శిల్పానికి తేడాను చూపిన తీరు అద్భుతం! యువ దీపావళి ప్రత్యేక సంచికలలోని వ.పా.గారి చిత్రాలు కూడా అందించగలరు. - పి. శ్రీరామచంద్రమూర్తి, తెనాలి",
            "book_page_end": 6,
            "story_id": "2011_08_02",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మూగజీవుల కృతజ్ఞత",
            "book_page_start": 7,
            "pdf_page_start": 7,
            "pdf_page_end": 7,
            "author": "ఆదూరి హైమవతి",
            "genre": "జానపద కథ",
            "moral": "తోటి ప్రాణులకి సాయం చేస్తే, అవి మనకు కృతజ్ఞతగా తిరిగి సాయం చేస్తాయి.",
            "keywords": [
                "మూగజీవులు",
                "కృతజ్ఞత",
                "నల్లత్రాచు",
                "మల్లన్న",
                "అవ్వ"
            ],
            "characters": [
                "మల్లన్న",
                "బుజ్జమ్మ (అవ్వ)",
                "నల్లత్రాచు",
                "కాకులు",
                "చీమలు",
                "కోతులు",
                "ఎద్దులు"
            ],
            "locations": [
                "పట్నం",
                "చిట్టడవి",
                "నది"
            ],
            "content": "ఒకరోజు మల్లన్న ఎరువులు కొనడానికి చీకటితోనే పట్నానికి బయల్దేరాడు. అవ్వ బుజ్జమ్మ ఒక మూటలో చల్ది అన్నం కట్టించి, 'ఏదీ నీవు ఒక్కడివే తినకు. ఎవరికైనా కొంతపెట్టి తిను, ఎవ్వరూ లేనప్పుడు కనీసం ఏ జంతువుకో, చీమకో ఐనా సరే కాస్తంత వేసి తిను'. అని చెప్పి పంపింది.\nమల్లన్న త్వర త్వరగా బండి తోలుకుని వెళ్ళి పట్నంలో ఎరువులు కొని, తిరుగు ప్రయాణమయ్యాడు. మధ్యలో చిన్న చిట్టడవి మధ్యలో పారుతున్న నదిని సమీపించగానే మల్లన్న కడుపులో ఎలకలు పరుగెత్తసాగాయి. బండిని నిలిపి, ఎద్దులకు గడ్డి వేసి, తానూ కూర్చుని అవ్వ ఇచ్చిన చల్ది మూట విప్పాడు. 'ఎవరికైనా కాస్తంతైనా పెట్టి తినమని' అవ్వ చెప్పిన మాటలు గుర్తు వచ్చాయి. చుట్టూ చూశాడు, ఎవ్వరూ కానరాలేదు. వాడికి చెట్టు సమీపంలో వున్న ఒక చీమల పుట్ట కనిపించింది. మల్లన్న కొంత అన్నం, కాసింత కారప్పూస తీసి ఆ పుట్ట వద్ద ఉన్న ఓ ఆకుమీద పెట్టాడు, కొంత అన్నం పక్కన ఉన్న ఓ రాతిపై వుంచాడు. మిగిలింది తాను తిని, నీరు తాగి చెట్టు నీడన నడుంవాల్చాడు. ఆ రాతి మీది అన్నం చూసిన కొన్ని కోతులు వచ్చి, తిని చెట్టు కొమ్మలపై కూర్చున్నాయి. పుట్టవద్ద వుంచిన అన్నాన్ని, కాకులు 'కావు కావు' మని తమ మిత్రులను పిలిచి తినడం, కొన్ని మెతుకులను చీమలు నోట కరుచుకు వెళ్లడం, అంతా గమనిస్తూ మెల్లిగా నిద్రలోకి జారుకున్నాడు మల్లన్న.\nఉన్నట్లుండి మెలకువ వచ్చి చూడగా పుట్ట వద్ద వున్న నల్లత్రాచును పొడుస్తున్న కాకులు, చుట్టుముట్టి కుడుతున్న చీమలగుంపులు, పోరాడుతున్న కోతులు కనిపించాయి. తోటి ప్రాణులకు కొంత అన్నం పెట్టడం వల్ల కృతజ్ఞతతో, 'ఆ నోరు లేని మూగజీవులు' ఈ రోజు తన ప్రాణాన్ని ఎలా కాపాడాయో చూసి ఆశ్చర్యం, ఆనందం కలిగింది. 'నోరులేని ప్రాణులే ఇంత సాయం చేయగా, నోరు, వివేకం, విచక్షణా జ్ఞానం ఉన్న మానవులు ఒకరి కొకరు తప్పక సాయం చేసుకు తీరాల్సించే! తన అవ్వ చెప్పిన చిన్న మాటలో ఎంత అంతరార్థం దాగి ఉందో!' అనుకుంటూ మల్లన్న తన అవ్వకు విషయం చెప్పడానికి త్వర త్వరగా బండితోలుకుని వెళ్లసాగాడు.",
            "book_page_end": 7,
            "story_id": "2011_08_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - 1",
            "book_page_start": 9,
            "pdf_page_start": 9,
            "pdf_page_end": 9,
            "author": "చంద్రమోహన్ ప్రధాన్",
            "genre": "జ్ఞాపకం",
            "moral": "చందమామ పత్రిక నాటి నుండి నేటి వరకు తన ప్రత్యేకతను, కథల ప్రాధాన్యతను నిలుపుకుంది.",
            "keywords": [
                "చందమామ",
                "బాల్యం",
                "జ్ఞాపకాలు",
                "చిత్రకళ",
                "కథా ప్రాధాన్యత"
            ],
            "characters": [
                "చంద్రమోహన్ ప్రధాన్",
                "బి.నాగిరెడ్డి",
                "చక్రపాణి"
            ],
            "locations": [
                "పాట్నా ఆర్ట్ కాలేజి",
                "ముంబై"
            ],
            "content": "అది 1952-53 కాలం. నేను ఏడవ తరగతి చదువుతున్నాను. చందమామను మొదటిసారిగా అప్పుడే చూశాను. ఇతర పిల్లల పత్రికలకు భిన్నంగా, సుందరమైన సాంప్రదాయిక కథలు, అద్భుతమైన చిత్రాలు నన్ను ఆకట్టుకున్నాయి. అప్పటి నుంచి ప్రతినెలా నేను చందమామను కొంటూ వచ్చాను. తర్వాత అది అలవాటుగా మారిపోయింది. సంస్థాపకులుగా బి.నాగిరెడ్డి, సంపాదకులుగా చక్రపాణి ఉంటూవచ్చిన కాలమది. అప్పట్లోనే విచిత్రకవలలు సీరియల్ ముద్రించబడింది.\nఇప్పుడు నా వయస్సు 70 ఏళ్లు. ఇప్పటికీ చందమామను అదే ఆసక్తితో ప్రతి నెలా కొని చదుతున్నాను. ఆరోజుల్లో చిత్రా, శంకర్ బొమ్మలు బాగా ఆకట్టుకునేవి. చందమామ కథకు మల్లే ఈ చిత్రాలు కూడా ప్రాముఖ్యత సంతరించుకునేవి. ఏ ఇతర పత్రికలలో అయినా ఇంతటి రమణీయ చిత్రాలు ఉండేవా? కథ నడకను ఈ బొమ్మలు సజీవంగా ఉండేవి!\nనేను కూడా చిన్నప్పటినుంచి చిత్రకారుడిగా ఉన్నాను. పాట్నా ఆర్ట్ కాలేజి నుంచి ఆర్ట్లో ప్రభుత్వ డిప్లొమా తీసుకున్నాను హిందీలో ప్రస్తుతం కథా రచయితగా నాకు పేరు ప్రఖ్యాతులు ఉన్నాయి కాని ఈనాటికీ చందమామ అంటే నాకెంతో ఇష్టం.\nగత కొంతకాలంగా కార్టూన్స్, జానపద కథలు చందమామలో ఎక్కువగా ముద్రించబడేవి. ఇవి చందమామ రూపురేఖలను మార్చాయి. కాని మళ్లీ ఇప్పుడు కథలకు ప్రాధాన్యత ఇస్తున్నారు. కథల సంఖ్య కూడా పెరిగింది. ఇది స్వాగతించవలసిన విషయం.\nగతంలో నా కుమారుడు చందమామ పత్రికను చదివేవాడు. తనకు ఇప్పుడొక కుమారుడున్నాడు. తాను ముంబైలో ఉంటున్నాడు. నా మనవడికి వీడియో గేమ్స్ అంటే చాలా ఇష్టం. అయితే నాకు ఎప్పుడు అవకాశం వచ్చినా, చందమామను అతడికి బహుమతిగా పంపడం మానలేదు.\nదయచేసి చందమామను పాత సైజులో ముద్రించండి. ప్రస్తుత సైజులో పత్రిక చిన్నదిగా ఉంది.\nబాల్యంలో నేను భద్రపర్చిన తొలి చందమామ ప్రతులు నా వద్ద ఉన్నాయి. వాటిని తిరగేస్తు న్నప్పుడు తొలినాటి సంతోషానుభూతిని ఇప్పటికీ అనుభవిస్తుంటాను. మొదట్లో సీరియల్స్ మాత్రమే రంగుల్లో ఉండేవి. చిత్రాలు కూడా సాదారంగులో ఉండేవి. కాని అవి అద్బుత సౌందర్యంతో అలరారేవి. చందమామలో బొమ్మలకు మరింత ప్రాధాన్యత ఇవ్వండి. బొమ్మలు కథకు ప్రాణ ప్రతిష్ట చేస్తాయి.",
            "book_page_end": 9,
            "story_id": "2011_08_04",
            "raw_genre_backup": "జ్ఞాపకం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - 2",
            "book_page_start": 10,
            "pdf_page_start": 10,
            "pdf_page_end": 10,
            "author": "A.K. Dhumal",
            "genre": "జ్ఞాపకం",
            "moral": "చందమామ కథల్లోని బొమ్మల గొప్పతనం, వివరాలు, వ్యక్తీకరణ శక్తి విశిష్టమైనవి.",
            "keywords": [
                "చందమామ",
                "బాల్యం",
                "జ్ఞాపకాలు",
                "చిత్రలేఖనం",
                "పత్రికా ప్రింటింగ్"
            ],
            "characters": [
                "A.K. Dhumal",
                "నాన్న"
            ],
            "locations": [
                "మహారాష్ట్ర",
                "చిన్న గ్రామం"
            ],
            "content": "నా వయస్సు 66 సంవత్సరాలు. గత 55 ఏళ్లుగా నేను చందమామ పత్రికను చదువుతూ వస్తున్నాను. 1955 వరకు మేము ఒక చిన్న గ్రామంలో ఉండేవాళ్లం. మా నాన్న గ్రామస్థాయి రెవెన్యూ అధికారి. మా చిన్నప్పుడు చందమామ పత్రికకోసం ఎంతగా వెంపర్లాడేవాళ్లమంటే, చందమామ ఎప్పుడొస్తుంది అని ప్రతినెలా పోస్టాఫీసుకు వెళ్లి వాకబు చేసేవాళ్లం. పోస్టాఫీసుకు చందమామ వచ్చినప్పుడు అక్కడ పనిచేసే ఉద్యోగులు దాన్ని తీసుకుని చదివేవారు. రెండు, మూడు రోజుల తర్వాత దాన్ని తిరిగి కవర్లో పెట్టి దాన్ని మాకు పంపేవారు. చందమామ పత్రిక తిరగేస్తున్నప్పుడు లోపలి కాగితాలు నలిగినట్లు, మరకలు అంటినట్లు మాకనిపించేది. దాంతో ఇది పోస్టాఫీసు వారి పనే అని అర్థమయ్యేది. దీన్ని బట్టి చూస్తే ఈ రోజుల్లో మాదిరే అప్పట్లో కూడా చందమామ అందరినీ ఆకర్షించేది.\nపిల్లలందరమూ చందమామను చదవడానికి ఎంత పోటీ పడేవారమంటే, ముందు నేను చదువుతానంటే కాదు నేను అంటూ మేం ఒకరికొకరం పోట్లాడుకునేవాళ్లం. నాకు చిత్ర లేఖనం అంటే చాలా ఇష్టం. అందుకే చందమామ బొమ్మలను బాగా ఇష్టపడేవాడిని. చందమామ బొమ్మలను పదే పదే పరిశీలిస్తూ వాటిని అలాగే గీయాలని ప్రయత్నించేవాడిని కాని నాకు సాధ్యమయ్యేది కాదు. ఎందుకంటే చందమామ బొమ్మలు చిన్నవిగానే ఉండేవి కాని అవి చాలా వివరాలతో ఉండటంతో దృశ్యాలను యధాతథంగా చిత్రించడం కష్టమయ్యేది. చందమామ కథలకు జోడించిన బొమ్మలు శక్తివంతమైన వ్యక్తీకరణకు నిదర్శనాలు. అందుకే చందమామ కథలను అంత సులువుగా మేం అర్థం చేసుకునేవాళ్లం. చందమామ బొమ్మలను మీరెంత నిశితంగా పరిశీలించినప్పటికీ మీకు వాటిలో ఒక తప్పు కూడా కనబడదు. అదే చందమామ బొమ్మల గొప్పతనం.\nఇన్నేళ్ళ తరవాత కూడా కొత్త చందమామ కోసం నేను వాకబుచేస్తూనే ఉంటాను. చంద మామ సైజు తగ్గించబడింది కాని దాని కథల మాధుర్యం ఇప్పటికీ అలాగే ఉంది. నా మిత్రులు చాలామంది నేను చందమామను ఇప్పటికీ చదువుతుండటం చూసి ఆటపట్టిస్తుంటారు. 'చందమామను ఒకసారి చదవండి. తర్వాత దాన్ని వదలరు' అని నేను సమాధానమిస్తుంటాను. ప్రపంచంలో చాలా పుస్తకాలు, సంచికలు ఉండవచ్చు కాని చందమామ కలిగించే ఆకర్షణ నిజంగా విశిష్టమైనది.\nనిజం చెప్పాలంటే చందమామ రూపకర్తలకు మాటల్లో కృతజ్ఞతలు చెప్పడం కష్టసాధ్యం. చందమామ ఒక అమూల్య బహుమతి. అది కథల నిధి.",
            "book_page_end": 10,
            "story_id": "2011_08_05",
            "raw_genre_backup": "జ్ఞాపకం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ధర్మయ్య తీర్పు",
            "book_page_start": 11,
            "pdf_page_start": 11,
            "pdf_page_end": 16,
            "author": "వెంకటేష్",
            "genre": "బేతాళ కథ",
            "moral": "న్యాయ నిర్ణేతలు స్థూల దృష్టితో కాక, సూక్ష్మ దృష్టితో ఆలోచించి, సమాజానికి, భావితరాలకు మార్గదర్శకమయ్యే తీర్పులు చెప్పాలి. రైతే దేశానికి వెన్నెముక.",
            "keywords": [
                "విక్రమార్కుడు",
                "బేతాళుడు",
                "ధర్మయ్య",
                "రైతు ఋణం",
                "వడ్డీ వ్యాపారి"
            ],
            "characters": [
                "విక్రమార్కుడు",
                "బేతాళుడు",
                "ధర్మయ్య (గ్రామపెద్ద)",
                "రంగనాథం (వడ్డీ వ్యాపారి)",
                "రామయ్య (రైతు)"
            ],
            "locations": [
                "రామాపురం",
                "స్మశానం"
            ],
            "content": "పట్టు వదలని విక్రమార్కుడు చెట్టువద్దకు తిరిగి వెళ్లి, చెట్టుపైనుంచి శవాన్ని దించి భుజాన వేసుకుని ఎప్పటిలాగానే మౌనంగా స్మశానం కేసి నడవ సాగాడు. అప్పుడు శవంలోని బేతాళుడు ‘రాజా! నువ్వు ఈ అర్ధరాత్రివేళ ఏ ప్రయోజనం ఆశించి ఇలా సంచరిస్తున్నావో నాకు బోధపడటంలేదు లక్ష్యం లేని గమ్యం, విచక్షణ లేని వృత్తిధర్మం వ్యక్తికీ, లోకానికి కూడా మంచిని కలిగిం చవని నీకు తెలిసే ఉంటుంది. మరీ ముఖ్యంగా, సమాజానికి దిశానిర్దేశం చేసే వ్యక్తికి ఎంతో విచక్షణ ఉండాలి. అలాంటి విచక్షణతో అద్భుతమైన తీర్పు చెప్పిన గ్రామపెద్ద ధర్మయ్య కథ చెబుతాను శ్రమ తెలియకుండా విను' అంటూ ఇలా చెప్ప సాగాడు.\nరామాపురం గ్రామంలో రంగనాథం అనే వడ్డీ వ్యాపారి ఉండేవాడు. వ్యాపారం దగ్గర చాలా ఖచ్చితంగా ఉంటాడు రంగనాధం.\nఇస్తానన్న సమయానికి డబ్బు ఇస్తాడు. వీలు కాకపోతే ఆ విషయం ముందే చెప్పి, వేరే ప్రయత్నాలు చేసుకోమని చెబుతాడు. ఇవ్వడం ఇష్టం లేని పక్షంలో నిక్కచ్చిగా ఆ విషయం చెబుతాడు తప్ప చాలామంది వడ్డీ వ్యాపారుల్లా కుంటిసాకులు చెబుతూ కాలయాపన చెయ్యడు.\nవసూలు విషయంలో కూడా అంతే నిక్కచ్చిగా ఉంటాడు రంగనాథం. నెల కాగానే వడ్డీ ఇచ్చేయాలి అసలు కూడా అంతే. ఇస్తానన్న సమయానికి ఇచ్చెయ్యాలి. కావాలంటే పాత అప్పు తీర్చి, మళ్లీ తీసుకోవాలి తప్ప, వాయిదా మాత్రం ఒప్పుకోడు. అప్పు ఇచ్చేటప్పుడే అవతలి వారి తీర్చే స్థోమత, ఆస్థిపాస్తులు అన్నీ పరిగణనలోకి తీసుకునే ఇస్తాడు గనుక, గడువు నాటికి అసలు, వడ్డీ అన్నీ జమ కాకపోతే, వాటికి సరిపడా అవతలివారి స్థిర చరాస్థులు తన స్వాధీనంలోకి తీసేసుకుంటాడు.\nఅలాంటి రంగనాథం దగ్గరికి అప్పు కోసం వచ్చాడు రామయ్య అనే రైతు.\n'రంగనాధం గారూ, ఇప్పుడు పంటలు వేసే రోజులు. దుక్కి దున్నాలి, నారు పోయాలి, నీరుపెట్టాలి. ఈ మధ్యన వర్షా భావ పరిస్థితుల కారణంగా పంటలు సరిగా పండలేదు. దాంతో చేతిలో చిల్లిగవ్వ లేకుండా పోయింది. కనుక మీరు కొంత డబ్బు అప్పుగా ఇస్తే కోతలమ్మే సరికి మీ డబ్బు మీకు వడ్డీతో సహా ఇచ్చేస్తాను' అన్నాడు రామయ్య.\n'రామయ్యా.. నా దగ్గర కూడా ఇప్పుడు ధనం స్థిరంగా లేదు. అంతా ప్రజలమీద ఉండిపోయింది. అయినా నువ్వెప్పుడూ నోరు తెరిచి అడగని వాడివి కనుక ఒక పని చేస్తాను. నీకు అవసరమైనప్పుడల్లా డబ్బు సర్దుబాటు చేస్తాను. పంట చేతికి వచ్చాక మొత్తం సొమ్ము వడ్డీతో సహా ఇద్దువు గాని’ అన్నాడు రంగనాథం.\n'చిత్తం. తమదయ” అన్నాడు రామయ్య.\n‘మరో విషయం.... అవసరానికి అప్పు తీసుకునేటప్పుడు అప్పిచ్చువాడు దేవుడిలా కనిపిస్తాడు. వసూలుకు వచ్చిన ప్పుడు మాత్రం రాక్షసుడిలా కనిపిస్తాడు. అంత్యనిష్టూరం కన్నా ఆది నిష్టూరం మేలు కదా. అందుకే చెబుతున్నాను. పంట చేతికి వచ్చాక అసలు, వడ్డీ మొత్తం జమ చేయకపోతే దానికి సరిపడా పంట తీసుకునేహక్కు నాకుంటుంది' అన్నాడు రంగనాథం.\nఅతడి అన్ని షరతులకీ ఒప్పుకున్నాడు రామయ్య. దుక్కి దున్నేటప్పుడు కొంతా, విత్తనాలు కొనేందుకు కొంతా, ఆకు తీత సమయంలో కొంతా, ఊడ్పుల సమ యంలో కొంతా, కలుపు తీసేటప్పుడు కొంతా, ఎరువు చల్లేటప్పుడు కొంతా మధ్య మధ్యలో రకరకాల పనుల నిమిత్తం కూలీ లకి ఇవ్వడానికి కొంతా దపదఫాలుగా సొమ్ము ఇచ్చాడు రంగనాధం.\nఆ ఏడాది కూడా ప్రకృతి అనుకూలించక దిగుబడి పెద్దగా రాలేదు.\nపొలం మీద ఉండగానే పంట ఎంత చేతికి వస్తుందో తెలుస్తుంది రైతుకి.\nదిగుబడి తక్కువ వస్తుందని తెలిసినంత మాత్రాన పంట కొయ్యకుండా ఏ రైతూ వదిలెయ్యడు. అసలేమీ రాకపోయినా సరే పశుగ్రాసానికైనా పనికొస్తుందని కోయి స్తాడు.\nకోతల సమయంలో కూడా రంగనాథం దగ్గిరకు వెళ్లడం తప్పలేదు రామయ్యకి.\nకోసిన పంటని కట్టలు కట్టడానికి మోపులెత్తడానికి, ధాన్యం నూర్చడానికి, కూలీలకు అవసరమైన కూలీ కోసం కూడా అతను రంగనాథం వద్దే అప్పు తీసుకున్నాడు.\nతాలు ధాన్యాన్ని ఎగరబోసి మేలు ధాన్యాన్ని రాశిగా చేసేనాటికి అప్పు తీర్చ మంటూ వచ్చి కూర్చున్నాడు రంగనాథం.\n‘అయ్యా... రంగనాథం గారు... పరి స్థితి చూశారు కదా. అనుకున్న దానిలో సగం కూడా రాలేదు. ఈసారికి కాస్త కనిక రించండి. ధాన్యం అమ్మి, అసలుకు సగం, ఇప్పటి వరకూ అయిన వడ్డీ జమ కడతాను. మిగతాది వచ్చే పంట కాలానికి తీర్చేస్తాను', అంటూ బతిమాలాడు రామయ్య.\nససేమిరా కుదరదంటూ కూర్చున్నాడు రంగనాథం. రామయ్య ఎంత బతిమాలినా అతను వినలేదు, కరగలేదు.\n'ఈ ధాన్యం మొత్తం అమ్మినా నా బాకీ తీరదు. కనుక దీన్ని నేనే తీసుకెళ్తున్నాను. దీనికి ధర నిర్ణయించి నీ బాకీ చెల్లిపోగా, ఇంకా ఎంత ఉందో చీటీ పంపిస్తాను', అంటూ ధాన్యాన్ని బస్తాల్లో నింపి బండికెక్కించి తీసుకుపోయాడు రంగనాథం.\n'ఉన్నదంతా మీరే తీసుకుపోతే మాకు తిండి ఎలాగయ్యా... కాస్త దయచూపండయ్యా', అని రామయ్య ఎంత మొత్తుకున్నా రంగనాథం చెవికెక్కించుకోలేదు.\nఏం చేయాలో పాలుపోని రామయ్య చుట్టుపక్కల వారి సలహాపై ఈ విషయం గురించి గ్రామపెద్ద ధర్మయ్యకి ఫిర్యాదు చేశాడు.\nధర్మయ్యకి ఆ ఊళ్లోనే కాదు, చుట్టు పక్కల కూడా పెద్ద పేరుంది.\nధర్మయ్య తీర్పంటే అందరికీ వేద వాక్కు. అలాంటి ధర్మయ్య నుండి పిలుపు రాగానే ఉన్నఫళాన ఆయనముందు హాజరయ్యాడు రంగనాథం.\n'ఆరుగాలం కష్టపడి తను పండించుకున్న మొత్తం పంటని మీరు అక్రమంగా తరలించుకు పోయారని ఈ రామయ్య మీమీద ఫిర్యాదు చేశాడు. దానికి మీ సంజాయిషీ ఏమిటి?' అడిగాడు ధర్మయ్య రంగనాధాన్ని.\n'అయ్యా, నా వృత్తి వడ్డీ వ్యాపారం. అసలు, వడ్డీ నిక్కచ్చిగా తీసుకోవడం నా వృత్తి ధర్మం. తమకి తెలియనిది కాదు. అప్పు తీసుకున్నోళ్ల పరిస్థితులమీద జాలి పడుతూ కూర్చుంటే, ఆ తరవాత నామీద జాలిపడేవారుండరు.\nఇక ఈ రామయ్య విషయమంటారా? అప్పు ఇచ్చేటప్పుడు అతను ఒప్పుకున్న షరతుల ప్రకారమే నేను ధాన్యాన్ని తీసుకు పోయాను. అదీకాక ఈ పంటకు సంబం ధించి విత్తనాల దగ్గరనుంచి ఎగరబోత వరకు ప్రతిపైసా నేను పెట్టిందే. ఆ రకంగా చూసినా పంట మొత్తం నేను తీసుకోవడంలో అన్యాయమేమీ లేదు. ఆ పైన తమ ఇష్టం. మీరిచ్చే తీర్పు ఎలాంటిదైనా దానికి కట్టుబడి ఉంటాను' అన్నాడు రంగనాథం.\nరంగనాథం వాదన విన్న ధర్మయ్య కాసేపు ఆలోచనలో పడ్డాడు. తర్వాత తన తీర్పు వినిపించాడు.\n'ఇరువైపులా వాదనలు విన్న తర్వాత, ఇరుపక్షాలకీ న్యాయం జరిగేలా నేనో నిర్ణయానికొచ్చాను. రామయ్య పంట మొత్తం లో రంగనాథం మూడొంతులు బాకీ కింద జమ చేసుకుని ఒక వంతు అతడి ఇంటికి పంపించాలి. మిగతా బాకీ తర్వాతి పంట కాలంలో తీసుకోవాలి.\nఅంతే కాదు. తర్వాతి పంట కాలంలో రామయ్యకి అవసరమైన ధనం రంగనాథమే సమకూర్చాలి. దాన్ని కూడా వడ్డీతో సహా ఆ పంట కాలంలో వసూలు చేసుకోవాలి. అప్పుడు కూడా కాలం అనుకూలించకపోతే ఆ తర్వాతి పంటకాలంలో.. ఇలా రామయ్యకి ఎప్పుడు అనుకూలమైతే అప్పుడు వసూలు చేసుకోవాలి. రంగనాథమే కాదు.\nఇక నుంచి ఏ వడ్డీవ్యాపారి అయినా సరే రైతులకి తక్కువ వడ్డీకి రుణాలివ్వాలి. వీలును బట్టి వసూలు చేసుకోవాలి'.\nఅక్కడిదాకా కథ చెప్పిన శవంలోని బేతాళుడు “రాజా! ధర్మయ్య తీర్పు సమంజసంగా ఉందా? సరియైన తీర్పులకు పెట్టింది పేరయిన ధర్మయ్య ఈ విష యంలో అలాంటి తీర్పు ఎలా చెప్పాడు? అప్పిచ్చి వసూలు చేసుకోవడమే రంగ నాథం తప్పయిందా? దానికే అతనికి అలాంటి శిక్ష విధించబడిందా? ఈ ప్రశ్నలకి సరైన సమాధానం తెలిసీ చెప్పకపోయివో నీ తల వెయ్యి ముక్కలైపోతుంది' అన్నాడు.\nఅప్పుడు విక్రమార్కుడు 'స్థూల దృష్టితో చూస్తే రంగనాథం చెప్పింది సరైనదే అనిపిస్తుంది. దాంతో ధర్మయ్య తీర్పు తప్పనిపిస్తుంది. కానీ, సూక్ష్మదృష్టితో చూస్తే ధర్మయ్య తీర్పులోని విచక్షణ అర్థమవుతుంది. సమాజానికి దిశా నిర్దేశం చేసే వ్యక్తులకి ఆ సూక్ష్మ దృష్టి చాలా అవసరం. మరీ ముఖ్యంగా న్యాయం చెప్పే స్థానంలో ఉన్నవాళ్లకి. దేశ కాలమాన పరిస్థితుల బట్టి తీర్పు ఉండాలి. అది భవిష్యత్తులో రాబోయే తగాదాలకి, భావితరాలకి మార్గ దర్శ కమవ్వాలి. ధర్మయ్య తీర్పు ఆలాంటి లక్ష్యం కలది. ఈ తగాదా విషయంలో రామయ్యని మామూలు అప్పు తీసుకున్న వ్యక్తిలా చూడకూడదు. ఎందుకంటే అతనో రైతు. ప్రపంచం మొత్తానికి అన్నం పెట్టే రైతు. దేశానికి వెన్నెముక అయిన రైతు. అలాంటి రైతుకి వ్యవసాయమంటే ఆసక్తి ఉండాలే గానీ విరక్తి ఉండకూడదు. అలా జరిగిన నాడు ప్రపంచం తిరగబడి పోతుంది. వాస్తవానికి కష్టించి పండించే రైతొక్కడే నిజం. మిగతా ప్రపంచమంతా భ్రమ. ప్రాథమికంగా తిండి అంటూ లేక పోతే సమాజం కుప్పకూలిపోతుంది. దేశాన్నేలే రాజైనా పండించేవాడి కళ్లం దగ్గర బిచ్చగాడిలా కూర్చోవాల్సి వస్తుంది. ఇదంతా ఆలోచించే అలాంటి తీర్పు చెప్పాడు ధర్మయ్య.\nరంగనాథం అన్నట్టు నారు పోసే దగ్గర్నుంచి కోత కోసే వరకు ప్రతి పైసా అతను పెట్టిందే అయినా ఆ పంటలో రామయ్య వాటా కూడా ఉంది. అది అతని కష్టం. కేవలం డబ్బు నాటితే పంట పండదు కదా. దాంతో పాటు ఆ నేలని వ్యవసాయ యోగ్యంగా చేసిన రామయ్య పూర్వీకుల కష్టం కూడా ఆ పంటలో ఉంది. విత్తనాలు తీసుకెళ్లి మైదానంలో చల్లి ఎంత కష్టపడినా పండవు కదా. తను ఎంత కష్టపడి పండిం చిన పంటైనా ఏ ప్రకృతి వైపరీత్యం వల్లో నోటి దగ్గరికి రాకపోతే అది సహజమే అని సరిపెట్టుకుంటాడు రైతు. కానీ సాటి మనిషికి కనికరం లేక పంట చేతికందలేదంటే మాత్రం వ్యవసాయం మీద విరక్తి పెంచుకుంటాడు. అది చాలా ప్రమాదం. ప్రపం చానికి అరిష్టం.\nఅందుకే రామయ్య జీవికకి అవసరమైన పంటని అతనింటికి పంపమనీ, తర్వాత అవసరాలకి డబ్బు ఇవ్వమనీ, అతనికి వీలున్నప్పుడే వసూలు చేసుకొమ్మని ఇలాగే అందరు వ్యాపారులూ అందరు రైతులకూ ఇవ్వాలని తీర్పు చెప్పాడు ధర్మయ్య' అన్నాడు.\nరాజుకి ఈ విధంగా మౌనభంగం కలగ గానే బేతాళుడు శవంతో సహా మాయమై మళ్లీ చెట్టెక్కాడు. (కల్పితం)",
            "book_page_end": 16,
            "story_id": "2011_08_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "కురుందేవి",
            "book_page_start": 17,
            "pdf_page_start": 17,
            "pdf_page_end": 20,
            "author": "పాలంకి వెంకట రామచంద్రమూర్తి",
            "genre": "చారిత్రక కథ",
            "moral": "అంతస్తు కంటే సాహసం, వివేకం, నిజమైన ధైర్యం గొప్పవి.",
            "keywords": [
                "కురుందేవి",
                "రాజకుమారుడు",
                "హరసింగ్",
                "వీరత్వం",
                "సాహసం"
            ],
            "characters": [
                "కురుందేవి",
                "రాజకుమారుడు (హరసింగ్)",
                "కురుందేవి తండ్రి",
                "రాణా హమర్ సింగు",
                "పరివారం"
            ],
            "locations": [
                "అండ్వా అడవి",
                "ఆరావళి కొండలు"
            ],
            "content": "ఆరావళి కొండలలో అండ్వా అనే అడవి. ఆ అడవిలో ఒక పల్లె. ఆ పల్లెకు సమీపంలో ఒక జొన్న చేను. ఆ చేనిలో మంచె పైన కూర్చుని ఉన్న ఒక పద్దెనిమిదేళ్ల బాలాకుమార్తె పిట్టలను తోలుతూ ఉంది.\nకేకలు వేసుకుంటూ పరుగెత్తి వస్తున్న మనుష్యుల కోలాహలం వినిపించింది. ఏమిటి చెప్మా? అనుకుంటూ ఆమె మంచెపై నిలబడి చూసింది. ఆమె చూస్తూ ఉండగానే పెద్ద అడవిపంది ఒకటి ప్రాణభీతితో పరుగెత్తివచ్చి గుబురుగా ఉన్న ఆ జొన్నచేనిలో దూరి దాగుకొన్నది. దానిని తరుముకుంటూ వచ్చిన వాళ్లూ వారిని వెంటబెట్టుకు వచ్చిన రాజకుమారుడూ చేను దాకా వచ్చి ఆగి, పందిని బయటకు రప్పించటం ఎలాగా అని ఆలోచనలో పడ్డారు. అప్పుడు మంచెపైనున్న కన్య, 'పందికోసమా చూస్తున్నారు?' అంది. 'ఔను' అన్నారు వాళ్లు. చివర పదునుగా చెక్కిన ఒక కర్రను పెరికి దానితో ఆమె పందిని ఆయువుపట్టున ఒక్కపోటు పొడిచేసరికి అది గిలగిలా తన్నుకుని చచ్చిపోయింది. అప్పుడామె దాని తోక పట్టుకుని బరబరా చేలోంచి ఈడ్చి తెచ్చి, రాజకుమారుని ముందు పడవేసింది.\nవేటలో తాము చంపదలుచుకున్న మృగాన్ని మరెవరైనా పొడిస్తే రాజకుమారు లకు కోపం రావటం, అలాగ పొడిచిన వాళ్ల ప్రాణాలు సైతం తీయించివేయడం మామూలు. కాని ఆ రాజకుమారునికి మాత్రం ఆ కన్యపైన అలాంటి కోపమేమీ రాలేదు. ఆమె సాహసానికి బలానికీ అతడు మెచ్చుకుని, తన మెడలోని ముత్యాల హారం ఆమెకు వేయబోయాడు.\nఇందుకామె బిడియపడుతూ, 'నాకెం దుకండి ఇటువంటి హారం! ఏమంత ఘనకార్యం చేశానని?...' అంటూ వినయంగా పక్కనించే పోయి, మంచె ఎక్కి యధాప్రకారం పిట్టలను తోలుకోసాగింది.\nరాజకుమారుడూ అతని పరివారమూ మృగాన్ని చంపలేక, దానిని తరుముకు రావడంలో అలసిపోయారు. సమీపంలో ఒక సెలయేటి ఒడ్డున విశ్రమిద్దామని కూర్చున్నారు. కూర్చుని ఉండగా, ఒక మట్టి ఉండ రివ్వున వచ్చి, రాజపుత్రుని గుర్రం కాలికి తగిలింది. ఎవరు చెప్మా ఈ పని చేసింది? అని వాళ్లు నలుదిక్కులా చూడగా వడిసెలతో రాళ్లు రువ్వి పిట్టలను తోలుతూ ఉన్న పిల్ల కనబడింది. అప్పుడు పరివారంలో ఒకడు పరుగెత్తి వెళ్లి పిల్లతో, 'అమ్మాయీ, నువ్వు అపరాధం చేశావు! ఎవరున్నారో చూసుకోకుండా ఇలాగ రాళ్లు రువ్వవచ్చా?' అన్నాడు. ఆమె వెంటనే మంచె దిగి, జొన్న కంకులు కొన్ని చేత పట్టుకు వచ్చి రాజకుమారుని ముందు పెట్టి, ‘నా తప్పు మన్నించండి; ఈ కంకులు ఆరగించండి', అన్నది. రాజకుమారుడు కోపించక 'ఫరవాలేదు', అంటూ ఆమెను పంపివేశాడు.\nరాజపుత్రునికి కోపం రాలేదు, తక్కిన వాళ్లకి మాత్రం ఆమె అంటే మనస్సులో ఇదిగానే ఉంది. మకాముకు పోదామని రాజపుత్రుడు లేచాడు. తీరా పరివారంతో గుర్రాలెక్కి బయలుదేరేసరికి ఆ కన్య, నెత్తిపైన ఒక పాలకుండతోనూ రెండు వైపులా రెండు మేకపిల్లలతోనూ వస్తూ వారికి ఎదురయింది.\nరాజుపుత్రుని పరివారంలో ఒకనికి ఆమెను బెదిరించాలన్న కొంటెబుద్ధి పుట్టింది. కళ్లెం వదులు చేసి రికాబులతో గుర్రం పక్కలు నొక్కి, వాడు దానిని ఆ కన్య మీదకు దుమికించాడు. ఆమె కంగారు పడి పక్కకు తప్పుకోబోతుందని, అప్పుడామె పాలకుండ కిందపడి బద్దలైతే తమాషా చూసి అందరూ నవ్వుతారని వాడు ఆ పని చేశాడు.\nకాని ఆ బాలిక చాలా తెలివైంది. వాడి టక్కరితనాన్ని ఇట్టే గ్రహించింది. తొణుకూ బెణుకూ లేకుండా, ఆ గుర్రానికి అడ్డంగా తన మేకపిల్లలలో ఒకదాన్ని చల్లగా వదిలింది. గుర్రం బెదిరి ఆ వీర శిఖామణిని నేలమీద పడవేసింది! ఆ పడుచు చెక్కు చెదరకుండా, చుక్కయినా పాలు తొణకకుండా మేకపిల్లలను తోలుకుంటూ ఏమీ ఎరగనట్లు తన దారిని తను పోయింది.\nఈ వినోదమంతా కనిపెట్టి చూస్తూ ఉన్న రాజకుమారుడు ఆ బాలికను పిలిచి, ‘అమ్మాయీ! నీవెవరవు?” అని అడిగాడు.\n“నా పేరు కురుందేవి' అన్నదామె.\n'మీ ఇల్లెక్కడ’\n‘ఆ కనబడే పల్లెలో’.\n'మీ తండ్రినొకమారు మా మకాముకు రమ్మని చెబుతావా?' అన్నాడు రాజ పుత్రుడు. ‘అలాగే,” అంటూ ఆమె తన దారిని పోయింది. రాజపుత్రుడు పరివారంతో కూడా మకాం చేరుకున్నాడు.\nమరునాడు రాజ కుమారుని మకా ముకు ఒక వృద్ధుడు వచ్చి, 'ఏమయ్యా! మా పిల్లతో చెప్పి నాకు కబురు చేసింది నీవేనా?” అన్నాడు.\n“ఔను. కురుందేవి తండ్రి మీరేనా? ' అన్నాడు రాజకుమారుడు.\nఆ వృద్ధుని బట్టలు మాసిపోయి చిరుగులతో ఉన్నాయి. వాటిని బట్టి అతడు చాలా పేదవాడని వెల్లడయింది. ఐనా అతడు నెరసిన కోర మీసాలు సర్దుకుంటూ రాజకుమారుని పక్కనే కూర్చుని సమాన ఫాయిగా సంభాషణ మొదలెట్టాడు. పరివారానికంతకూ ఆశ్చర్యం వేసింది. రాజ కుమారుడు మాత్రం ఆ వృద్ధుని సాహసానికి మెచ్చుకుని కొంతసేపైన తరవాత 'అయ్యా, మీ కురుందేవి నాకు రాణిగా ఉండటం మీకిష్టమేనా?' అని అడిగాడు.\nఆ మాట అనేసరికి పరివారమంతా 'ఈ పేదవాడి కూతురునా రాజకుమారుడు పెండ్లి చేసుకోవడం!' అని విస్మయం పొందారు. ‘ఇంతకంటేనా,' అని ఆ వృద్ధుడు ఎగిరి గంతేసి కూతురుని తెచ్చి రాజపుత్రుని పాదాలముందు నిలబెడతాడనుకున్నారు వాళ్లంతా. కాని వృద్ధుడలాంటి పని యేదీ చేయలేదు సరికదా, ఏ మాటా చెప్పక అలాగే ఊరుకున్నాడు.\nరాజకుమారుడు చిరునవ్వుతో, 'నేను మీవార్ రాణావారి కుమారుణ్ణి! యువరాణా హరసింగుని,' అన్నాడు. అందుకు వృద్ధుడు, ‘తెలుసు. అందుకేనేనూ సందే హిస్తున్నాను' అన్నాడు. ఆశ్చర్యంతో యువ రాణా, 'ఎందుకు సందేహం?' అన్నాడు.\nఈ ప్రశ్నకు వృద్ధుడు, ‘మాకు గల ధన మల్లా, శౌర్యం పౌరుషమున్ను. ఇంతకు మించి మరేమీ లేదు' అన్నాడు. 'నేను కోరింది ఆమెలోని శౌర్య ధనం చూసే!’ అన్నాడు యువరాణా.\n‘అట్లయితే నాకభ్యంతరం లేదు. పిల్ల ఇష్టం తెలుసుకొని కబురు చేస్తా,' అంటూ వృద్ధుడు లేచి వెళ్లాడు.\nఆ రోజున కురుందేవిని బెదిరించ బోయి గుర్రం మీదనుంచి కిందపడ్డ రౌతు పక్కవాడితో 'ఈ ముసలి వాడికి ఎంత టెక్కో' అన్నాడు. పక్కవాడు. ‘ మెల్లిగా మాటాడు. యువరాజుకు వినబడిందంటే మన ప్రాణాలు నిలబడవు. ఆయన రాణా వారితో వియ్యమందబోతున్నాడు. ఏమనుకున్నావో!' అని మందలించాడు.\nవాడన్నట్టే కురుందేవికీ హరసింగుకీ అతి వైభవంగా వివాహమైంది. ఆ దంపతులకు పుట్టినవాడే శతృభయంకరుడని పించుకున్న రాణా హమర్ సింగు.",
            "book_page_end": 20,
            "story_id": "2011_08_07",
            "raw_genre_backup": "చారిత్రక కథ",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "మోసకారి జీవితం",
            "book_page_start": 21,
            "pdf_page_start": 21,
            "pdf_page_end": 24,
            "author": "బి. శిరీష",
            "genre": "జానపద కథ",
            "moral": "ఇతరులను మోసం చేసే కపట బుద్ధి ఉన్నవారు, తమకంటే సమర్థులైనవారిచేత మోసపోక తప్పదు.",
            "keywords": [
                "బృహస్పతి",
                "కాలజ్ఞాని",
                "మంత్రి",
                "మోసం",
                "ద్రోహం"
            ],
            "characters": [
                "బృహస్పతి (రాజు)",
                "మంత్రి",
                "కాలుడు",
                "కాలజ్ఞాని (యువకుడు)",
                "పొరుగురాజు"
            ],
            "locations": [
                "వంగరాజ్యం",
                "దేవాలయం",
                "పొరుగుదేశం"
            ],
            "content": "పూర్వం వంగరాజ్యాన్ని బృహస్పతి అనే బుద్ధిహీనుడు పరిపాలించేవాడు. తన కంటే ముందు పరిపాలించిన రాజుల మాదిరిగా మంచిపేరు తెచ్చుకోవాలని అతడు ఉబలాటపడేవాడు. మారువేషాలలో రాజ్యంలో సంచరించేవాడు. తన మంత్రిని కూడా తన వెంట బెట్టుకుని వెళ్ళేవాడు.\nమంత్రి మాత్రం కపటబుద్ధితో వంగ రాజ్యాన్ని పొరుగురాజు పరం చేసి తన వంతుగా కొంత పరగణాను కైవసం చేసుకో వాలనుకునేవాడు. తనకు ఈ విషయంలో సహకరించే వ్యక్తిగా కాలుడు అనేవాడిని నియమించుకున్నాడు.\nకాలుడితో మంత్రి, ‘ఈ బుద్ధిలేని వాడి వద్ద కొలువు చేసేకంటే కొంత పరగణాను సొంతం చేసుకోవడం మోసం కిందికి రాదు. సమర్థుడి వద్ద పని చెయ్యడం ఎంతో గౌర వంగా ఉంటుంది,' అన్నాడు. కాలుడు అంగీకార పూర్వకంగా తల ఊపాడు.\nబృహస్పతి మారువేషంలో మంత్రితో బాటు రథంమీద బయలుదేరేవాడు. నాలుగు గుర్రాలు కలిగిన రథం మీద ఆయన బయల్దేరడంతో ఆయన ఎవరో ఎందుకు బయల్దేరాడో ప్రజలకే కాకుండా దొంగలకూ, ఇతర నేరస్థులకూ తెలిసి పోయేది. రాజు కంట పడకుండా వాళ్లు తప్పించుకునేవారు.\nఒకనాటి రాత్రి బృహస్పతి తన రధం మీద ఎప్పటి మాదిరిగానే బయల్దేరాడు. కొంత తడవు తర్వాత రథం దేవాలయం వీధిలో ప్రవేశించింది. బృహస్పతి చూస్తుండగానే ఒక యువకుడు తన మోకాళ్ళ మీద నడుచుకుంటూ దేవాలయంలోకి ప్రవేశిం చాడు.\nఆ యువకుడు భక్తిభావంతో తన్మయుడైపోయి, దేవతకు సాష్టాంగ నమస్కారం చేసి, ‘తల్లీ కరుణామయీ, నా రాజ్యాన్ని శత్రువుల బారినుండి కాపాడు. నాతోపాటు నా రాజ్య ప్రజలను సుఖశాంతులతో బతి కించు. వారిని కూటికి, గుడ్డకు, గూడుకు లోటు లేకుండా ఆశీర్వదించు,' అన్నాడు.\nదేవత సంగతేమో కాని, బృహస్పతి మాత్రం అతడి ప్రార్థనకు ముగ్ధుడైపో యాడు. ఇంతటి బుద్ధిమంతుడైన యువ కుడిని తన పాలనా వ్యవహారాల సలహా దారుగా నియమించాడు.\nఆ యువకుడు తన పేరు కాలజ్ఞాని అని చెప్పుకున్నాడు. రాచకొలువులో చేరింది మొదలుకుని కాలజ్ఞాని వంగ రాజ్యపు సరిహద్దుల గురించి, రాజ్యంలో పండేపంటలు, చేతివృత్తులవారు, ప్రభుత్వ సిబ్బంది, పురం ఖర్చులు వంటి వివరాలు సేకరిస్తూ వచ్చాడు.\nబృహస్పతితో ఆయన మంత్రి ముచ్చ టిస్తూ, 'ప్రభూ, తమరు కాలజ్ఞానిని అన వసరంగా అందలం ఎక్కించారేమోనని సందేహంగా ఉంది. అతడు మన రాజ్యం గురించి, పరిపాలనా, ఆంతరంగిక విష యాల గురించీ ఎన్నో రహస్యాలు సేకరి స్తున్నాడు.' అన్నాడు.\nబృహస్పతి తేలికగా నవ్వి 'కాలజ్ఞాని తిరుగులేని దేశభక్తుడు. మన రాజ్యంలోని సమస్యలను పరిష్కరించాలని ప్రయత్నిస్తున్నాడు. రాజ్యానికి వచ్చే ఆదాయం పెంచాలని, ఖర్చు తగ్గించాలని లెక్కలు తయారు చేస్తున్నాడు. అయినా సరే వివరాలు సేకరించి ఎవరైనా ఏం చేసుకో గలరు?' అన్నాడు.\nఎందువల్లో మంత్రి మొహం తేట పడింది.\nమంత్రి వెళ్లిపోయాక, కాలజ్ఞానిని తన వద్దకు రప్పించుకుని బృహస్పతి, 'నాయనా ఇప్పుడు చెప్పు. మా పూర్వపు రాజుల మాదిరిగా పరిపాలించి పేరు తెచ్చుకోవాలంటే మేము ఇంకా ఎలాంటి పథకాలు చేపట్టవలసి ఉంది?' అని అడిగాడు.\nకాలజ్ఞాని రాజుకు వినయపూర్వకంగా నమస్కరించి, 'మహారాజా, మనరాజ్యం అభివృద్ధికి ప్రాణాలర్పించడానికి సైతం నేను సిద్ధం. అంతఃపురంలో సిబ్బంది బాగా పెరిగిపోయారు. సగానికి సగం సిబ్బందిని తగ్గించుకుంటూ పోతే మనకి భద్రతా పెరుగుతుంది. జీతాల ఖర్చు సగం మిగు లుతుంది' అన్నాడు.\nఖర్చు తగ్గుతుందనేసరికి బృహస్పతికి సగం ప్రాణం లేచివచ్చింది. రాజ్యానికి సమకూరే ఆదాయానికి, ఖర్చుకూ పొంతన లేకుండా పోయింది. కాలజ్ఞాని సలహాను వెంటనే పాటించి, అంతఃపుర సిబ్బందిని తగ్గించాడు బృహస్పతి.\nఉద్యోగాలు కోల్పోయిన వారు బృహస్పతిని శత్రువుగా భావించారు. సలహా ఇచ్చిన కాలజ్ఞాని మాత్రం వాళ్ల కంటికి కనిపించలేదు. మరికొన్ని రోజులకు, వ్యవ సాయదారుల మీద పడ్డాడు బృహస్పతి. కాలజ్ఞాని సలహా మేరకు వారికి ఉచితంగా అందించే మేలురకపు విత్తనాలు, నాణ్య మైన ఎరువుల సరఫరా వంటివి తగ్గిం చాడు. రాజుకు చాలా ఆదాయం మిగిలి పోయింది. అయితే బీదా బిక్కీ రైతులు వ్యవసాయ పెట్టుబడులు లేక కూలిపను లకు వెళ్ళిపోయేవారు. వారంతా రాజుకు శత్రువులే అయ్యారు.\nపంటభూములు కాస్తా బీడుపడ్డాయి. పంటలు తగ్గాయి. పంటల ధరలు పెరిగి రాజ్యంలో బీదాబిక్కీ ఆకలి చావులకు గురవుతూ వచ్చారు.\nధరల సెగ బృహస్పతికి సోకలేదు. ప్రజల్లో ఎవరైనా ముందుకొచ్చి రాజుకు ఈ విషయం చెప్పాలంటే కాలజ్ఞాని నియ మించిన మనుషులు వాళ్లను చావగొట్టి చెవులు మూసేవారు. రాజ్యంలో ఉండే చేతివృత్తుల వారి మీద పడ్డాడు బృహస్పతి. వారు అంతవరకూ చెల్లిస్తోన్న వృత్తి పన్నును రెట్టింపు చేశాడు. బంగారం మీద పన్ను పెంచాడు. బంగారు ఆభరణాలు తయారు చేసేవారికి వృత్తి పన్ను పెంచాడు. దాంతో ధనికులూ, బంగారపు పనివారూ బృహస్ప తికి శత్రువులైన వారి జాబితాలోకి చేరి పోయారు. సైన్యానికి జీతాలు తగ్గించారు.\nప్రజల్లో అన్నివర్గాల వారూ బృహస్పతి తీసుకున్న నిర్ణయాలతో ఇబ్బందులను ఎదుర్కొంటూ వచ్చారు. ప్రజలు ఎక్కడి కక్కడ తిరుగుబాటు వర్గాలుగా చేరిపోయి రాజును అంతం చేయడానికి పథకాలు వేస్తూ వచ్చారు. సైనికులు కూడా వారితో బాటు తిరుగుబాటుకు సిద్ధంగా ఉన్నారు.\nకాలజ్ఞానికి ఈ పరిస్థితులు పూర్తిగా అర్థం అయ్యాయి. వాస్తవానికి అతడికి కావలసింది ఇలాంటి తిరుగుబాటు పరి స్థితులే. మంత్రిని కలిసి, ‘అయ్యా! తమరు సలహా ఇచ్చినట్టే రాజ్యాన్ని ఎంతమేరకు చెడగొట్టాలో అంతమేరా నాశనం చేశాను. బృహస్పతిని చంపడానికి ప్రజలు సిద్ధంగా ఉన్నారు. తమరు వెంటనే పొరుగురాజుకు కబురు పంపవచ్చు,' అన్నాడు.\nమంత్రి నవ్వి, అతడిని కావిలించు కుని, 'ఈ రాత్రికే పొరుగురాజు మన కోటలో ప్రవేశిస్తాడు,' అన్నాడు.\nమంత్రి చెప్పినట్టే, పొరుగుదేశపు రాజు సైన్య సమేతంగా వంగరాజ్యంలో ప్రవేశించి బృహస్పతిని, అతడి కుటుంబాన్ని చంపే శాడు. బృహస్పతి సైన్యం కూడా పొరుగు రాజుకే వంతపాడింది.\nకాలజ్ఞాని సలహాల మేరకు బృహస్పతి చేసిన మార్పుల్ని మొత్తంగా తొలగించి ప్రజల మన్నన పొందాడు పొరుగుదేశపు రాజు. ప్రజా జీవితం తిరిగి గాడిలో పడింది.\nఈ ధశలో మంత్రీ, కాలజ్ఞానీ ఇద్దరూ రాజును కలుసుకున్నారు.\nమంత్రి ఆయనకు వినయంగా నమస్కరించి, 'రాజ్యంలో శాంతిభద్రతలు నెల కొన్నాయి. తమరు నాకు ఒక పరగణాను కేటాయిస్తే, నేను దాన్ని పరిపాలించుకుంటూ బతుకుతాను' అన్నాడు.\nరాజు నవ్వి, కాలజ్ఞానివైపు చూశాడు.\nకాలజ్ఞాని రాజు మనస్సును అర్థం చేసుకున్నట్టుగా చటుక్కున కత్తితీసి మంత్రి తల నరికాడు. మంత్రి అక్కడికక్కడే కుప్ప కూలాడు.\nకాలజ్ఞానికి పరగణా కేటాయించాడు రాజు. ఇప్పుడు పరగణాకు కాలజ్ఞానే పరి పాలకుడు.\nకాలుడికి మోసం చెయ్యడం నేర్పాడు మంత్రి. ప్రభువును మోసం చేయగల వాడు తనను సైతం మోసం చెయ్యగలడని మంత్రి ఊహించలేదు మరి. దానికి తగ్గట్టే కాలజ్ఞాని ఎప్పుడో పొరుగురాజుతో చెయ్యి కలిపాడు.",
            "book_page_end": 24,
            "story_id": "2011_08_08",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "మిత్రభేదం-21",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "నీతి కథ",
            "moral": "స్వార్థం కోసం మిత్రుల మధ్య చిచ్చు పెడితే అది ప్రమాదకరం. వంచన చేసేవారు తామే ప్రమాదంలో పడవచ్చు.",
            "keywords": [
                "మిత్రభేదం",
                "దమనకం",
                "కరటకం",
                "సింహం",
                "ఉల్లంకిపిట్ట"
            ],
            "characters": [
                "దమనకం",
                "కరటకం",
                "సింహం",
                "సంజీవకం (ఎద్దు)",
                "గరుత్మంతుడు",
                "విష్ణువు",
                "ఉల్లంకిపిట్ట"
            ],
            "locations": [
                "అరణ్యం"
            ],
            "content": "పక్షులన్నీ పొలోమని గరుత్మంతుడి వద్దకు వెళ్లి, లబోమని ఏడుస్తూ, ఉల్లంకిపిట్ట పెట్టిన గుడ్లను సముద్రుడు అన్యాయంగా హరించిన మాట చెప్పి, న్యాయం కలిగించ వలసిందిగా వేడుకున్నాయి.\n'ఉల్లంకి పిట్ట తన గుడ్లను విడిచిపెట్టి ఎందుకు వెళ్లిపోవలిసి వచ్చింది?' అని గరుడుడు అడిగాడు.\n'మహాప్రభూ, మేం మా పొట్టలు నింపు కునేటందుకు ఎక్కడి కెక్కడికో పోవాలి. ఉల్లంకి పిట్టలు తిండికోసం వెళ్ళి ఉన్న సమయంలో సముద్రుడు ఈ దురాగతం చేశాడు. ఈ ప్రపంచంలో అన్నిమోసాలకూ, కష్టాలకూ తిండే కారణమని సింహమూ, పొటేలూ కథను బట్టి తెలుస్తూనే ఉన్నది గద?' అన్నది ఆడబాతు.\n“ఏమిటా కథ?” అని గరుత్మంతుడు అడిగాడు.\nముసలిబాతు ఆ కథను ఇలా చెప్పింది:\nసింహమూ, పొటేలూ కథ\nఒక అరణ్యంలో ఒక పొటేలు మందకు దూరమై, ఒంటరిగా జీవిస్తూ ఉండేది. దట్టంగా పెరిగిన దాని రోమాలూ, భయంకరమైన కొమ్ములూ, దాని అరుపూ చూసి అది అడవిలో స్వేచ్ఛగా తిరిగేటప్పుడు ఇతర మృగాలు హడలిపోతూ ఉండేవి.\nఒకనాడు ఒక సింహం అనుకోకుండా దాన్ని చూడడం తటస్థించేసరికి, దాని పెద్ద శరీరమూ, రోమాలూ, కొమ్మలూ చూసి బెదిరి, 'అమ్మో, ఇది నిశ్శంకగా అరణ్యంలో సంచరిస్తున్నదంటే, నా కన్న ఎన్నో రెట్లు బలం కలదై ఉండాలి.' అనుకున్నది. అయితే, ఒకనాడు ఆకలి తీర్చుకోవడానికి ఆ పొటేలు గడ్డి మేస్తూ సింహం కంటబడింది.\n'ఓస్, ఇది గడ్డి తినే జంతువేనా! ఇది నా అంత బలం గలది కావడానికి వీల్లేదు. ఇది నాకు ఆహారం కాదగినది' అనుకుని, సింహం ఆ పొటేలును చంపి తినేసింది.\nముసలి బాతు ఈ కథ పూర్తి చేస్తూండగా, విష్ణువు వద్దనుంచి గరుత్మంతుడికి త్వరగా రమ్మని పిలుపు వచ్చింది.\nగరుత్మంతుడు విష్ణువు దగ్గిరికి వెళ్లి, \"స్వామీ, ఇప్పుడు ఎలా రాను? నా జాతికి చెందిన ఈ ఉల్లంకి పిట్ట గుడ్లు సముద్రుడు అపహరించాడు గదా, వాటిని నేను ఉల్లంకి పిట్టకు తిరిగి ఇప్పించడం నా ధర్మం కదా! సముద్రుడు ఇలాంటి దుర్మార్గాలు చేస్తూ ఉంటే, నేను ఏలిన వారికి వాహనాన్ని అన్న ఘనత ఏమున్నదీ?' అన్నాడు.\nవెంటనే విష్ణువు తన వింటికి బాణం సంధించి, సముద్రుడితో, 'ఉల్లంకి పిట్ట గుడ్లను తక్షణం ఇచ్చెయ్యి. లేకపోతే ఈ బాణంతో నిన్ను ఎండగట్టి, ఇసుక పర్రగా చేసేస్తాను' అన్నాడు.\nఈ మాటకు సముద్రుడు భయంతో కంపించి పోతూ, గుడ్లను తెచ్చి ఉల్లంకి పిట్టల జంటకు సమర్పించుకున్నాడు.\nదమనకం సంజీవకానికి ఈ కథ చెప్పి, 'నీకు అలాంటి మిత్రులెవరున్నారు? అందుచేత నువు సింహంతో తలపడే ఆలోచన మాను' అన్నది.\n‘మిత్రమా, పింగళకం నన్ను చంపదలిచినదీ, లేనిదీ నాకు ఎలా తెలుస్తుంది?' అని సంజీవకం దమనకాన్ని అడిగింది.\n‘అది తేలికగానే తెలుసుకోవచ్చు. సింహం తన సింహాసనమైన రాతిమీద కూర్చుని, నువు దగ్గిరకి వెళ్ళినప్పుడు, నవ్వుతూ, ప్రశాంతంగా ఉంటే నీకు ప్రమాదం లేదన్నమాట.\nకాని సింహం కనుక తోకమెలిదిప్పుతూ, పంజాలు బిగబట్టి నువు దూరాన కనిపిం చగానే నీకేసి తీక్షణంగా చూస్తూ, ఉగ్ర రూపంలో కనిపించిందంటే అప్పుడది నిన్ను చంపబోతున్నట్లు ఖాయం చేసు కోవచ్చు' అన్నది దమనకం.\nతరవాత దమనకం వెళ్ళి కరటకాన్ని కలుసుకున్నది.\n“ఏం చేసుకువచ్చావు?' అని కరటకం అడిగింది.\n‘ఇద్దరిమధ్యా చిచ్చుపెట్టి వచ్చాను' అన్నది దమనకం.\n'నిజంగానా?' అన్నది కరటకం.\n‘నా ప్రయత్నాలు ఎలా ఫలించేదీ నువు అతిత్వరలోనే చూస్తావు. ఇన్నాళ్ళుగా ఎద్దుకూ, సింహానికీ మధ్య కొనసాగిన స్నేహబంధాన్ని శాశ్వతంగా తెంచి పారేశాను' అన్నది దమనకం.\n'అందులో ఆశ్చర్యమేమున్నదీ? అదే పనిగా నీరు ప్రవహిస్తూంటే కొన్నాళ్ళకు రాళ్లు కూడా అరిగిపోతాయి.\nనువు విడవకుండా కుట్ర చేస్తే వాళ్ళ స్నేహం చెడిపోవచ్చు. కాని ఇంత పెద్ద పన్నాగం పన్నినావు గదా! చివరికి, ఇందువల్ల నీకేం ఒరుగుతుందనుకుంటున్నావు?' అని కరటకం దమనకాన్ని ప్రశ్నించింది.\n‘అదేం ప్రశ్న? నేను ప్రధానమంత్రినై, ఎంతో లాభం పొందబోతున్నాను. గ్రంథాలు పడచదివి కూడా ఆ చదువువల్ల డబ్బూ, అధికారమూ సంపాదించుకోలేనివాడి చదువు వ్యర్థమని పెద్దలు చెబుతారు, ' అన్నది దమనకం.\n'కాని స్వార్థం కూడా హీనమైనదే గద! ఈ తుచ్ఛమైన శరీరం కోసం ఏది పడితే అది చెయ్యరాదు.\nఅదీగాక, నీమోసం బయటపడి, వంచ కుడి కథలోలాగ, నీ ప్రాణానికే అపాయం కలగవచ్చు' అన్నది కరటకం.\n“ఏమిటా కథ?' అని దమనకం అడిగింది. కరటకం వంచకుడి కథ ఇలా చెప్పనారంభించింది: (ఇంకా ఉంది)",
            "book_page_end": 27,
            "story_id": "2011_08_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "స్వర్ణ నిధి",
            "book_page_start": 28,
            "pdf_page_start": 28,
            "pdf_page_end": 30,
            "author": "డి. జానకి",
            "genre": "నీతి కథ",
            "moral": "స్వార్థం కంటే పరోపకారం గొప్పది. ధనం మీద వ్యామోహం కంటే సమాజ సంక్షేమం ముఖ్యం.",
            "keywords": [
                "స్వర్ణ నిధి",
                "రైతు",
                "భూతం",
                "శాపం",
                "వల్లభుడు",
                "పరోపకారం"
            ],
            "characters": [
                "సుఖరాం (రైతు)",
                "భూతం",
                "వల్లభవర్మ (యువకుడు)"
            ],
            "locations": [
                "గ్రామం",
                "చెరువు"
            ],
            "content": "సుఖరాం అణకువైన రైతు. సకాలంలో వర్షాలు కురవడంతో తనకున్న కాసింత భూమిని దున్నటంలో మునిగిపోయాడు. ఒకరోజు, పనిలో ఉండగా భూమి లోపల నుండి పెద్దగా శబ్దం వినిపించింది. అతడు శబ్దం వినిపించిన చోట లోతుగా తవ్వాడు. అతడికి మూత బిగించి ఉన్న ఒక పెద్ద కంచు పాత్ర కనిపించింది. దాన్ని తీసుకుని అతడు మూతను పగులగొట్టాడు.\nపాత్రలో బంగారు నగలు నిండుగా కనిపించడంతో అతడి గుండె లయతప్పింది. కాస్సేపు మూగగా దానికేసి చూస్తుండిపోయాడు. తర్వాత తను కల కనలేదని ధృవ పర్చుకోవాలని, పాత్రలోని కొన్ని నగలు బయటకు తీయడానికి ప్రయత్నించాడు.\nఉన్నట్లుండి, ఓ పెనుకేక వినిపించింది. ‘దాన్ని తాకవద్దు'. ఆ అరుపుకు దడుచుకున్నాడు సుఖరాం. తేరుకుని చూడగా కుడి వైపున పెద్ద భూతం కనిపించింది.\n'భయపడకబ్బాయ్, నేను కీడు తల పెట్టను', అని చెప్పిందా భూతం.\n'చాలా కాలం నుంచి ఈ నిధికి కాపలా కాస్తున్నాను. పోయి గ్రామస్తులను అందరినీ ఇక్కడికి పిలుచుకురా. సరైన వ్యక్తిని వెతికి పట్టుకుని ఈ నిధిని అప్పగించాలి'. అన్నది భూతం. సుఖరాం ఒక్కసారిగా లేచి అక్కడ నుంచి పరుగెత్తాడు.\nఅతడు తిరిగొచ్చేసరికి గ్రామం మొత్తంగా అతడి వెన్నంటి వస్తోంది. భూతం గ్రామ స్థులకు ఆహ్వానం పలికింది. ‘మిత్రులారా, నేను ఈ గ్రామానికి చెందినవాడినే, నేను చనిపోయినప్పటి నుంచి ఈ నిధిని కాపలా కాయవలసిన బాధ్యత నాపై పడింది. దీన్ని సరైన వ్యక్తికి అప్పగించేందుకు సమయం ఆసన్నమయింది. ఈ బంగారును మొత్తంగా స్వాధీన పర్చుకోవాలనుకుంటున్న వారు ఒకరి తర్వాత ఒకరు ముందుకు రండి'.\nభూతం ఇలా చెప్పిందే తడవుగా, గ్రామం మొత్తంగా ముందుకొచ్చింది. 'ఆగండి మిత్రులారా ఆగండి', అన్నది భూతం. ‘ఈ నిధిని ఎవరైనా తీసుకోవచ్చు, అయితే, మీరు నిధిని తీసుకోబోయేముందు, నేను చెప్పేది వినండి.' అంటూ భూతం కాస్సేపు ఆగింది. వాళ్లకేసి చూస్తూ మళ్లీ ఇలా అంది.\n'ఈ నిధి గురించి తెలుసుకోండి. ఈ నిధిని ముగ్గురు దొంగలు లూటీ చేశారు. దీన్ని పంచుకోవాలని వాళ్లు ఇక్కడికి వచ్చారు. పంపకాల విషయంలో వాళ్ల మధ్య తీవ్రంగా ఘర్షణ జరిగి ఆ క్రమంలో వాళ్లు పరస్పరం చంపుకున్నారు. కాబట్టి, ఈ ముగ్గురిలో ఎవరూ ఈ నిధిపై చేయి వేయలేకపోయారు. అప్పటినుంచి ఈ నిధికి శాపం తగిలింది. ఈ నిధిని ఎవరైతే కలిగి ఉంటారో వాళ్ల జీవితం ఇక్కట్ల పాలై, తమ సంపదను, కుటుంబాన్ని సైతం కోల్పోతారు. ఇప్పుడు రండి. ఒకరి వెనుక ఒకరు వచ్చి ఈ నిధిని తీసుకోండి!'\nఎవరూ తమ స్థానాల నుండి ముందుకు కదల్లేదు. ఒక్కసారిగా అక్కడ నిశ్శబ్దం ఆవరించింది. తర్వాత గ్రామస్తులు అక్కడి నుంచి వెళ్లిపోసాగారు. వెళ్లిన వారు వెళ్లగా ఒకే ఒక మనిషి అక్కడే నిలబడిపోయాడు. అతడు వారితో పాటు వెళ్లలేదు. నింపాదిగా కాస్త ముందుకు వచ్చి అతడు ఇలా అన్నాడు.\n‘ఓ భూతమా, ఈ నిధిని అందుకోవడానికి నేను సిద్ధంగా ఉన్నాను’.\nఈ మాటలకు భూతం మ్రాన్పడిపోయింది. వెళ్ళిపోతున్న గ్రామీణులు కూడా ఒక్కసారిగా ఆగిపోయి, అతడి మాటలు విని ఆశ్చర్యపోయారు.\n'అబ్బాయీ, నీకేమైనా పిచ్చెక్కిందా? బంగారుపై వ్యామోహంతో గుడ్డివాడివైపో యినట్లుంది', అన్నది ఆ భూతం.\n'లేదు లేదు, నా తెలివికి ఏ డోకా లేదు. తెలివితో ఉండే మాట్లాడుతున్నా', అన్నాడా యువకుడు.\n'నీ పేరేంటి'? అన్నది భూతం. నేను వల్లభవర్మని. నన్ను వల్లభా అని పిలువవచ్చు'.\n'వల్లభా, నీవు నవ యువకుడివి. నీకు నిండైన జీవితం ఉంది. ఈ నిధిని తీసుకుని నీ వినాశనాన్ని నీవే కొనితెచ్చుకొంటున్నావు?' అని గ్రామస్తులు హెచ్చరించారు.\n'భూతమా! ఇప్పుడు నీవు నేను చెప్పే మాటలు ఆలకించాలి', అన్నాడు వల్లభుడు.\n'ఈ నిధిని నా బాగు కోసం తీసుకోవాలనుకోవడం లేదు. పేద గ్రామీణులకు ఈ నిధిని ఖర్చుపెట్టదలిచాను. అక్కడ ఎండిపోయిన ఆ చెరువును చూస్తున్నావు కదా, చెరువులో పూడికను తొలగించడానికి ఈ నిధిని ఉప యోగించాలనుకుంటున్నాను. కాలువలకు మరమ్మతులు చేసి రైతులకు పంటలు వేసు కోవడానికి తగిన నీటిని కల్పించాలని ఉంది.\nగ్రామ మహిళలకు మంచి నీటి సమస్య లేకుండా బావులు తవ్విస్తాను. అలాగే ఉచిత పాఠశాలలు, ఆసుపత్రులు కూడా కట్టిస్తాను. నా తోటి వారి సంక్షేమం కోసం ఈ నిధిని ఉపయోగిస్తాను.\nఈ పనులు చేసినందుకు గాను ఈ నిధిని అంటిపెట్టుకుని ఉన్న శాప ఫలాన్ని నేను అనుభవించవలసి వస్తే సంతోషంగా దాన్ని స్వీకరిస్తాను'.\n‘వారెవా!' అంటూ ఆశ్చర్యం వ్యక్తం చేసింది భూతం. 'నీవు సామాన్యుడివి కావు. దైవసమానుడివి. నేను శిరసు వంచి నీకు నమస్కరిస్తున్నాను. నేనెవరో నీకు తెలుసా? ఈ నిధిని కొల్లగొట్టి పంచుకునే క్రమంలో కొట్టుకుని చనిపోయిన ముగ్గురు దొంగల్లో ఒకడిని. చనిపోయి భూతంగా మారిన తర్వాత నేను ఈ నిధిని అంటిపెట్టుకుని కావిలి కాస్తూ, దీన్ని స్వీకరించే సరైన వ్యక్తి కోసం చూస్తున్నాను.\nఇన్నాళ్ళకు నా చిరకాల నిరీక్షణ ఫలించింది. గత జీవితంలో నేను చేసిన పాపాలకు గాను ఇన్నాళ్ళుగా పశ్చాత్తాపం ప్రకటిస్తూ వచ్చాను.\nఈ నిధిని వదిలించుకున్న తర్వాత దేవుడిని క్షమించవలసిందని కోరాలనుకున్నాను. కాని ఇప్పుడు నేను దేవుడికోసం వెదకవలసిన అవసరం లేదు. బదులుగా నన్ను క్షమించమని నిన్నే వేడుకుంటాను. దివ్య పురుషుడా, ఈ నిధిని స్వీకరించి నా పాపాలనుండి నన్ను విముక్తి చేయి'.\nతర్వాత ఆ భూతం వల్లభుడి పాదాలకు మొక్కి క్షమించమని కోరుకుంది.",
            "book_page_end": 30,
            "story_id": "2011_08_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కోయిల కూసిన దేశం",
            "book_page_start": 31,
            "pdf_page_start": 31,
            "pdf_page_end": 32,
            "author": "తిరుమలశ్రీ",
            "genre": "నీతి కథ",
            "moral": "పర్యావరణ సమతుల్యత ముఖ్యం. ప్రకృతిని నాశనం చేస్తే మానవ జీవితం క్లిష్టమవుతుంది. వృక్షసంపదను నిర్లక్ష్యం చేయకూడదు.",
            "keywords": [
                "సుమంతుడు",
                "సాధువు",
                "కోయిల",
                "వినీల దేశం",
                "పర్యావరణం"
            ],
            "characters": [
                "సుమంతుడు (రాజు)",
                "సాధువు",
                "మంత్రి",
                "కోయిలలు"
            ],
            "locations": [
                "వినీల దేశం",
                "హిమాలయాలు"
            ],
            "content": "వినీల దేశాన్ని పాలించే సుమంతుడు రాజ్యంలో ఎన్నో పరిశ్రమలను స్థాపించాడు. అడవులు కొట్టించి గృహాలు నిర్మించాడు. అందువల్ల దేశం అభివృద్ధి చెంది ప్రజల జీవన ప్రమాణాలు పెరిగాయి.\nఐతే దేశంలో వర్షాలు కురవడం మానే శాయి. పంటలు పండక తిండి గింజలను దిగుమతి చేసుకోవలసి వచ్చింది. ప్రజలలో అనారోగ్యం పెచ్చు పెరగడంతో ప్రభుత్వ ఖజా నాలో అధిక భాగం వీటి నిమిత్తమే ఖర్చు అయ్యేది.\nఓ సారి హిమాలయాల నుండి రాజ్యా నికి విచ్చేసిన సాధువు దర్శనం చేసుకున్నాడు రాజు సుమంతుడు. సాధువుకి ప్రణమిల్లి తన రాజ్యానికి సంక్రమించిన కష్టాన్ని గూర్చి విన్నవించుకున్నాడు.\nసాధువు ఓ క్షణం కన్నులు మూసుకుని ధ్యానముద్ర వహించాడు. అనంతరం రాజు నుద్దేశించి, 'వినీల దేశంలో కోయిల కూసిన నాడే మీ సమస్యలు సమసిపోతాయి' అని చెప్పాడు. రాజ్యంలోని ప్రతి గ్రామంలోనూ కోయిలలు కూసే ఏర్పాటుచేయవలసిందిగా ఆదేశించాడు సుమంతుడు. అయితే దేశంలో ఎక్కడా కోయిల జాడ లేదన్న సత్యం అప్పుడు గానీ తెలియలేదు.\nపొరుగు దేశాల నుండి కమ్మగా పాడే కోయిలలను కొని తెచ్చారు. వాటిని పంజరాలలో ఉంచి, తిండి గింజలను వేసారు. అవి గళం విప్పడం కోసం ఆత్రుతతో ఎదురు చూసారు.\nకాని ఎన్నాళ్ళు గడిచినా, గొంతులు మూగవోయినట్టు మౌనంగా ఉండిపోయాయి కోయిలలు. వాటిని పంజరాలలోంచి బైటకు తీసారు. ఐనా అవి గళం విప్పలేదు. ఎటో ఎగిరిపోయాయి. కారణం బోధపడక హతాశులయ్యారంతా.\nతీర్థయాత్రలు ముగించుకున్న సాధువు తిరుగు ప్రయాణంలో మళ్ళా వినీల దేశానికి విచ్చేశాడు. సుమంతుడు అతన్ని కలుసుకున్నాడు. కోయిల విషయంలో తాను చేసిన విఫల ప్రయత్నాలను వివరించాడు.\nఅంతా శ్రద్ధగా ఆలకించిన సాధువు, ‘వసంత బుతువులో ప్రయత్నించారా?' అని ప్రశ్నించాడు. సమాధానంగా రాజు, మంత్రి వంక చూసాడు.\n'మేము బుతువులను మరచిపోయి చాలా ఏళ్ళయింది స్వామీ! దేశంలో ఏడాది పొడవునా ఎండలు మాడ్చేస్తున్నాయి' అన్నాడు మంత్రి సవినయంగా.\nసాధువు నవ్వాడు, ‘చెట్లు నరికి అరణ్యా లను ధ్వంసం చేస్తే బుతువులెలా వస్తాయి? పరిశ్రమల మీద అతిగా దృష్టిని సారించి రాజ్యాన్ని రాతి అడవిగా మార్చేసారు మీరు. పచ్చదనం లేని చోట మేఘాలు ఎక్కణ్నుంచి వస్తాయి? వసంతానికి నోచుకోని దేశంలో కోయిలలు ఎందుకు అడుగిడతాయి? వాటి గళం ఎలా పెకలుతుంది?.. కోయిల కూసే దేశం సుభిక్షమవుతుంది. ఇప్పటికైనా వాస్తవాన్ని గ్రహించి దేశంలో చెట్లు నాటించండి. అడవులను పెంచండి. త్వరలోనే మీ సమ స్యలు సమసిపోతాయి.. పరిశ్రమలూ, గృహ నిర్మాణమూ అవసరమే. అలాగని వ్యవసాయాన్ని నిర్లక్ష్యం చేసి, అడవులను నాశనం చేయతగదు. వృక్షసంపదను నిర్లక్ష్యం చేయడం తగదు', అంటూ హితబోధ చేసాడు.\nసాధువు పలుకులతో రాజు సుమంతుడు తన తప్పిదం గ్రహించాడు. వెంటనే దేశమం తటా చెట్లు నాటి, వనాలూ పెంచే కార్యక్రమాన్ని యుద్ధ ప్రాతిపాదికన ఆరంభించాడు.\nఫలితంగా అనతి కాలంలోనే వినీల దేశంలో మళ్లీ పచ్చటి ప్రకృతి తాండవమాడింది. దాంతో పాటేపక్షులూ, జంతుజాలమూ పుట్టు కొచ్చాయి. మళ్ళీ సకాలంలో వర్షాలు కురవ నారంభించాయి. బుతువులు తిరిగి వచ్చాయి.\nప్రజల అనారోగ్య సమస్యలు క్రమంగా తగ్గుముఖం పట్టి ఆరోగ్యం మెరుగుపడింది. ఓ పక్క పరిశ్రమలు, మరో పక్క వ్యవసాయము, వన సంపదా సమపాళ్ళలో వృద్ధి చెందడంతో వినీల దేశం సుభిక్షమై ఆదర్శ రాజ్యంగా నిలిచింది.",
            "book_page_end": 32,
            "story_id": "2011_08_11",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఎంపిక",
            "book_page_start": 33,
            "pdf_page_start": 33,
            "pdf_page_end": 34,
            "author": "ఎన్. శివనాగేశ్వరరావు",
            "genre": "సాంఘిక కథ",
            "moral": "జీవితంలో మనశ్శాంతి, సంతృప్తి, ప్రేమలకు ప్రాధాన్యత ఇవ్వాలి, సంపదకు కాదు. నిస్వార్థం గొప్పది.",
            "keywords": [
                "శివుడు",
                "వరదరాజు",
                "ఎంపిక",
                "వ్యవసాయం",
                "వివాహం",
                "మనశ్శాంతి"
            ],
            "characters": [
                "వరదరాజు (రైతు)",
                "శివుడు (కొడుకు)",
                "బంగారయ్య",
                "పరశురాములు (కంసాలి)",
                "వనజ",
                "విమల"
            ],
            "locations": [
                "శివపురం (గ్రామం)",
                "పట్నం"
            ],
            "content": "శివపురం గ్రామంలో వరదరాజు అనే రైతు ఉండేవాడు. అతడికి శివుడు ఒక్కడే కొడుకు. శివుడి ఆ ఊరి బడిలో చదివాడు.\nఅక్కడి చదువు పూర్తయ్యాక వరదరాజు, కొడుకుతో “నాయనా! నేను రైతునేగాని, నిన్ను కూడా రైతునే చేయాలన్న ఉద్దేశం నాకు లేదు. ఇక్కడి నీ చదువు పూర్తయ్యింది. ఇంకా చదవాలంటే పట్నం పంపాలి. అది నాశక్తికి మించిన పని. అయినా నువ్వు చదు వుతానంటే పట్నం పంపుతాను. మరి వ్యవ సాయం, చదువు రెండింటిలో ఒకటి ఎంపిక చేసుకునే బాధ్యత నీది!\" అని చెప్పాడు.\nఆలోచించిన శివుడు ‘నాన్నా! నేను వ్యవ సాయం చూసుకుంటూ నీకు చేదోడుగా ఉంటాను' అన్నాడు. ‘వ్యవసాయం ఎందుకు ఎంపిక చేసుకున్నావు?' అని అడిగాడు వరదరాజు. 'అందరూ చదువులకూ, ఉద్యోగా లకు పట్నం వెళ్ళిపోతే మరి వ్యవసాయం ఎవరు చేస్తారు? అందరూ పల్లకీ ఎక్కితే మోసే వాళ్ళు కూడా ఉండాలి కదా!' అన్నాడు శివుడు. వరదరాజు కొడుకువంక మెచ్చుకో లుగా చూసాడు.\nవరదరాజు కూడ బెట్టిన డబ్బుతో ఒక ఇల్లు కొనాలనుకున్నాడు. రెండు ఇళ్ళు అమ్మకానికి ఉన్నట్లు తెలిసింది. ఒక ఇల్లు బంగారయ్య అనే ప్రముఖ వ్యాపారి ఇంటి ప్రక్కన ఉంది. మరో ఇల్లు పరశురాములు అనే కంసాలి ఇంటి పక్కన ఉంది. రెండూ ఇళ్ళు చూసి వచ్చిన వరదరాజు రెండూ బాగానే ఉన్నాయనే భావించి ఒక ఇంటిని ఎంపిక బాధ్యత కొడుక్కి అప్పగించదలిచాడు.\nఅతను శివుడితో ‘శివా! ఇంతకాలానికి ఇల్లు కొనబోతున్నాను. నిజానికి ఆ ఇల్లు నీ కోసమే. అందుకని ఎంపిక బాధ్యత నీదే! నేను చూసిన రెండిళ్ళలో మంచి ఇల్లు ఎంపిక చేసుకో!' అని చెప్పాడు.\nశివుడు పరిశీలించి కంసాలి ప్రక్కనున్న ఇంటిని ఎంపిక చేశాడు. 'ఎందుకని ఆ ఇల్లు ఎంపిక చేసావు! బంగారయ్య ఇంటి పక్క ఇల్లు విశాలంగా ఉంది. అదే ధరకు వస్తున్నది కదా!' అన్నాడు వరదరాజు. ‘నాన్నా! బంగారయ్య ధనికుడు. అతడి ఇంటి ప్రక్కన ఉంటే అన్ని విషయాల్లో అతనితో పోల్చి చూసుకుంటాము. అది అసంతృప్తిని కలిగి స్తుంది. అదే మన స్థాయి కలిగిన వ్యక్తి ఇంటి ప్రక్కన ఉంటే మనశ్శాంతిగా ఉంటుంది'. అన్నాడు శివుడు. వరదరాజు శివుడి ఎంపిక ప్రకారమే కంసాలి ఇంటి పక్కన ఇల్లు కొనుగోలు చేశాడు.\nశివుడికి యుక్త వయస్సు వచ్చింది. సంబంధాలు రాసాగాయి. అందులో రెండు సంబంధాలు వరదరాజుకి నచ్చాయి. వనజ రాములయ్య అనే రైతు కూతురు. విమల ధనరాజు అనే ధనికుడి కూతురు. అమ్మా యిలు ఇద్దరూ చూడముచ్చటగా ఉన్నారు.\nవరదరాజు శివుడితో 'వీరిలో ఒకరిని ఎంచుకునే బాధ్యత నీది' అని చెప్పాడు. శివుడు, రైతు కూతుర్ని ఎంపిక చేస్తాడని అతడు భావించాడు. అయితే శివుడు, విమలను వివాహం చేసుకోవాలని భావించాడు.\nఅందుకు వరదరాజు ఆశ్చర్యపడుతూ 'అంత కలవారి అమ్మాయి మన ఇంటి కోడ లుగా వస్తే ఇమడగలదా? తన భేషజం చూపి మనల్ని ఇబ్బందుల పాలు చేస్తుందేమో! ఆలోచించావా!' అని అడిగాడు.\nఅందుకు శివుడు “వనజను చూడ్డానికి వెళ్ళినప్పుడు ఆ అమ్మాయి 'పల్లెటూరిలో ఉండి ఎంత కాలం వ్యవసాయం చేస్తారు? పొలం అమ్మి పట్నం వెళ్లి ఏదైనా వ్యాపారం చేస్తూ అక్కడ స్థిరపడదాం' అన్నది. అయితే విమల ‘నాకు చిన్నప్పటి నుంచి తల్లి లేదు. కాబోయే అత్తలోనే అమ్మను చూసుకోమని నాన్న చెప్పేవారు. డబ్బు గలవారి ఇళ్ళల్లో ప్రేమలు తక్కువ. అందుకే మీ ఇంటికి వచ్చి ఆ ప్రేమను పొందాలనుకుంటున్నాను' అని చెప్పింది. అటువంటి ప్రేమించే మనసున్న అమ్మాయికి ధనం ఉందన్న అహం ఉండదు. అందుకే విమలను భార్యగా ఎంపిక చేసుకున్నాను\" అని చెప్పాడు. 'నీ ఎంపిక సరైనదే!' అని మెచ్చుకున్నాడు వరదరాజు.",
            "book_page_end": 34,
            "story_id": "2011_08_12",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "శాంతిదేవి",
            "book_page_start": 35,
            "pdf_page_start": 35,
            "pdf_page_end": 38,
            "author": "డి. సావిత్రి",
            "genre": "నీతి కథ",
            "moral": "అహంకారాన్ని, పౌరుషాన్ని వీడి శాంతంగా జీవించడం ఉత్తమం. అభిప్రాయ భేదాలుంటే పూర్తి విషయ పరిజ్ఞానం తర్వాతే నిర్ణయించాలి.",
            "keywords": [
                "శూరసింహుడు",
                "ధీరసింహుడు",
                "శాంతి దేవత",
                "యుద్ధం",
                "భ్రమ"
            ],
            "characters": [
                "శూరసింహుడు (మహాయోధుడు)",
                "రైతు",
                "ధీరసింహుడు (గుర్రపు రౌతు)",
                "శాంతి దేవత"
            ],
            "locations": [
                "అరణ్యం",
                "మైదానం"
            ],
            "content": "పూర్వకాలమందు కొంతమంది కత్తిని ఆశ్రయించి బతికేవాళ్లు. అనగా, కత్తిని చేతపట్టి యుద్ధాలలో పాల్గొని జీవనం సాగించేవారు.\nఅలా అనేక యుద్ధాలలో పనిచేసిన మహాయోధుడు శూరసింహుడు. అతనికి ఒకానొకప్పుడు ఉద్యోగం లేకుండా పోయింది.\nఎందుకంటే రాజులకు యుద్ధాలంటేనే విసుగుపుట్టింది. అందుచేత వారిలో వారు సంధులు చేసుకున్నారు. రాజ్యం ప్రశాంతంగా ఉంటే యుద్ధమెందుకు? సైనికులెందుకు?\nఇప్పుడు శూరసింహుడికి గట్టి చిక్కే వచ్చింది. అతనికి చేతనైన పని ఒక్కటే, కత్తి చేపట్టడం. ఎన్ని తలలైనా అవలీలగా నరికివేయగలడు. మరిప్పుడు యుద్ధం పని లేదాయె. వానికి మరేపనీ చేతకాదాయె. ఎలా?\nరాజులంతా పిరికిపందలైపోయారు! ప్రజలంతా పౌరుషహీనులయారు! నా కత్తి మూలపడవలసిందేనా! తుప్పు పట్టవలసిందేనా? అని అతనికి తీరని విచారం కలిగింది.\nఏమైతేనేం, తిండికి గుడ్డకూ మోహం వాచి, శూరసింహుడు కృశింపసాగాడు. గడ్డిగాదం లేక అతని గుర్రం బక్కచిక్కి పోయింది. చివరకు విధిలేక ఉద్యోగం కోసం బయల్దేరాడు శూరసింహుడు.\nవెళ్లగా, వెళ్లగా, ఒకనాటి సూర్యోదయం వేళ ఒక పొలం చేరుకున్నాడు. ఆ పొలం దున్నుకుంటున్న రైతును శూరసిం హుడు తన గుర్రం మీదనించే కేకవేసి 'ఓయీ, నా పేరు శూరసింహుడు, వినలేదా? నేను మహాయోధుణ్ణి. నేనిప్పుడు పని లేకుండా ఉన్నాను. నాకేమైనా పని చూపించగలవా?' అన్నాడు.\nఈ ప్రశ్న వినగానే రైతు దున్నటం మాని, శూరసింహుడి కేసి చప్పున తిరిగి చూశాడు. ఒరలో కత్తి, వాలకం చూడగా రైతుకు భయమూ వేసింది. జాలీ కలిగింది. ‘నాగలి దున్నటం చేతనైతే నా దగ్గిర పని ఉంది. ముందు ఆ కత్తీ కఠారులూ అవతల పారవేసి రావయ్యా', అన్నాడు రైతు.\nఅందుకు శూరసింహుడు ‘అబ్బాయీ! నాగలి దున్నటం నాచేత కాదు. నీకు శత్రువులెవరైనా ఉంటే చెప్పు. నిమిషంలో వాళ్ళ తలలు నరికి నీ ఎదట పెడతా. నాకు భోజనం, నా గుర్రానికి ఇంత దాణా ఏర్పాటు చేస్తే చాలు, మరేమీ వద్దు', అన్నాడు.\nరైతు మాటాడలేదు. క్షణకాలం శూర సింహుని కేసి చూసి మళ్లీ ఎప్పటిలా పొలం దున్నుకోసాగాడు.\n‘హ! పౌరుషహీనులు! మనిషన్న తరవాత శత్రువే ఉండడా? చేతకాకపోతే సరి, శత్రువును సంహరించడం? పైగా నన్ను నాగలి దున్నుకు బతకమంటున్నాడు ఈ పిరికిపంద. నావంటి యోధుడు చేయవలసిన పనేనా ఇది?' అనుకున్నాడు తనలో శూరసింహుడు.\nఅనుకొని అలా ఒక అరణ్యమార్గం పట్టి పోగా పచ్చటి మైదానం కంటపడింది. ఆ మైదానంలో మంచి ఎత్తున ఒక దేవతా విగ్రహం ఉన్నది.\nఅదే యుద్ధదేవత! ఉత్సాహంతో గుర్రాన్ని దౌడుతీయిస్తూ పోయి, శూర సింహుడు ఆ విగ్రహం ముందు నిల బడ్డాడు.\nఆ దేవి విగ్రహం ఇరవై అడుగుల ఎత్తున ఉంది. నిప్పులు చెరిగే కన్నులు, చేతులలో -- విచ్చుకత్తులు భయం కొల్పుతూ ఉన్నాయి.\nకాని, దేవి చేతిలో కత్తి చూడగానే శూరసింహుడు సంతోషంతో ఉప్పొంగి పోయాడు. 'ఆహా! ఏమి విగ్రహం!! అంతా అచ్చ బంగారం!!!' అని ఒక్క కేక వేశాడు, ఉత్సాహం పట్టలేక.\n‘కాదోయ్. విగ్రహమంతా వెండి! ఇది రజత విగ్రహమే కాని స్వర్ణవిగ్రహం ఎంతమాత్రం కాదు,' అంటూ బదు లుగా అతనికి ఒక కేక వినిపించింది.\nకేక వినిపించేటంతలోనే ఆ విగ్రహానికి వెనుకనుంచి డాలూ కత్తీ ధరించిన ఒక గుర్రపు రౌతు ముందుకు వచ్చాడు. పౌరు షంతో శూరసింహుడు పళ్లు కొరికాడు. ఒరలోనించి కత్తిదూశాడు. ‘అరేయ్..! నా మాటనే ధిక్కరిస్తున్నావా? నా పేరేమిటో తెలుసా? శూరసింహుడు..” అని గర్జిం చాడు.\nరెండవ యోధుడు వెటకారంగా నవ్వి, కత్తి ఒరలో నుండి బయటకు లాగుతూ.. 'హ! నువ్వు కళ్లు లేని కబోదిలాగా ఉన్నావే! వెండికీ, బంగారానికీ తేడా తెలియని నీతో యుద్ధానికి తలపడట మంటే నిజంగా నాకు అవమానకరంగా తోస్తున్నది. నా పేరేమిటో తెలిసే మసు లుకొంటున్నావా? నేను ధీరసింహుణ్ణి. రా, నా కత్తిబలం చవి చూపిస్తా,' అన్నాడు, గుర్రాన్ని ముందుకు ఉరకలు వేయిస్తూ.\nమరుక్షణంలోనే యోధులిద్దరూ తల పడ్డారు. కత్తుల వొరిపిడితో, గుర్రాల సకి లింపులతో, వారి పరుషవాక్కులతో ఆ ప్రదేశం తెరిపిలేకుండా మారుమోగిపోతున్నది. అంతలో హఠాత్తుగా ‘ఆగండి!. కత్తులు ఒరలో పెట్టండి!!' అంటూ ఒక కేక వినిపించింది. యోధులిద్దరూ ఆ కేక వచ్చిన దిక్కుకు ఆశ్చర్యంగా చూశారు.\nచూసేసరికి, మల్లిపువ్వులవంటి తెల్లటి దుస్తులు ధరించినది, శాంతం ఉట్టిపడుతున్న మోము కలది, ఒక అంద మైన యువతి నవ్వుతూ వారివద్దకు వచ్చి 'మీ ఇద్దరూ మహాయోధులే! అసహాయ శూరులే!!' అన్నది\n'వాని సంగతి ఏమో కాని, నా పేరు శూరసింహుడు,' అన్నాడు మొదటి వాడు.\n'వాని సంగతి తెలీదు కాని, నా పేరు ధీరసింహుడు,' అన్నాడు రెండవవాడు.\nఇద్దరి కేసి చూసి, ఆ యువతి 'మీ కత్తుల పదునులో కాస్తంతయినా మీ బుద్దు లకు ఉంటే ఈ కొట్లాట జరిగేది కాదు', అన్నది.\n‘ఈ మూర్ఖుడికి దూరదృష్టి లేదు. ఈ యుద్ధదేవత విగ్రహం వెండిదట!' అని పరిహసించాడు శూరసింహుడు.\n‘ఇతగాడికి దృష్టి వక్రించింది. వెండి విగ్రహాన్ని బంగారు విగ్రహమని వాదిం చడమేమిటి, అవివేకం కాకపోతే!' అని గేలి చేశాడు. ధీరసింహుడు.\nఅప్పుడా యువతి పకపక నవ్వి, యోధులిద్దరినీ వెంటబెట్టుకుని విగ్రహం చుట్టూ తిప్పింది.\nమొండిగా వాదించిన ధీరసింహుడికి, విగ్రహానికి ఒకవైపు బంగారపు పూత కన్పించింది. విగ్రహం బంగారపుది అని వాదించిన శూరసింహుడికి వెండిపూత కన్పించింది.\nఆ దృశ్యం చూసినంతనే ఇద్దరూ తెల్ల బోయి, ఒకరి వంక ఒకరు చూచుకోసాగా రు. అంతలోనే ఆ యువతి అంతర్ధానమ యింది.\nఆమె కోసం వారిద్దరూ ఆత్రంతో అటూ ఇటూ చూస్తుండగా, ఒక దిక్కునుంచి ఇలా వినబడింది.\n'యోధుల్లారా! నేనే శాంతి దేవతను. మీ ఇద్దరూ మహాయోధులే. మీ ఇద్దరి ఉద్దేశాలూ సరి అయినవే. కయ్యాలు మానండి. పౌరుషపడకండి. శాంతంగా జీవించండి!’\nశూరసింహుడూ, ధీరసింహుడూ గుర్రాల మీది నుంచి దిగారు. ఒకరి నొకరు కౌగిలించుకున్నారు. డాలూ, కత్తులూ విగ్రహం ముందు పారవేశారు.\nనాటినుండీ వారిద్దరూ వ్యవసాయ వృత్తి అవలంబించి, ప్రశాంతంగా జీవనం గడువసాగారు.",
            "book_page_end": 38,
            "story_id": "2011_08_13",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "సంపాదకులు": 1,
            "చందమామ బృందం": 2,
            "ఆదూరి హైమవతి": 1,
            "చంద్రమోహన్ ప్రధాన్": 1,
            "A.K. Dhumal": 1,
            "వెంకటేష్": 1,
            "పాలంకి వెంకట రామచంద్రమూర్తి": 1,
            "బి. శిరీష": 1,
            "డి. జానకి": 1,
            "తిరుమలశ్రీ": 1,
            "ఎన్. శివనాగేశ్వరరావు": 1,
            "డి. సావిత్రి": 1
        },
        "genre_counts": {
            "సంపాదకీయం": 1,
            "వ్యాసం": 1,
            "జానపద కథ": 2,
            "జ్ఞాపకం": 2,
            "బేతాళ కథ": 1,
            "చారిత్రక కథ": 1,
            "నీతి కథ": 4,
            "సాంఘిక కథ": 1
        }
    }
}