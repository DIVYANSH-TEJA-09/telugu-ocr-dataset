{
    "book_id": "చందమామ_2004_08",
    "stories": [
        {
            "title": "గిరిజన భాషలో చందమామ",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "చందమామ యొక్క లక్ష్యం మాతృభాషలో విజ్ఞాన వినోదాత్మకమైన కథలను, విశేషాలను అందజేయడం ద్వారా పఠనాసక్తిని పెంపొందించడం.",
            "keywords": [
                "సంథాలి",
                "గిరిజన భాష",
                "ఓల్చికి లిపి",
                "చందమామ చరిత్ర",
                "బి. నాగిరెడ్డి"
            ],
            "characters": [],
            "locations": [
                "భారతదేశం",
                "ఒరిస్సా",
                "పశ్చిమ బెంగాల్",
                "జార్ఖండ్",
                "బీహార్",
                "అస్సాం"
            ],
            "content": "చందమామ త్వరలో సంథాలి గిరిజన భాషలో వెలువడనున్నదని తెలియజేయడానికి\nసంతోషిస్తున్నాం. ఇప్పటికే మన పత్రిక పన్నెండు భాషలలో వెలువడుతూన్న విషయం\nపాఠకులకు తెలిసినదే.\nగత మే మాసంలో శతజయంతి ఉత్సవాలు జరిగిన, గురు గోమ్కే పండిట్ రఘునాథ్\nమూర్ము అభివృద్ధిచేసిన 'ఓల్చికి' లిపిలో 'చందొమామ'ను తీసుకురావడానికి ఏర్పాట్లు\nజరుగుతున్నాయి. సెప్టెంబర్లో తొలిసంచిక వెలువడనున్నది. ఒరిస్సా, పశ్చిమ బెంగాల్,\nజార్ఖండ్, బీహార్, అస్సాం ఈ ఐదు రాష్ట్రాలలో విస్తరించి దాదాపు కోటి మంది సంథాలి\nప్రజలు నివసిస్తున్నారు. 'చందొమామ' ఏకైక పిల్లల పత్రిక కావడం విశేషం!\nయాభైయేడేళ్ళ క్రితం చందమామ తెలుగు, తమిళ భాషలలో ప్రారంభించబడింది.\nఇతర భాషలలో కూడా కావాలన్న పాఠకుల కోరిక మేరకు, క్రమేణా వివిధ భాషలలో\nప్రచురణ ప్రారంభమయింది. చందమామ వ్యవస్థాపకులైన శ్రీ బి. నాగిరెడ్డిగారు,\nశ్రీ చక్రపాణిగారు దార్శనికులు. భారతీయ సాంస్కృతిక సంపదను పసిహృదయాల\nచేరువకు తీసుకు వెళ్ళాలన్న వారి ఉదాత్త ఆశయం కారణంగానే - విభిన్న భాషలు\nమాట్లాడే భారతదేశ ప్రజలను ఒకటిగా కలిపే సాహితీసేతువుగా చందమామ రూపుదిద్దు\nకున్నది. ప్రస్తుతం చందమామను ఒక గిరిజన భాషలో కూడా తీసుకువస్తూ, ఆ మహ\nనీయుల మధుర స్మృతికి శ్రద్ధాంజలి ఘటిస్తున్నాం!\nయువహృదయాలలో పఠనాసక్తిని పెంపొందించాలంటే, వారికి మాతృభాషలో విజ్ఞాన\nవినోదాత్మకమైన కథలను, విశేషాలను అందజేయాలన్న ఏకైక లక్ష్యమే-చందమామ\nఇన్ని భాషలలో వెలువడడానికి కారణం!",
            "book_page_end": 5,
            "story_id": "2004_08_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకులకు కథల పోటీ (మార్చ్) ఉత్తమ బహుమతి పొందిన ముగింపు!",
            "book_page_start": 7,
            "pdf_page_start": 7,
            "pdf_page_end": 7,
            "author": "కుమారి వూకాటి సుభాషిణి డా/ఆఫ్. శ్రీనివాసులు (టీచర్)",
            "genre": "హాస్యం",
            "moral": "చతుర సంభాషణలు, చమత్కారం ప్రయాణ బడలికను తగ్గించగలవు.",
            "keywords": [
                "చతుర సంభాషణ",
                "వివాహం",
                "ప్రయాణీకులు",
                "రంగయ్య",
                "వేళాకోళం"
            ],
            "characters": [
                "మొదటి యువకుడు",
                "రెండవ యువకుడు",
                "రంగయ్య",
                "పద్మ",
                "తోటి ప్రయాణీకులు"
            ],
            "locations": [
                "దేవుడి గుడి",
                "ఊరు"
            ],
            "content": "ఇప్పుడు ఆశ్చర్యపోవడం రెండవ యువకుడి వంతయింది.\nతానున్న ఇంట్లో తనకు తెలియకుండా, ఈ యువకుడు\nఉండడమా? అసంభవం! అనుకుంటూ, “మనం ఉన్నక\nఇంట్లో నీకు అమ్మా, నాన్నా ఉండాలే,\" అన్నాడు కొత్త\nవిషయం ఆరాతీస్తున్నట్టు.\n“ఈ భూమ్మీద అమ్మానాన్నలు లేనిదెవరికి?” అని\nఎదురు ప్రశ్న వేశాడు మొదటి యువకుడు వెటకారంగా.\n\"కోపగించుకోకు. ఏదో ఒక ఊరివాళ్ళం, ఒక వీధి\nవాళ్ళం. పై పెచ్చు ఒకే ఇంటివాళ్ళం. అందుకే అడిగాను\nఅవునూ, నీకో మామయ్య, ఆయనకో కూతురూ ఉండాలే!”\nఅన్నాడు రెండవ యువకుడు.\n“అవును. సరిగ్గా చెప్పావు. రంగయ్య అనే మామ, ఆయన\nకోకూతురు పద్మ ఉన్నారు. ఆ అమ్మాయినే నేను పెళ్ళాడాను,”\nఅన్నాడు మొదటి యువకుడు.\n\"ఆహా, ఏమి విచిత్రం! నా మామగారి పేరూ రంగయ్యే. ఆయన\nకూతురు ....\" అంటూ రెండవ యువకుడు మాట ముగించే లోపల, మొదటి యువకుడు,\n“ఏంటి వేళాకోళంగా ఉందా? నేనేదంటే అదే అంటున్నావు. ఆఖరికి నా....” అంటూ\nరెండవవాడి చొక్కా పట్టుకోబోయాడు కోపంగా. రెండవ యువకుడు కూడా చేయి పైకెత్తాడు.\nఅంతలో తోటి ప్రయాణీకులు అడ్డుపడి, “దేవుడి గుడికి వెళుతూ గొడవపడకండి.\nవిచిత్రంగా సాగిన మీ చతుర సంభాషణ మా ప్రయాణ బడలికను తగ్గించింది,” అంటూ\nయువకుల మధ్య గొడవ ఆపారు. ఆ తరవాత అందరూ రెండవ యువకుడి వాక్చాతుర్యాన్ని\nతలుచుకుని నవ్వుకుంటూ ప్రయాణం కొనసాగించారు.",
            "book_page_end": 7,
            "story_id": "2004_08_02",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "అత్తా-కోడలు",
            "book_page_start": 8,
            "pdf_page_start": 8,
            "pdf_page_end": 11,
            "author": "వసుంధర",
            "genre": "సాంఘిక కథ",
            "moral": "సాధింపుల ద్వారా కాక, ప్రేమపూర్వకమైన ప్రవర్తనతోనే ఇతరుల ప్రవర్తనలో మంచి మార్పు తీసుకురావచ్చు. నిస్వార్థ ప్రవర్తన ఇరుగు పొరుగు వారి నుంచి కూడా గుర్తింపు పొందుతుంది.",
            "keywords": [
                "అత్తా-కోడలు",
                "రంగమ్మ",
                "పనిమనిషి",
                "సాధింపు",
                "కుటుంబ సంబంధాలు"
            ],
            "characters": [
                "సుందరి",
                "వెంకట్రమణ",
                "వెంకట్రమణ తల్లి (అత్తగారు)",
                "రంగమ్మ",
                "శారద"
            ],
            "locations": [
                "పల్లెటూరు",
                "పట్నం",
                "అమ్మవారి గుడి"
            ],
            "content": "మధ్యతరగతి తల్లిదండ్రుల ఇంట, సుందరి\nగారాబంగా పెరిగింది. పుట్టింట వుండగా ఏ\nపనీ చేసి ఎరుగదు. పెళ్ళయ్యాక అత్తగారు\nఆమెచేత ఇంటెడు చాకిరీ చేయించేది. ఎంత\nపని చేసినా ఏదో వంకపెట్టి సాధించేది.\nపుట్టింటికి వెళ్ళినప్పుడు సుందరి తన\nబాధలు చెప్పుకుని కళ్ళనీళ్ళు పెట్టుకున్నది.\nతల్లి ఆమెతో, “పుట్టింట్లో ఏ పనీ నేర్పక పోవడం,\nమాతప్పు. నీ అత్తగారు ఆ తప్పును సరిదిద్దు\nతున్నది. ఏ పనీ లేకుండా ఉత్తినే ఇంట్లో\nకూర్చోవడం, నీకూ మంచిదికాదు. నీవు, నీ\nఅత్తగారినే తల్లిగా భావించి సేవించుకో,”\nఅంటూ నీతులు చెప్పింది.\nఅయితే, సుందరి తండ్రిమాత్రం, “పనులు\nనేర్పడం వరకూ బాగానే వుంది. కానీ సాధిం\nచడం నాకు నచ్చలేదు. నా మిత్రుడికి చెప్పి, నీ\nభర్తకు పట్నంలో ఉద్యోగం వేయిస్తాను. నీ కష్టాలు\nతొలగిపోతాయి,” అని ఆమెను ఓదార్చాడు.\nసుందరి కష్టాలు తండ్రి చెప్పినట్లే తొంద\nరగానే తీరిపోయాయి. ఆమె భర్తవెంకట్రమ\nణకు పట్నంలో ఉద్యోగం రాగానే, పల్లెటూ\nర్శించి మకాం మార్చి, పట్నంలో భార్యతో వేరు\nకాపురం పెట్టాడు. పట్నంరాగానే సుందరి\nఇంటి పనులన్నీ చేయడానికి, రంగమ్మ అనే\nపనిమషిని కుదుర్చుకున్నది.\nఈ రంగమ్మ తీరు సుందరికి ఆశ్చర్యంగా\nవుండేది. పక్కింట్లో శారద అనే ఇల్లాలికి\nరంగమ్మ ఎంతో భక్తిశ్రద్ధలతో పనిచేస్తుంది.\nశారదకు ముగ్గురు పిల్లలు. ఆడపిల్లలిద్దరూ,\nఇల్లు పీకి పందిరేసేటంత అల్లరి చేస్తారు.\nసుందరికి ఇంకా పిల్లలు లేరు. అయినా,\nరంగమ్మ సుందరి ఇంట్లో పనెక్కువని విసు\nక్కుంటూంటుంది.\nఇలాంటి పరిస్థితుల్లో, వాళ్ళ కాపురం చూడ్డా\nనికి అత్తగారు వస్తున్నట్లు, సుందరికి కబురు\nవచ్చింది. రావడమేకాదు; వచ్చి కొద్ది నెల\nలుండాలని కూడా ఆవిడ అనుకుంటున్నది!\nఈ కబురు తెలియగానే సుందరి గుండెల్లో\nరాయిపడింది. అత్తగారు తనను సాధిస్తుందనీ,\nతన చేత చాకిరీ చేయించుకుంటుందనీ,\nసుందరి పెద్దగా బెంగపడలేదు. ఎందుకంటే,\nఆ చాకిరీకీ, సాధింపులకూ ఆమె అలవాటు\nపడింది. అత్తగారు వచ్చి ఎన్నాళ్ళున్నా, ఏదో\nఒక రోజున ఆవిడ తిరిగి పల్లెటూరు వెళ్ళిపో\nతుందని ఆమెకు తెలుసు. అసలు సమస్య\nఅంతా పనిమనిషి రంగమ్మతోనే!\nఅత్తగారికి అనునిత్యం ఎవర్నో ఒకర్ని సాధిం\nచడం అలవాటు. కానీ రంగమ్మమాటపడదు.\nఅసలు ఇప్పటికే పని ఎక్కువని విసుక్కుం\nటున్నది. అత్తగారు వచ్చాక మరింత పని\nఎక్కువైందని ఇంకా విసుక్కుంటుంది. ఆపైన\nమాటలంటే పనే మానేస్తానంటుంది. ఒకసారి\nరంగమ్మ పనిమానేస్తే, మరి తనకు పనిమను\nషులు దొరకరు. అత్తగారు వెళ్ళిపోయినా, ఆ\nతర్వాత తనపనులు తనే చేసుకోవలసివస్తుంది.\nసుందరి ఇదంతా భర్తకు చెప్పుకుని,\n“అత్తయ్య నేను చెబితే వినదు. నువ్వు ఎలాగో\nమీ అమ్మకు నచ్చజెప్పి, ఆవిడ రంగమ్మతో\nగొడవ పడకుండా చూడు!\" అన్నది.\nవెంకట్రమణ సరేనని తల్లి వచ్చాక, ఆమెతో,\n\"అమ్మా! నీకు అన్ని సేవలూ బాగా చేస్తుం\nదని, రంగమ్మ అనే పనిమనిషిని పెట్టాం. కానీ\nనువ్వొక విషయం గుర్తుంచుకోవాలి. పట్నం\nవాళ్ళు పల్లెల్లో వాళ్ళలాకాదు. వీళ్ళు ఎక్కువ\nడబ్బు తీసుకుని తక్కువ పనిచేస్తారు. చిన్న\nమాటన్నా పడరు. నువ్వు రంగమ్మతో మంచిగా\nవుంటే, నువ్విక్కడ వున్నన్నాళ్ళూ నీకు ఏలోటూ\nలేకుండా సేవలు చేస్తుంది. ఆమె పని మాన\nకుండా చూసే బాధ్యత నీది. ఎందుకంటే,\nనీకు తెలిసినట్లు, నీ కోడలికి పనివాళ్ళతో\nమసలడం రాదు,\" అని ఎంతో హెచ్చరికగా\nచెప్పాడు.\nవెంకట్రమణతల్లి తెలివైనది. అసలు\nవిషయం ఆవిడకు అర్థమైంది. తన కారణంగా\nపనిమనిషి మానేస్తే, అది కోడలికే ఇబ్బంది\nఅనీ, తను చెప్పకుండా ఆ విషయం తెలివిగా\nకోడలు వెంకట్రమణ చేత చెప్పించిందనీ -\nఆవిడ గ్రహించింది.\nతను కోడలిని సాధించాలంటే, ముందు\nపనిమనిషి పనిమానుకుని వెళ్ళిపోయేలా\nచేయాలనుకుంది, వెంకట్రమణ తల్లి. అందు\nకని, ఆవిడ రంగమ్మకు పని మీద పనిచెబుతూ\nఉక్కిరిబిక్కిరి చేయసాగింది. రంగమ్మ ఎంత\nబాగా పనిచేసినా తప్పుపట్టి తిట్టసాగింది.\nరంగమ్మ రెండు రోజులు చూసి, ఇక భరించ\nలేక వెంకట్రమణ తల్లితో, “నువ్విలా మాట్లా\nడితే నేను పనిమానుకు పోతాను. నీ కోడలు\nఅసలే సుకుమారి, నీకిక సేవలు చేసేవారే\nవుండరు,” అన్నది.\n“నా కోడలి సుకుమారితనం నీ దగ్గరే కానీ,\nనా దగ్గర సాగదు. నువ్విలా పనిమానేయగానే\nఅలా దాని చేత వళ్ళొంచి పనిచేయిస్తాను. తెలి\nసిందా?” అన్నది సుందరి అత్తగారు కోపంగా.\nఆ తర్వాత రంగమ్మ, సుందరి అత్తగారు\nఏమన్నానోరెత్తలేదు. ఆవిడ ఏపని చెప్పినా,\nఎంతపని చెప్పినా నవ్వు ముఖంతో చేస్తూం\nడేది. పైగా, “మీ అత్త వచ్చాక, మీ ఇంట్లో\nపని తగ్గి పోయిందమ్మా! ఈవిడ మరింత కాల\nఇక్కడవుండేలా చూడు,\" అనడం ప్రారంభి\nంచింది సుందరితో.\nరంగమ్మ మాటలు సుందరికి చిత్రంగా\nతోచినా, ప్రస్తుతానికి పబ్బం గడిచిందికదా\nఅని మనసులో సంతోషించింది. ఆమె భర్తతో,\n\"మీ అమ్మ తనబుద్ధి పోనిచ్చుకుందికాదు.\nఆవిడ ఎంత కాలమున్నా బాధలేదు. రంగమ్మ\nపూర్వంకంటే బాగా అన్ని పనులూ చేస్తున్నది,\"\nఅని చెప్పింది.\nవెంకట్రమణక్కూడా, తల్లిబుద్ధి అర్థమైనా,\nరంగమ్మ విచిత్ర ప్రవర్తనకు కారణం అతడికీ\nఅంతుబట్టలేదు.\nఅలా రెండు మాసాలు గడిచాయి. సుందరి\nఅత్తగారు ఇంకా తన పల్లెటూరికి తిరిగి వెళ్ళే\nఉద్దేశ్యంలో లేదు. అందుకు సుందరీ పెద్దగా\nబాధపడడంలేదు. అత్త తిట్టినా రంగమ్మ పూర్వం\nకంటే ఎక్కువ పనులు చేసిపెడుతున్నది\nమరి!\nఇలావుండగా, ఒకనాడు పక్కింటి శారద,\nఅమ్మవారి గుడికి సుందరి అత్తగారిని పనిగ\nట్టుకు పిలిచి వెంటబెట్టుకు వెళ్ళింది. గుడిలో\nఅమ్మవారిని దర్శించుకున్నాక, ఇద్దరూ గుడి\nముందున్న చెట్టుకింద కూర్చున్నారు.\nఆ సమయంలో శారద కాస్త ధైర్యం తెచ్చు\nకుని, సుందరి అత్తగారిని, \"ఏమనుకోకండి!\nఏదో వుండబట్టలేక అడుగుతున్నాను. మీ\nగ్రామానికి తిరుగుప్రయాణం ఎప్పుడనుకుం\nటున్నారు?” అని అడిగింది.\nఆ ప్రశ్న విని మొదట ఆశ్చర్యపోయిన\nసుందరి అత్తగారు, మరుక్షణంలోనే కోపంగా,\n“నా తిరుగుప్రయాణం గురించి తెలుసు\nకోవలసిన అవసరం నీకెందుకు?\" అని ప్రశ్నిం\nచింది.\nఅప్పుడు శారద ఎంతో వినయంగా, క్షమిం\nచండి, అత్తయ్యగారూ! నేనూ, మీ కోడలు\nసుందరి వయసుదాన్నే. ముగ్గురు చిన్నపిల్ల\nలతో వేగలేక పోతున్న నాకు, మీ ఇంట్లోలాగే\nరంగమ్మ పనిమనిషి. ఆ రంగమ్మది వింతమన\nస్తత్వం. ఎవరైనా, ఇల్లాలిని తిట్టడం, కసురు\nకోవడం ఆమెకు ఆనందం. అది గ్రహించిన\nమా ఆయన, రంగమ్మపని మానేస్తే, పట్నంలో\nమరొక పనిమనిషి దొరకడం కష్టం గనక, నన్ను\nఅప్పుడప్పుడూ ఉత్తినే కసురుకోవడం, తిట్టడం\nచేస్తూంటారు. అది రంగమ్మకు ఎంతో ఆనందం\nకలిగిస్తుంది. ఆ ఆనందంలో ఇంటి పనంతా\nచకచకా చేసుకుపోతుంది. ఐతే, మీరు కొడుకు\nఇంటికివచ్చి, కోడలు సుందరి పట్ల కనబరు\nస్తున్న కరుకుదనం, ఈసడిస్తున్నట్టు మాట్లాడే\nతీరూ, రంగమ్మకు మరింత సంతోషం కలిగిస్తు\nన్నట్టున్నది. ఆ కారణంగా, మా ఇంట్లో పనికి\nవిసుక్కుంటూ, మీ ఇంట్లో పనిపాటలు త్వర\nత్వరగా చేసుకుపోతున్నది. అంటే, తిట్టడంలో,\nవిసుక్కోవడంలో, మా ఆయన ఎంత ప్రయ\nత్నించినప్పటికీ మీతో పోటీపడలేక పోతున్నా\nడన్న మాట! ఈ నిజం చెబుతున్నందుకు,\nనన్ను మరొకసారి క్షమించాలి, అత్తయ్య\nగారూ!\" అన్నది.\nఇది విన్న సుందరిఅత్తగారు నిర్ఘాంత\nపోయింది. తన ప్రవర్తన గురించి ఇరుగు పొరు\nగులనుకుంటున్న దానికి సిగ్గుపడి, ఆ నాటి\nనుంచీ కోడలి విషయంలో తన ప్రవర్తన\nమార్చుకుంది. అత్తగారిలో మార్పురాగానే\nసుందరి కూడా తన బద్ధకాన్ని విడిచిపెట్టింది.\nఆమెకు బద్దకం పోగానే, రంగమ్మ కూడా పని\nమానేస్తానని బెదిరిస్తే, తనకే పనిపోతుందని\nభయపడి, బుద్ధిగా ఆ ఇంటి పనులు చేయ\nసాగింది.",
            "book_page_end": 11,
            "story_id": "2004_08_03",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మన ప్రధానమంత్రి",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "చరిత్ర",
            "moral": "సామాన్య నేపథ్యం నుంచి వచ్చినవారు కూడా పట్టుదల, కృషి ఉంటే దేశానికి అత్యున్నత సేవ చేయగలరు.",
            "keywords": [
                "మన్మోహన్ సింగ్",
                "ప్రధానమంత్రి",
                "భారతదేశ ఆర్థిక వ్యవస్థ",
                "రిజర్వ్ బ్యాంక్",
                "ఆర్థిక సంస్కరణలు"
            ],
            "characters": [
                "డా. మన్మోహన్ సింగ్",
                "గురుముఖ్ సింగ్ కోహ్లి",
                "పి.వి. నరసింహారావు"
            ],
            "locations": [
                "గాహ్ గ్రామం (పాకిస్తాన్)",
                "అమృత సర్",
                "హోషియార్పూర్",
                "కేంబ్రిడ్జ్",
                "ఆక్స్ఫర్డ్"
            ],
            "content": "గత మే నెల 22వ తేదీ డా. మన్మోహన్ సింగ్\nమనదేశ పధ్నాలుగవ ప్రధానమంత్రి అయ్యారు.\nశ్రీ పి.వి. నరసింహారావు దేశ ప్రధానిగా ఉన్న\nప్పుడు 1991 జూన్ నుంచి 1996 మే వరకు\nడా. మన్మోహన్ సింగ్ మనదేశ ఆర్థిక మంత్రిగా\nఉన్నారు. అంతకు ముందు ఆయన రిజర్వ్ బ్యాంక్\nఆఫ్ ఇండియా గవర్నర్గానూ, ప్లానింగ్ కమిషన్\nవైస్ ఛైర్మన్ గానూ పదవీ బాధ్యతలు సమర్థ\nవంతంగా నిర్వహించారు.\nడా. మన్మోహన్ సింగ్, 1932 వ సం.\nసెప్టెంబర్ 26వ తేదీ, ప్రస్తుతం\nపాకిస్తాన్లో ఉన్న, నాటి పశ్చిమ\nపంజాబ్లోని గాహ్ గ్రామంలో\nజన్మించారు: 1941లో ఆయన\nకుటుంబం అమృత సర్ కు\nతరలి వచ్చి, ఎండు పళ్ళ\nవ్యాపారం చేస్తూ అతి సామా\nన్యంగా గడపసాగింది. మన్మో\nహన్ సింగ్ కాలేజీలో చదివే\nప్పుడు ఫీజు కట్టలేక ఒక సంవ\nత్సరం వృథా అయిందని చెబు\nతారు. ప్రతి తరగతిలోనూ మన్మోహన్\nప్రథముడిగా వచ్చేవారు. దానిని చూసిన\nఆయన తండ్రి గురుముఖ్ సింగ్ కోహ్లి, \"నువ్వు\nఏదో ఒకరోజు ఈ దేశానికే ప్రధానివి కాగలవు,\nనాయనా,\" అంటూ మురిసిపోయాడట. హోషి\nయార్పూర్ పంజాబ్ విశ్వవిద్యాలయం నుంచి\nఆర్థికశాస్త్రంలో పట్టభద్రుడైన మన్మోహన్, విశ్వ\nవిద్యాలయం నుంచి పుచ్చుకున్న లోన్ స్కాలర్ షిప్\nతిరిగి చెల్లించడానికి అక్కడే కొన్నాళ్ళు లెక్చరర్గా\nపనిచేశారు.\nఆ తరవాత మన్మోహన్ కేంబ్రిడ్జ్ విశ్వవిద్యాల\nయంలో చేరి ఎం.ఏ. చదివారు. ఉత్తమ శ్రేణిలో\nఉత్తీర్ణుడుకావడంతో ఆయనకు చాలా బహుమ\nతులు లభించాయి. ఆ తరవాత ఆక్స్ఫర్డ్ యూని\nవర్సిటీలో చేరి పి.హెచ్.డి పుచ్చుకున్నారు. అక్క\nడాయన చాలా కష్టపడి చదివే, సౌమ్య స్వభావం\nగల విద్యార్థిగా పేరుతెచ్చుకున్నారు.\nకావాలనుకుని వుంటే ఆయనకు ఆక్స్ఫర్డ్,\nలేదా కేంబ్రిడ్జ్ విశ్వవిద్యాలయాల్లోనే మంచి\nఉద్యోగం లభించి ఉండేది. అయినా ఆయన\nస్వదేశానికి తిరిగి రావడానికే ఇష్టపడ్డారు. చండీ\nఘడ్లోని పంజాబ్ విశ్వవిద్యాలయంలో\nప్రొఫెసర్ ఆఫ్ ఎకనమిక్స్ పదవీ\nబాధ్యతలు చేపట్టారు. ఆ తర\nవాత ఢిల్లీలోని జవహర్ లాల్\nనెహ్రూ విశ్వవిద్యాలయం\nలోనూ, ఢిల్లీ స్కూల్ ఆఫ్ ఎకన\nమిక్స్ లోనూ ఆనరరీ ప్రొఫెసర్గా\nపనిచేశారు. 1972వ సం.లో\nఆర్థిక మంత్రిత్వ శాఖలో ప్రధాన\nఆర్థిక సలహాదారు పదవీ బాధ్య\nతలు చేపట్టి ప్రభుత్వోద్యోగంలో\nచేరారు.\nమనదేశంలో ఆర్థిక సంస్కరణలు\nతీసుకురావడానికి ఆర్థిక మంత్రిగా, మన్మో\nహన్ సింగ్ కీలకపాత్ర వహించారు. 1991\nవసం. జూలైలో మొట్టమొదటి బడ్జెట్ ఉపన్యా\nసంలో ఆయన, \"భారతదేశం ప్రధాన ఆర్థిక\nశక్తిగా ఆవిర్భవించడం, త్వరలో నిజమవుతుంది! \"\nఅని ఉద్ఘాటించారు. దేశాన్ని సమున్నత శిఖరా\nలకు నడిపించగలరన్న ఆశాభావంతో దేశప్రజలం\nదరూ నూతన ప్రధాని డా. మన్మోహన్ సింగ్ కేసి\nచూస్తున్నారు.\nలక్షలాది చందమామ పాఠకుల తరఫున\nనూతన ప్రధానికి శుభాకాంక్షలు తెలియజేస్తున్నాం.",
            "book_page_end": 12,
            "story_id": "2004_08_04",
            "raw_genre_backup": "చరిత్ర",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు - 10",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ, సాహసం",
            "moral": "సంక్షోభంలో ఉన్నప్పుడు ధర్మాన్ని పాటించడం, ఇతరుల కోరికను గౌరవించడం నాయకుడి లక్షణం. శత్రువుల బలంతో పోరాడటానికి వ్యూహం అవసరం.",
            "keywords": [
                "భల్లూకుడు",
                "ఉగ్రదండుడు",
                "దుర్ముఖుడు",
                "సూర్యభూపతి",
                "మాంత్రికుడు",
                "ఉదయగిరి"
            ],
            "characters": [
                "తలారి భల్లూకుడు",
                "దుర్ముఖుడు",
                "ఉగ్రదండుడు",
                "ఆటవికుడు",
                "నాగమల్లూ",
                "సైనికులు",
                "అంగరక్షకుడు"
            ],
            "locations": [
                "చంద్రశిలానగరం",
                "అరణ్యం",
                "ఉదయగిరి నగరం",
                "కోట"
            ],
            "content": "[తలారి భల్లూకుడు, రాజు దుర్ముఖుడి తల నరక్కుండా, ఉగ్రదండుడు కాపాడి, అతణ్ణి మాంత్రి\nకుడి దగ్గిరకు తీసుకువచ్చే బాధ్యత తన మీద పెట్టుకున్నాడు. ఆటవికుడు, తలారి భల్లూకుడి\nవెంట చంద్రశిలానగరం రావటానికి ఒప్పుకున్నాడు. ముందు పోతున్న తలారి భల్లూకుణ్ణి,\nఏనుగుల మీద వచ్చిన నలుగురు అడ్డగించి, బాణాలు కొట్టసాగారు.\nతలారి భల్లూకుడు తన మీదికి వచ్చి పడు\nతున్న బాణాలను గండ్రగొడ్డలితో అడ్డి, ఎగిరి\nదూరంగా పోయి పడేలా కొడుతూ, మొండి\nతొండపుటేనుగును తనకు సమీపానికి వచ్చిన\nసైనికుల ఏనుగు పైకి తోలాడు. రెండు ఏను\nగులూ ఒకదానినొకటి ఎదుర్కుని, పెద్దగా\nఘీంకరిస్తూ, తొండాలతో కొట్టుకుంటూ,\nదంతాలతో కుమ్ముకోబోయే సమయంలో\n“జై, దిరిసెనవన భైరవా!\" అంటూ గండ్ర\nగొడ్డలిని, సైనికుడి ఏనుగు దంతాల పైకి\nవిసిరాడు. గొడ్డలి దెబ్బకు ఏనుగు దంతం\nఒకటి అరటి ఊచలా ఫెళ్ళుమంటూ తెగి,\nఅంత దూరాన పోయి పడింది. ఈ గొడవలో\nఆటవికుడు ఏనుగు మీది నుంచి కింద\nపడిపోయాడు.\nదంతం విరిగిన ఏనుగు, భల్లూకుడి\nఏనుగుధాటికి తట్టుకోలేక వెనుదిరిగి పారి\nపోబోయేంతలో, రెండవ ఏనుగుపైన వున్న\nసైనికులు ప్రాణ భీతితో పెద్దగా అరిచి, “ఒరే,\nమనం ఏనుగు మీద వున్నవాడు, ఎలుగు\nబంటి వేషం వేసిన హాస్యగాడో, వీధి భాగ\nవతుడో అనుకున్నాం. ఇదేదో యుద్ధవిద్యలు\nనేర్చిన నిజమైన ఎలుగుబంటులాగే వుంది,\"\nఅంటూ తమ ఏనుగును అదిలించి, వెనక్కు\nతిప్పారు.\nతలారి భల్లూకుడు దిమ్మెరపోయి కింద\nపడివున్న ఆటవికుడి కేసి ఒకసారి చూసి, తన\nవాహనాన్ని ముందుకు పరిగెత్తించి, పారిపోజూ\nస్తున్న రెండు ఏనుగులనూ అడ్డగించి, \"ఒరే,\nనేను నిజమైన ఎలుగుబంటునే కాదు; తలలు\nనరకటమే వృత్తిగా గల తలారి భల్లూకుణ్ణి!\nకొంచెం సేపైనా మీ ప్రాణాలు నిలవాలంటే,\nపారిపోయే ప్రయత్నం మాని, నే నడిగేదానికి\nజవాబులివ్వండి,\" అన్నాడు.\nసైనికులు తలారి భల్లూకుడి రూపంతో\nపాటు, వాడి భీకరమైన కంఠస్వరం కూడా\nవిని, నిలువెల్లా వణికిపోసాగారు.\nభల్లూకుడు తన మొండితొండపుటేను\nగును, సైనికుల ఏనుగుల చుట్టూ రెండు\nసార్లు గిర్రున తిప్పి, గండ్రగొడ్డలితో ఒక\nఏనుగు తలను తాకి, సైనికులతో, “ఒరే,\nఇప్పుడు చెప్పండి. మీరెవరు? దుర్ముఖ\nమహారాజుకూ, జై అంటూ అరిచారు. ఆ\nరాజు తల నాకు తాకట్టులో వున్నది. ఒకవేళ\nమీరనే దుర్ముఖరాజు రాజ్యం పాలించేవాడు\nకాక, ఏదైనా పొలంపనులు చేసుకు బతికే\nఅదే పేరుగలవాడా?\" అని అడిగాడు.\nఆ ప్రశ్నకు సైనికుల్లో ఒకడు తల వంచి\nతలారి భల్లూకుడికి దణ్ణం పెట్టి, “భల్లూక\nమహారాజా! మేం జేజేలు కొట్టిన రాజుగారు\nఉదయగిరిని పాలించే దుర్ముఖులవారు, \"\nఅన్నాడు.\nఆ జవాబుకు తలారి భల్లూకుడు ఆశ్చర్య\nపోతూ, “మీరనే అంత గొప్ప రాజును శత్రు\nవుల నుంచి కాపాడేందుకు నలుగురంటే\nనలుగురు సైనికులు ఇంత మహారణ్యం\nప్రవేశించారా?” అన్నాడు.\nసైనికులు నలుగురూ వెలవెలపోతూ\nఒకరి ముఖాలొకరు చూసుకోసాగారు. తలారి\nభల్లూకుడు, \"ఒరే, నిజం చెప్పక పోయారో\nముందు ఈ ఏనుగు కుంభస్థలం, నా గండ్ర\nగొడ్డలి దెబ్బకు రెండుగా చీలి పోతుంది.\nతరవాత మీ నలుగురి తలలకూ అదే ఖర్మ\nపట్టిస్తాను,” అన్నాడు.\nఆ వెంటనే సైనికుల్లో ఒకడు, “భల్లూక\nమహారాజా! దుర్ముఖరాజుగారి కోటను,\nసూర్యభూపతి అనే సామంత రాజు ఆక్ర\nమించాడు. అప్పుడు జరిగిన యుద్ధంలో\nబతికి బయటపడిన మేము, రాజుగారిని\nవెతుక్కుంటూ ఈ అరణ్య ప్రాంతాలకు\nవచ్చాం,” అన్నాడు.\n“ఒరే, మీ రాజభక్తి మెచ్చదగిందే! కాని,\nమీరెవరికోసం ఇంత శ్రమపడ్డారో, ఆ రాజు\nదుర్ముఖుడు, చంద్రశిలా నగరాన్ని ఆక్ర\nమించాలని బయలుదేరి, దారిలో ఒక గొప్ప\nమాంత్రికుణ్ణి, కాళీవర్మ అనే మహావీరుణ్ణి\nఅవమానించి చిక్కుల్లో పడిపోయాడు. అతడు\nప్రాణాలతో ఉదయగిరి నగరం చేరటం\nఅసంభవం. మీరు పోయి మరే రాజు కొలు\nవులోనైనా చేరండి,” అన్నాడు తలారి\nభల్లూకుడు.\nఆ మాటలు అర్థంకాక సైనికులు ఆశ్చర్య\nపోతున్నంతలో, దుర్ముఖరాజు అంగరక్ష\nకుడు అక్కడికి పరిగెత్తుకుంటూ వచ్చి,\n“తలారి భల్లూక ప్రభో! వెనక వస్తున్న\nమేమంతా ఏనుగుల ఘీంకారాలు విని, తమ\nమొండి తొండపుటేనుగును ఏవైనా అడవి\nఏనుగులు అడ్డగించినయ్యేమో అనుకు\nన్నాము,” అంటూ నేలమీద బోర్లా పడివున్న\nఆటవికుడికేసి చూసి, \"ప్రభో, తమ ఆటవిక\nసేవకుణ్ణి ఏనుగులు తొక్కి చంపినట్టుందే!\"\nఅన్నాడు.\nతలారి భల్లూకుడు, ఆటవికుడి దాపులకు\nఏనుగును నడిపి, “వాడు చచ్చాడనుకోను,\nఏనుగు కుంభస్థలం పైనుంచి పడ్డ పాటుకు\nమూర్ఛపోయి వుంటాడు. గట్టిగా వీపు మీద\nచరిచి చూడు,\" అన్నాడు.\nఅంగరక్షకుడు, ఆటవికుడి వీపు మీద\nఅరచేతితో గట్టిగా కొడుతూ, \"మూర్ఛ నుంచి\nబయటపడు. నీ యజమాని పిలుస్తున్నాడు,\"\nఅంటూ కేకపెట్టాడు.\nఆ వెంటనే ఆటవికుడు తుళ్ళిపడి లేచి,\nపక్కనే వున్న విల్లంబులను చేతికి తీసు\nకుంటూ, \"భల్లూకయ్యను అడ్డగించిన\nవాళ్ళెక్కడ?\" అంటూ సైనికుల కేసి బాణం\nఎక్కుపెట్టాడు.\n\"అయ్యా, అంగరక్షకా! రక్షించు!\nరక్షించు!\" అంటూ సైనికులు ఏనుగుల\nమీదినుంచి కిందికి దూకేశారు.\nఅంగరక్షకుడు ఆశ్చర్యపోతూ సైనికుల\nకేసి పరీక్షగా చూసి, \"మీరా! నగరం వదిలి\nఅరణ్యాని కెందుకొచ్చారు?\" అని అడిగాడు.\nఆ ప్రశ్నకు తలారి భల్లూకుడు పెద్దగా\nనవ్వి, “అదంతా పెద్ద కథ. మీ దుర్ముఖరాజు\nకోటను ఎవడో సామంతుడు ఆక్రమించే\nశాడు,” అన్నాడు.\nఅంతలో అక్కడికి ముందు దుర్ముఖ\nరాజూ, వెనకగా రాక్షసుడు ఉగ్రదండుడూ,\nఅడవి దొంగలూ వచ్చారు. దుర్ముఖుడు\nవస్తూనే తన సైనికులను గుర్తించి, “ఒరే మీరీ\nఅరణ్యాని కెందుకొచ్చారు?\" అని అడిగాడు.\nసైనికులు జవాబివ్వబోయేంతలో తలారి\nభల్లూకుడు ఏనుగు మీదినుంచి దిగి, దుర్ము\nఖుడితో, “దుర్ముఖా! ఇదే ప్రశ్న నీ అంగ\nరక్షకుడూ వాళ్ళను అడిగాడు. ఏమంత\nవిచారించవలసిన సంగతి కాదు. నీ కోట\nసామంతరాజు వశమైపోయింది!\" అన్నాడు.\n“ఎవడా సామంతుడు?\" అంటూ రాజు\nదుర్ముఖుడు కత్తి దూసి, సైనికులతో, “నా\nకున్న సామంతుడొకడేకదా, సూర్య భూపతి!\nవాడేనా, కోట ఆక్రమించింది? కోటను\nమరొకళ్ళ పరంచేసి, పిరికిపందల్లా పారి\nపోయి వచ్చినందుకు, మీ తల లిప్పుడే\nనరకబోతున్నాను,” అంటూ సైనికుల కేసి\nదూకబోయాడు.\nరాక్షసుడు ఉగ్రదండుడు చప్పున ఒక\nఅడుగు ముందుకు వేసి, దుర్ముఖుడి చేయి\nపట్టుకుని ఆపి, “దుర్ముఖా, తొందరపడకు,\nముందు తలారి భల్లూకుణ్ణుంచీ, మాంత్రి\nకుణ్ణుంచీ నీ తల కాపాడుకునే ప్రయత్నం\nచెయ్యి. ఆ తరవాత నీ కోట, నీ వశమయేం\nదుకు, మేం అందరం సాయం చేస్తాం,\"\nఅన్నాడు.\nఆ మాటలతో దుర్ముఖుడు స్థిమితపడి,\nఉగ్రదండుడి రెండు చేతులూ పట్టుకుని,\n“ఉగ్రదండ మహాప్రభో! నాకు చావే తప్పక\nపోతే, నన్ను రాజ్యం ఏలే రాజుగానే చావ\nనివ్వండి. మీ సాయంతో దుష్టుడైన ఆ\nసామంతుడి తలను కోట బురుజుకు వేళ్ళాడ\nదీసి, సంతోషంగా తల నరికించుకునేందుకు\nఆ భల్లూక మాంత్రికుడి దగ్గిరకు వస్తాను,”\nఅన్నాడు.\nదుర్ముఖుడి దుఃఖం చూసి రాక్షసుడు\nఉగ్రదండుడికి చాలా జాలి కలిగింది. అతడు\nతలారి భల్లూకుణ్ణి సమీపించి, “ఏం, తలారి\nభల్లూకా! దుర్ముఖుడు కోరిందాంట్లో తప్పేం\nలేదు, అలాగే చేద్దా మంటావా?” అని\nఅడిగాడు.\nతలారి భల్లూకుడు, అక్కడవున్న వాళ్ళం\nదరి కేసీ ఓసారి కన్నార్పకుండా కలయ చూసి,\n\"మీరందరూ కలిసి నన్ను మోసపుచ్చాలని\nచూడటం లేదుకదా?\" అంటూ వేళ్ళతో\nతన గొడ్డలి పదునును పరీక్షించి చూడ\nసాగాడు.\nభల్లూకుణ్ణి కోపంతో ఒళ్ళు మరిచిపోక\nముందే శాంతపరచటం మంచిదని, ఉగ్ర\nదండుడు నవ్వుతూ అతడి భుజం మీద చేయి\nవేసి, “తలారి భల్లూకా, నీ గండ్రగొడ్డలి పదు\nనెలాంటిదో మేం అందరం ఎరిగిందే! భల్లూక\nమాంత్రికుడు తెమ్మన్న తల, రాజు దుర్ముఖు\nడిదా లేక రాజ్యం పోగొట్టుకున్న దుర్ముఖు\nడిదా?\" అని అడిగాడు.\nతలారి భల్లూకుడు ఆ ప్రశ్న అర్థం కాని\nవాడిలా విసుగ్గా తలాడిస్తూ, “ఉగ్రదండా,\nనువ్వేదో మడత పేచీ మాటలతో, ధర్మసందే\nహాలేవో రేపుతున్నట్టున్నది,” అన్నాడు.\n\"భల్లూకా! ఈ దుర్ముఖ రాజును రానున్న\nప్రాణగండంకన్న, పోయిన రాజ్యాన్ని గురిం\nచిన చింత ఎక్కువగా బాధిస్తున్నది. కనక,\nద్రోహిఅయిన ఆ సామంతు సూర్యభూపతిని\nకోటలో నుంచి వెళ్ళగొట్టి, లాంఛన ప్రాయంగా\nకోటా, ఉదయగిరిరాజ్యం రాజు దుర్ముఖుడిదే\nఅనిపించి, ఆ తరవాత అతణ్ణి మాంత్రికుడి\nదగ్గిరకు తీసుకుపోదాం,” అన్నాడు.\nరాజు దుర్ముఖుడు చేతులు రెండూ\nజోడించి, \"తలారి భల్లూక ప్రభో! కొద్ది\nగంటల కాలంలో ఈ లోకం విడవనున్న, నా\nఆఖరి కోర్కెను కాదనకండి,” అన్నాడు.\nతలారి భల్లూకుడు అంగీకార సూచ\nకంగా తలాడించేంతలో, “పదండి! ఇంతకూ\nఆ ఉదయగిరి నగరం ఎంత దూరంలో\nవున్నది?\" అన్నాడు ఉగ్రదండుడు.\n“అడ్డదారిన అంతా అరగంట ప్రయాణం.\nనే ముందుండి దారి తీస్తాను. మన మొండి\nతొండపుటేనుగు కుంభస్థలం మీద ఎక్కి\nకూర్చోమని సెలవా, తలారి భల్లూకయ్యా? \"\nఅన్నాడు ఆటవికుడు.\nతలారి భల్లూకుడు సరే అంటూ తల\nవూపి, ఏనుగు పైన ఎక్కి కూర్చున్నాడు.\nరాక్షసుడు ఉగ్రదండుడు, రాజు దుర్ముఖుణ్ణి\nభుజాలు పట్టుకుని పైకెత్తి, దంతం విరిగిన\nఏనుగు పైన కూర్చోబెడుతూ, భల్లూకుడితో,\n\"తలారి భల్లూకా, నీ అనుమతితో దుర్ము\nఖుణ్ణి ఏనుగు మీద ఎక్కిస్తున్నాను. కొద్ది\nక్షణాలపాటైనా తిరిగి రాజు కానున్నవాడికి, ఆ\nమాత్రం మర్యాద అవసరంగదా!” అన్నాడు.\nరాజు దుర్ముఖుడితో పాటు ఇద్దరు సైని\nకులు ఒక ఏనుగు మీదా, దొంగల నాయ\nకుడు నాగమల్లూ, అతడి అనుచరులూ,\nమిగిలిన ఇద్దరు సైనికులూ మరొక ఏనుగు\nమీదా ఎక్కి, ఆటవికుడు దారి తీయగా\nఅందరూ ఉదయగిరి నగరం కేసి బయలు\nదేరారు. రాక్షసుడు ఉగ్రదండుడు రాతిగదను\nభుజాన పెట్టుకుని పెద్ద పెద్ద అంగలు వేస్తూ,\nవాళ్ళ వెనకగా నడవసాగాడు.\nఅరగంట తరవాత అరణ్యం దాటి వాళ్ళు\nఒక పెద్ద మైదాన ప్రదేశంలో ప్రవేశించారు.\nఎదురుగా ఒక పెద్ద కోటా, దానికి వెనకగా\nమేడలూ, మిద్దెలతో నగరం వాళ్ళ కంట\nబడింది. కోటను చూస్తూనే రాజు దుర్ము\nఖుడు విచారంగా ముఖం పెట్టి, తలారి\nభల్లూకుడితో, “భల్లూక ప్రభో! ఆ సామంతు\nదుర్మార్గుడి దగ్గిర ఇప్పుడు కొంత అశ్వసేనా,\nకాల్బలం వుంటుందిగదా? అంత సేనను,\nమనమంతా కలిసి పదిమందిమైనా లేము -\nఎలా జయించటం?” అన్నాడు.\n\"ఆహా, ఆ అనుమానం ఇప్పుడా నీక్కల\nగటం!\" అంటూ తలారి భల్లూకుడు వెనక\nవస్తున్న ఉగ్రదండుణ్ణి పిలిచి, దుర్ముఖుడి\nక్కలిగిన సందేహాన్ని గురించి చెప్పాడు.\nరాక్షసుడు ఉగ్రదండుడు రాతిగదను\nగట్టిగా నేలకు కొట్టి, \"తలారి భల్లూకా! నీ\nగండ్రగొడ్డలీ, నా రాతిగదా ఎంతమంది శత్రు\nసైనికులనైనా హతమార్చగలవు. కాని,\nఎక్కువ రక్తపాతం లేకుండా, ఆ కోట\nనాక్రమించిన సామంతుణ్ణి పట్టుకుని తల\nకొట్టే పథకం ఏదైనా వుంటే బాగుండును, \"\nఅన్నాడు.\nఉగ్రదండుడు మాట మూగించే లోపలే\nదొంగ నాగమల్లు ఏనుగు మీద లేచి నిలబడి,\n\"అయ్యా, అలాంటి పథకం గురించి ఇందా\nకటి నుంచీ నేనాలోచిస్తూనే వున్నాను. నేనూ,\nనా అనుచరులిద్దరం ముందు పోయి, దుర్ము\nఖరాజు గారిని బందీగా పట్టుకొస్తున్నాం.\nఏం బహుమతి ఇస్తారని, ఆ సామంతును\nఅడుగుతాం. అప్పుడు అతడే స్వయంగా\nకొద్దిమంది అంగరక్షకులతో మన దగ్గిరకు\nరావచ్చు,” అన్నాడు.\n“ఓ, భేషైన ఉచ్చు అల్లావు, నాగమల్లూ!\nఊ, బయలుదేరు,\" అన్నాడు ఉగ్రదండుడు.\nదొంగల నాయకుడు నాగమల్లూ, అతడి\nఅనుచరులూ ఏనుగును దౌడు తీయిస్తూ,\nకోట కేసి కొద్ది దూరం వెళ్ళే సరికి, హఠాత్తుగా\nకోట ద్వారం బార్లా తెరుచుకున్నది. లోపలి\nనుంచి కొందరు ఆశ్వికులూ, సైనికులూ\nబయిటికి వచ్చారు. -(ఇంకావుంది)",
            "book_page_end": 18,
            "story_id": "2004_08_05",
            "raw_genre_backup": "ఫాంటసీ, సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "అందం-చందం (బే.క)",
            "book_page_start": 19,
            "pdf_page_start": 19,
            "pdf_page_end": 23,
            "author": "శ్రీలలిత",
            "genre": "బేతాళ కథ",
            "moral": "బాహ్యసౌందర్యం కంటే, ఉత్తమ గుణాలు, నిస్వార్థ సేవ, త్యాగం వంటి అంతస్సౌందర్యానికే అధిక విలువ ఇవ్వాలి.",
            "keywords": [
                "జయంతుడు",
                "చిత్రలేఖ",
                "సౌందర్యం",
                "త్యాగం",
                "పరోపకారం",
                "విక్రమార్కుడు"
            ],
            "characters": [
                "విక్రమార్కుడు",
                "బేతాళుడు",
                "జయంతుడు",
                "చిత్రలేఖ",
                "రఘువర్మ",
                "జలజ"
            ],
            "locations": [
                "కాంచనగిరి",
                "మణిగిరి పర్వత శ్రేణులు",
                "దేవీ ఆలయం",
                "శ్మశానం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్నిదించి భుజానవేసుకుని, ఎప్పటి\nలాగే మౌనంగా శ్మశానంకేసి నడవ\nసాగాడు. అప్పుడు శవంలోని బేతా\nళుడు, “రాజా, నువ్వు ఎంతో మేధా\nవివీ, యుక్తాయుక్త విచక్షణాజ్ఞానం\nగలవాడివీ అని నాకు తెలుసు. అటు\nవంటి నువ్వు ఇలా నిశిరాత్రివేళ,\nశ్మశానాల్లో శవాల వెంట అర్థహీనమైన\nపరుగులు తీస్తున్నావంటే, ఖచ్చి\nతంగా ఏదో చిత్తభ్రమకు లోనయ్యే\nవుండాలి. మనిషి ఎంతటి మేధావి\nఅయినా, ఒక్కొక్క బలహీన క్షణంలో\nచిత్తభ్రమకు లోనై మూర్ఖుడిలా\nప్రవర్తించడమనేది లోకంలో తరచు\nసంభవించేదే. వెనకటికి తన అద్వి\nతీయ సౌందర్యంతో అపరమన్మథుడని పేరు\nగాంచిన జయంతుడనే రాకుమారుడు, ఇటు\nవంటి చిత్తభ్రమకులోనై ఎంత అవివేకంగా\nప్రవర్తించాడో తెలుసుకుంటే, నీకు కనువిప్పు\nకలగక మానదు. అతడి కథ చెబుతాను,\nశ్రమతెలియకుండా, విను,\" అంటూ ఇలా\nచెప్పసాగాడు:\nపూర్వం కాంచనగిరిని పాలించిన రఘువర్మ\nఅనే మహారాజుకు, ఇద్దరాడపిల్లల తర్వాత\nమగబిడ్డ జన్మించాడు. ఆడపిల్లలిద్దరికీ లేని\nసౌందర్యం ఆ పురిటికందులో ఉండడం\nగమనించి, రాజదంపతులిద్దరూ ఆశ్చర్యా\nనందాలను పొందారు. రోజురోజుకూ మరింత\nసౌందర్యంతో మెరిసిపోతున్న కుమారుడికి,\nరాజదంపతులు జయంతుడు అని పేరు\nపెట్టి అల్లారుముద్దుగా పెంచసాగారు.\nజయంతుడి గుణగణాలు, అతడిసుందర\nరూపానికి ఏమాత్రం తీసిపోయేవికావు. కాస్త\nవయసువచ్చాక, అతడు తండ్రి పంపున\nఆరావళీ పర్వత పాదాల వద్దవున్న కృష్ణ\nచంద్రుడి గురుకులానికి వెళ్ళి, సమస్త విద్యల్నీ\nకరతలామలకం చేసుకుని తిరిగివచ్చాడు.\nజయంతుడు గురుకులం నుంచి రాగానే,\nతండ్రి అతడికి పట్టాభిషేకంచేసి, రాజ్య\nభారాన్ని అప్పగించాలనుకున్నాడు. అయితే,\nజయంతుడు దాని కంగీకరించక దేశాటన\nచేసిరావాలన్న కోరిక వెలిబుచ్చాడు. రాజు\nకొడుకు కోరికకు అభ్యంతరం చెప్పక, ఉత్త\nమాశ్వాన్నీ, ఇతర అవసర సామగ్రినీ ఇచ్చి,\nఆశీర్వదించి పంపించాడు.\nఇల్లు కదిలిన జయంతుడు వారం రోజుల్లో,\nదేశానికి తూర్పున బారుతీరిన మణిగిరి పర్వత\nశ్రేణుల వద్దకు చేరుకున్నాడు. వాటిలో చాలా\nఎత్తయినది కాంచనగిరి శిఖరం. ఆ శిఖరాగ్ర\nభాగాన పురాతనమైన దేవీ ఆలయం ఒకటి\nవున్నది. ఆ ఆలయ దేవత అయిన కాత్యా\nయనీ దేవిని అర్చించేందుకు యక్ష, కిన్నెర,\nగరుడ, గంధర్వాది దేవగణాలు తరచూ\nవస్తూవుంటాయన్న ప్రతీతి కూడా వున్నది.\nదీన్ని గురించి విన్న జయంతుడు, కాత్యా\nయనీదేవిని దర్శించాలన్న కోరికతో, కాంచన\nగిరి శిఖరాన్ని చేరుకున్నాడు.\nఆ శిఖరాగ్రభాగం చాలా పరిశుభ్రంగా\nవున్నది. ఆలయానికి ఎదురుగావున్న కోనేరు\nతెల్లని, ఎర్రని కలువలతో మిలమిలలాడు\nతున్నది. జయంతుడు కోనేటిలో దిగి స్నానం\nచేసి శుచిగా దేవీదర్శనం చేసుకున్నాడు.\nఅతడు తిరిగి వస్తూండగా, ఆలయ\nమంటపంలోంచి మృదుమధురమైన వీణా\nనాదం వినిపించింది. ఆ నాదానికి ఆశ్చర్య\nపడుతూ చూసిన జయంతుడికి, లేత మబ్బు\nరంగు వస్త్రాల్లో భువన మోహినిలా మెరిసి\nపోతున్న ఒక దేవకన్య వీణవాయిస్తూ కని\nపించింది. జయంతుడు సమీపానికి రాగానే\nఆమె వీణ కింద పెట్టి చిరునవ్వుతో, “నేను\nగంధర్వకుమారి చిత్రలేఖను. మీరెవరు?”\nఅంటూ ప్రశ్నించింది.\nజయంతుడు కూడా స్నేహపూర్వకంగా\nమాట్లాడుతూ, తన వివరాలన్నీ చెప్పాడు.\nఅన్నీ విన్న చిత్రలేఖ చిరుసిగ్గు వ్యక్తం\nచేస్తూ, “మా గంధర్వుల్లో నాకు నచ్చినవాడు\nకనిపించక, నేనింకా అవివాహితగానేవున్నాను.\nమీ రూపం త్రిభువన మోహనంగావున్నది.\nమనం పెళ్ళిచేసుకుని గంధర్వలోకంలో సుఖ\nసంతోషాలతో వుందాం!\" అన్నది.\nచిత్రలేఖ మాటలకు జయంతుడు క్షణ\nకాలం ఆశ్చర్య పోయి, “నేనీ దేశానికి కాబోయే\nరాజును. రాజుగా బాధ్యతలు స్వీకరించ\nబోయే ముందు, దేశపు నలుమూలలూ\nతిరిగి ప్రజల కష్టసుఖాలు గమనించాలనే\nఉద్దేశ్యంతో బైలుదేరాను. అంతే! ఇక వస్తాను,\"\nఅంటూ కదలబోయాడు.\nచిత్రలేఖ అతణ్ణి వారిస్తూ, \"నా మాటలు\nమీకు అంతగా రుచించినట్టు లేవు. పోనీ\nకనీసం నన్ను కూడా మీతో బాటు కొన్నాళ్ళు\nతిరగనివ్వండి!” అంటూ ప్రాథేయపడింది.\nజయంతుడు, ఆమె కోరికను నిర్దా\nక్షిణ్యంగా కాదనలేక, అంగీకరించాడు. చిత్ర\nలేఖ ఆనందిస్తూ వచ్చి అతడి గుర్రం మీద\nఎక్కింది.\nతర్వాత జయంతుడు, చిత్రలేఖతో సహా\nఅనేక ప్రాంతాల్లో పర్యటించాడు. కాలు పెట్టిన\nప్రతిచోటా ప్రజల కష్టసుఖాల్ని, సమస్యల్నీ\nతెలుసుకుని, సాధ్యమైనంతగా వారి సౌఖ్యం\nకోసం పాటుబడ్డాడు. ఎవరు ఏది పెడితే అది\nఆనందంగా తృప్తిగా తిన్నాడు. కటికనేల మీద\nసైతం నిద్రపోయాడు. జయంతుడితో పాటు\nతిరుగుతున్న చిత్రలేఖకు కూడా ఇవన్నీ\nతప్పలేదు. ఆమె భూలోక వాసుల జీవన సర\nళిని గమనించడం ప్రారంభించింది. క్రమేపీ\nఆమెకు మానవజీవితంలోని నవరసాలూ\nగ్రాహ్యం కాసాగాయి.\nఒక రోజున చిత్రలేఖ, జయంతులు\nఅడవి మార్గాన ప్రయాణిస్తూండగా, ఒక\nచెట్టు కింద కురూపి అయిన ఒక యువతి\nదుఃఖిస్తూ కూర్చునివుండడం, వాళ్ళ కంట\nబడింది. జయంతుడు ఆమెను సమీపించి\nదుఃఖానికి కారణం అడిగాడు. అప్పుడు\nజలజ అనే పేరుగల ఆ యువతి ఇలా\nచెప్పింది: పుట్టుకతోనే కురూపి అయిన\nజలజ అంటే, ఆమె మేనత్త కొడుకు రాజుకు\nజాలి, అభిమానం! జలజ మంచి పిల్ల, చదువు\nకున్నది. ఆ రెండూ నాకు చాలు అంటూ\nఆమెను పెళ్ళాడడానికి సిద్ధపడ్డాడు. అయితే,\nజలజ మేనత్త మాత్రం, అంత కురూపిది తన\nకోడలైతే, తను నూతిలో దూకి చస్తానంటున్నది!\nఇదంతా భరించలేని జలజ తానే చావడానికి\nనిశ్చయించుకుని అడవికి వచ్చింది. తీరా\nవచ్చాక ప్రాణాలు తీసుకునే ధైర్యం లేక దుఃఖి\nస్తున్నది.\nజయంతుడు కొంచెం సేపు ఆలోచించి,\nచిత్రలేఖతో, “దేవకాంతవైన నువ్వు, ఈమె\nకురూపితనాన్ని చక్కదిద్దలేవా?” అన్నాడు.\nదానికి చిత్రలేఖ చిరునవ్వు నవ్వుతూ\nజలజను సమీపించి, నిశ్శబ్దంగా ఏదో స్మరిస్తూ,\nఆమె శిరస్సును ముమ్మారు నిమిరింది.\nమరుక్షణం, చూడ చక్కని రూపంతో కళకళ్ళా\nడిన జలజ, చిత్రలేఖా జయంతులకు మరీ\nమరీ కృతజ్ఞతలు చెప్పుకుంటూ ఆనందంగా\nఇంటికి తిరుగుప్రయాణమైంది.\nజలజ వెళ్ళగానే చిత్రలేఖను అభినం\nదించే ఉద్దేశ్యంతో, ఆమె వైపు తిరిగిన\nజయంతుడు, చిత్రలేఖ రూపంలో వచ్చిన\nవిపరీతమైన మార్పును చూసి నిర్విణ్ణు\nడయ్యాడు. క్షణం క్రితం వరకూ త్రిభువన\nమోహన సౌందర్యంతో మెరిసిపోయిన చిత్ర\nలేఖ ఇప్పుడు కురూపిగా మారిపోయింది.\nఅది చూసి జయంతుడికి నోటమాట రాలేదు.\nకొన్ని క్షణాలు గడిచినై. తన సౌందర్యాన్ని\nజలజకు ధారపోసిందన్న బాధతో జయం\nతుడు, చిత్రలేఖను, “ఎందుకింత త్యాగానికి\nఒడిగట్టావు?\" అని అడిగాడు.\nఆ ప్రశ్నకు చిత్రలేఖ ఏమాత్రం తొట్రు\nపడకుండా, \"ఇన్నాళ్ళుగా మీ సాహచర్యం\nవల్ల, నిస్వార్థ సేవ నిరంతరం ఆనందాన్ని\nస్తుందని గ్రహించాను. అంతే కాక, ఇలా తప్ప\nమరేవిధంగానూ జలజను రూపసిగా మార్చడం\nసాధ్య పడదు. అందుకే, నా అందాన్ని\nఆనందంగా త్యజించాను,\" అన్నది.\nఆ జవాబు విని పరమానంద భరితుడైన\nజయంతుడు, “నువ్వు కురూపివి కానేకావు:\nదివ్యమోహన రూపంతో వెలిగిపోతున్నావు.\nనిన్ను పరిణయ మాడదలచాను. అంగీకరి\nస్తావనుకుంటాను!\" అంటూ ఆమె చేయి\nపట్టుకున్నాడు.\nఆ మరుక్షణం, చిత్రలేఖకు తళుకులీనే\nపూర్వపు దేవతాసౌందర్యం వచ్చింది!\nబేతాళుడు ఈ కథ చెప్పి, \"రాజా, జయం\nతుడు అత్యంత సుందర పురుషుడు. అతడి\nసౌందర్యాన్ని చూసి సాక్షాత్తూ గంధర్వకన్యే\nవరించింది. అంతకు ముందు, తనకు దీటైన\nసౌందర్యవతి కోరి వరించిన క్షణాన ఏవేవో\nడంబాలు పలికిన జయంతుడు, ఆమె\nసౌందర్యాన్ని కోల్పోయి కురూపి అయిన\nసమయంలో, మళ్ళీ అర్థంలేని మాటలు\nపలికి ఆమెను చేపట్టాడు. జయంతుడి ఈ\nరకమైన ప్రవర్తన, చిత్తభ్రమ అవునా కాదా?\nఅతడు తన ఇంగితాన్ని కోల్పోయి అవివే\nకంగా ప్రవర్తించాడా లేదా? ఈ సందేహాలకు\nసమాధానం తెలిసి కూడా చెప్పకపోయావో, నీ\nతల పగిలిపోతుంది,” అన్నాడు.\nదానికి విక్రమార్కుడు, \"జయంతుడి\nప్రవర్తన వయసుకు మించిన మానసిక\nపరిపక్వతను సూచిస్తున్నది తప్పిస్తే, చిత్ర\nభ్రమ ఎంతమాత్రమూ కాదు. జయంతుడు\nమొదటి నుంచీ అందం-చందం లాంటి\nఅశాశ్వతమైన బాహ్యసౌందర్యం కంటే,\nఉత్తమ గుణాలే అలంకారాలుగాగల అంత\nస్సౌందర్యానికే అధిక ప్రాధాన్యతనిచ్చాడు.\nఅందువల్లనే, నా సౌందర్యానికి తగిన వాడి\nవంటూ చిత్రలేఖ వరించినా నిరాకరించాడు.\nజయంతుడితో కలిసి తిరుగుతూ అతడి\nఉత్తమ గుణాలనూ, నిస్వార్థతనూ గ్రహించిన\nచిత్రలేఖ, వాటికి మరింతగా ఆకర్షితురాలై,\nతానూ ఆ బాటనే నడిచింది. ఆ కారణంగా,\nశారీరక సౌందర్యాన్ని కోల్పోయినప్పటికీ,\nపరోపకారం, త్యాగనిరతి లాంటి అలంకా\nరాలతో, తన అంతస్సౌందర్యానికి మెరుగులు\nదిద్దుకున్న చిత్రలేఖను, జయంతుడు\nఆనందంగా స్వీకరించాడు. అందువల్లనే\nచిత్రలేఖకు తన పూర్వసౌందర్యం తిరిగి\nలభించింది. అది నిస్వార్థసేవకూ, త్యాగానికీ\nవున్న మహిమ అనుకోవాలి!” అన్నాడు.\nరాజుకు ఈ విధంగా మౌనభంగంకలగ\nగానే, బేతాళుడు శవంతో సహామాయమై,\nతిరిగి చెట్టెక్కాడు. -(కల్పితం)\n[ఆధారం: శ్రీలలిత రచన]",
            "book_page_end": 23,
            "story_id": "2004_08_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 24,
            "pdf_page_start": 24,
            "pdf_page_end": 24,
            "author": "చందమామ బృందం",
            "genre": "పర్యాటక వ్యాసం",
            "moral": "భారతదేశంలో ఉన్న అద్భుతమైన దేవాలయాలు, సాంస్కృతిక వారసత్వం, జనాభా లెక్కలపై అవగాహన కలిగి ఉండాలి.",
            "keywords": [
                "శ్రీరంగనాథస్వామి దేవాలయం",
                "వైకుంఠ ఏకాదశి",
                "గోపురం",
                "భారతదేశ జనాభా",
                "ఆస్తా"
            ],
            "characters": [
                "ఆస్తా"
            ],
            "locations": [
                "శ్రీరంగం",
                "తంజావూరు",
                "తిరుచిరాపల్లి",
                "ఢిల్లీ"
            ],
            "content": "మూడు వందల రోజులూ ఉత్సవాలే!\nశ్రీరంగంలోని శ్రీరంగనాథస్వామి దేవాలయ ప్రాంగణంలో యేడా\nదికి కనీసం మూడు వందల రోజులు ఉత్సవాలు జరుగుతూ\nఉంటాయి. పదమూడు అంతస్థులతో, దాదాపు 2 3 5 అడుగుల\nఎత్తయిన ప్రధాన గాలిగోపురం మనదేశంలోని చాలా ఎత్తయిన\nఆలయ గోపురంగా ప్రసిద్ధిగాంచింది. మన దేశంలోని ఐదు ప్రధాన\nవైష్ణవక్షేత్రాలలో శ్రీరంగం ముఖ్యమైనది. తిరుచిరాపల్లికి పదిహేను\nకి.మీ. దూరంలో వున్న ద్వీపం శ్రీరంగం. ఈ దేవాలయ ప్రాంగణంలో\nప్రధానమైన శ్రీరంగనాథస్వామి ఆలయంతో పాటు విఘ్నేశ్వర, విష్ణు, దుర్గ, రామ\nలక్ష్మణ, కృష్ణ, ఆంజనేయ, ధన్వంతరి మొదలైన ఆలయాలు కూడా ఉన్నాయి. అందువల్ల ఒక\nదేవుడి తరవాత మరొక దేవుడికి అంటూ ఉత్సవాలు జరుగుతూ ఉంటాయి. ఇక్కడ జరిగే\nఉత్సవాలలో ప్రధానమైనది డిసెంబర్ నెలలో వచ్చే వైకుంఠ ఏకాదశి ఉత్సవం.\nశతకోటిని అందుకున్న ఆస్తా\n2000వ సం. మే 11 వేకువజామున 5 గం.కు ఢిల్లీలోని ఒక ఆస్పత్రిలో పుట్టిన ఆస్తా అనే\nఆడశిశువు చరిత్రను సృష్టించింది. ఆమె జననంతో భారతదేశ\nజనాభా శతకోటిని (1,000,000,000) అందు\nకున్నది. 20వ శతాబ్దారంభంలో మనదేశ జనాభా\n230,000,000.\nశతాబ్దాంతంలో మొత్తం ప్రపంచ జనాభా\n6,000,000,000. ప్రపంచ ఆరోగ్య సంస్థ\n(WHO) ప్రకారం 2045 సం. నాటికి భారతదేశం\nఅత్యధిక జనాభాగల దేశంగా ఉంటుంది.",
            "book_page_end": 24,
            "story_id": "2004_08_07",
            "raw_genre_backup": "పర్యాటక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పిశాచిసాయం",
            "book_page_start": 25,
            "pdf_page_start": 25,
            "pdf_page_end": 28,
            "author": "డా. జొన్నలగడ్డ మార్కండేయులు",
            "genre": "పౌరాణిక కథ, ఫాంటసీ",
            "moral": "స్వార్థం లేకుండా పరోపకారం కోసం దివ్యశక్తులను ఉపయోగించినప్పుడు, అవి పుణ్యఫలితాన్ని ఇచ్చి, జీవితంలో శుభాన్ని కలిగిస్తాయి.",
            "keywords": [
                "గంటమ్మ",
                "రామేశం",
                "పిశాచి",
                "దివ్యదృష్టి",
                "యోగశక్తులు",
                "పరోపకారం"
            ],
            "characters": [
                "గంటమ్మ",
                "రామేశం (యోగి)",
                "గోవిందరాజు",
                "పిశాచి (రామేశం తండ్రి)",
                "శివరాజు",
                "గిరిజ"
            ],
            "locations": [
                "గౌరీపట్నం",
                "ఊడలమర్రి చెట్టు (చెరువుగట్టున)",
                "శ్రీశైలం",
                "శివపురం"
            ],
            "content": "గౌరీపట్నంలో గంటమ్మ పూటకూళ్ళు నడు\nపుతూండేది. ఒక రోజున ఆమె అర్ధరాత్రిదాకా,\nవచ్చిన బాటసారులకు వడ్డన చేసింది. ఇక\nవిశ్రాంతి తీసుకోవాలని ఆమె అనుకుం\nటూండగా, ఒక ముసలివాడు అక్కడికి\nవచ్చాడు.\nగంటమ్మ, అతడితో, “వేళకాని వేళ! ఇది\nఅర్ధరాత్రి అయినా, ఈ పూటకూళ్ళమ్మ ఎవరినీ\nఆకలితో నిద్రపోనీయదు. క్షణాల మీద వంట\nచెయ్యగలను. భోజనం చేస్తావా?\" అని\nఅడిగింది.\nపండు ముసలి తన భుజాన్నుంచి\nవేళ్ళాడుతున్న జోలెను కిందికి దింపుతూ,\n\"గంటమ్మా! భగవంతుడి దయవలన, నాకు\nఆకలి దప్పులు లేవు. కాస్త ఈ పక్కనవున్న\nఅరుగు మీద పడుకోనివ్వు,” అన్నాడు.\nఆ మాటలకు గంటమ్మ ఆశ్చర్యపోతూ,\n“ఆకలిదప్పులు లేకపోవడానికి నువ్వేమైనా\nయోగివా?” అని అడిగింది.\nముసలివాడు నవ్వి, “ఒకవిధంగా యోగినే..\nనా పేరు రామేశం. నాదీ ఈ గౌరీపట్నమే. నేను\nయవ్వనంలో వుండగా, నా ఇంటికి అగ్ని\nప్రమాదం జరిగింది. తండ్రి, తల్లి, భార్య,\nచెల్లెలు - ఇలా నా కుటుంబమంతా అగ్నిలో\nదహనమై పోయింది. నేను విరక్తితో గ్రామం\nవదిలిపోయాను. అప్పట్లో మీ అమ్మ జోగమ్మ\nపూటకూళ్ళు నడిపేది. నువ్వు చిన్నపిల్లవు:\nనీ పేరు నాకు గుర్తుంది. నేను ఊరువదిలి\nతీర్థాలూ, పుణ్యక్షేత్రాలూ, నదీ నదాలూ\nదర్శిస్తూ, ఒక యోగికరుణవల్ల ఇచ్ఛాశక్తి,\nదివ్యదృష్టి సంపాయించాను. అందుచేత,\nనేను ఆకలిదప్పులను అదుపులో వుంచు\nకోగలను. ఎవరి భవిష్యత్తు ఎలా వుండ\nబోతుందో చెప్పగలను,” అన్నాడు.\nగంటమ్మ కుతూహలంగా, “ఎవరో\nసామాన్య బాటసారి అనుకున్నాను, క్షమిం\nచండి! నా భవిష్యత్తు ఎలావుంటుందో\nచెప్పగలరా?” అన్నది.\nరామేశంయోగిలా ఒకసారి కళ్ళు మూసు\nకుని తెరిచి, గంటమ్మ కేసి అబ్బురపడుతూ\nన్నట్టు చూసి, \"గంటమ్మా! నువ్వు డబ్బు\nతీసుకుని అన్నం పెట్టినా, బాటసారుల ఆకలి\nతీర్చిన అన్నపూర్ణవు. భగవంతుడు నిన్ను\nమెచ్చాడు. నాకు కాలం సమీపిస్తున్నది. నా\nఇచ్ఛాశక్తిని, దివ్యదృష్టిని సంతోషంగా నీకు\nదానం చేసి, శ్రీశైలం వెళ్ళి శివసాన్నిధ్యంలో\nముక్తి పొందుతాను. ఈ తెల్లవారు జామున\nమన ఊరి చెరువుగట్టున వున్న ఊడల\nమర్రికింద, వాటిని నీకు ధారాదత్తం చేస్తాను,\"\nఅన్నాడు.\nతెల్లవారు జామున ఇద్దరూ చెరువుగట్టుకు\nచేరుకున్నారు. గంటమ్మ చెరువులో స్నానం\nచేసివచ్చింది. రామేశం తన శక్తులను ఆమెకు\nదానం చేసి, \"గంటమ్మా! ఈ యోగశక్తుల్ని\nఎట్టి పరిస్థితులలోనూ స్వార్థంకోసం దుర్వి\nనియోగం చేయకూడదు. అలా చేస్తే, నువ్వు\nమతిభ్రమకులోనై ఊళ్ళు పట్టుకు తిరగ\nవలసివస్తుంది!\" అని హెచ్చరించాడు.\nగంటమ్మ, ఆ హెచ్చరిక విని తెల్లబోయింది.\nతనకుపయోగపడని, ఈ శక్తులవల్ల ఏం\nప్రయోజనం! ఆమె అలా ఆలోచిస్తున్నంతలో,\nరామేశం చెట్టు కింది నుంచి లేచి చకచక అడు\nగులు వేసుకుంటూ క్షణాల మీద కను\nమరుగయ్యాడు.\nగంటమ్మ దిగులుగా ఇంటికి తిరిగి వచ్చి,\nతనకున్న శక్తుల్ని గురించిన మాటను పక్కకు\nపెట్టి, మామూలు పూటకూళ్ళమ్మలాగే జీవించ\nసాగింది.\nగంటమ్మలో ఇదివరకటి ఉత్సాహం లేక\nపోవడం, ఆమె పెంపుడుకొడుకు గోవిందరాజు\nగమనించాడు. ఒకనాడు అతడు గుచ్చిగుచ్చి\nరెట్టించి అడిగాక, గంటమ్మ అనుకోకుండా\nతనకు లభించిన దివ్యశక్తుల్ని గురించి అత\nడికి చెప్పి, వాటిని ఉపయోగిస్తే తనకు\nకలగబోయే ప్రమాదాన్ని గురించి వివరించి\nవాపోయింది.\nగోవిందరాజుకు ఇదంతా ఏదో కలలాగా\nతోచింది. అయినా దానిని గురించి మరువ\nలేకపోయాడు. ఆమర్నాటి మిట్టమధ్యాహ్నం\nవేళ అతడు ధైర్యంగా చెరువుగట్టునవున్న\nఊడలమర్రి దగ్గరకు వెళ్ళాడు. అతడు\nచెట్టుపైకి ఒకసారి చూసి కూర్చోబోయేంతలో,\nచెట్టుపై నుంచి ఒక వింత ఆకారం దిగింది.\nఅది పిశాచమని గుర్తించిన గోవిందరాజు\nనిలువెల్లా వణకసాగాడు.\nపిశాచం భయపడకు అన్నట్టు చేయి\nఊపి, \"నేను, నిన్ను పెంచిన గంటమ్మ\nపెద్దమ్మకు శక్తులిచ్చిన రామేశం యోగికి\nతండ్రిని. కుటుంబంతో పాటు మంటల్లో\nబలవన్మరణం చెందడంవల్ల, ఇలా పిశాచా\nన్నయ్యాను. నువ్వు, నీ పెద్దమ్మకు కొడుకుతో\nసమానం కాబట్టి, ఆమె తన దివ్యదృష్టిను\nపయోగించి, నీ భవిష్యత్తు చెబితే, అది\nస్వార్థమే అవుతుంది. కానీ, గంటమ్మకున్న\nశక్తులవల్ల నీకు శుభం కలిగేలా, నేను చేయ\nగలను,\" అన్నది.\nఆ మాటలతో గోవిందరాజు మొండి ధైర్యం\nతెచ్చుకుని, “మా పెద్దమ్మ శక్తులు నాకు\nశుభం కలిగించేలా ఎలా చేయగలవు?\"\nఅని అడిగాడు పిశాచాన్ని. అప్పుడు పిశాచి\nరూపంలోని రామేశం తండ్రి, \"నేను మరణిం\nచాను కాబట్టి, నాకు బంధుత్వాలు అంటవు.\nనీగంటమ్మ పెద్దమ్మను, నా భవిష్యత్తేమిటని\nఅడుగు!\" అన్నది.\nరామేశం తండ్రి కోరికకు సరేనన్న గోవింద\nరాజు, ఇంటికి తిరిగి వచ్చి, గంటమ్మకు\nజరిగింది చెప్పాడు.\nతన శక్తుల్ని పరీక్షించుకునే అవకాశం\nవచ్చినందుకు గంటమ్మ చాలా సంతోషిం\nచింది. అయితే, పిశాచి భవిష్యత్తును దివ్య\nదృష్టిలో చూసి గంటమ్మ గతుక్కుమన్నది.\nఎందుకంటే, ఆ పిశాచానికి తన సహాయం\nవల్ల, పిశాచి రూపు నుంచి విముక్తి కలుగు\nతుంది. ఇది ఒక వేళ తన స్వార్థం అవు\nతుందేమో అని శంకించి, ఆమె అప్పటి\nకప్పుడే, గోవిందరాజును వెంటబెట్టుకుని\nఊడలమర్రి దగ్గరకు వెళ్ళింది.\nపిశాచి చెట్టుదిగి వచ్చి గంటమ్మకు\nనమస్కరించి, “నేను రామేశం తండ్రి నన్న\nసంగతి విన్నావు కదా! ఆనాడు మంటల్లో\nమరణంపాలైనవాళ్ళల్లో, రామేశం చెల్లెలైన,\nనా కూతురు గిరిజ కూడా వుంది. ఇప్పుడా\nగిరిజ, మన పక్క గ్రామమైన శివపురంలో,\nనాతమ్ముడి కొడుకైన శివరాజుకు మనమ\nరాలుగా పుట్టి యుక్తవయస్కురాలైంది.\nదానికి మాటలు రావు! నీ ఇచ్ఛాశక్తి దానికి\nమాట తెప్పిస్తుంది. ఈ గోవిందరాజుకు,\nశివరాజు మనమరాలినిచ్చి పెళ్ళి చేయడం,\nనా కోరిక అని చెప్పు. శివరాజు మంచి ఆస్తి\nపరుడు గనక, గోవిందరాజుకు పొలం\nకట్నంగా ఇస్తాడు. అందువల్ల, నీ పెంపుడు\nకొడుకు ఐశ్వర్యవంతుడవుతాడు. నాకు\nపిశాచరూపు నుంచి విముక్తి కలుగుతుంది.\nఇందులో నీ స్వార్థం అంటూ ఏమీ లేదు,\nపుణ్యం తప్ప!\" అంటూ పిశాచం, గంటమ్మకు\nమరొకసారి నమస్కరించి చెట్టుపైకి వెళ్ళి\nపోయింది.\nపిశాచి మాటలు శ్రద్ధగా విన్న గంటమ్మకు,\nఅన్ని సంశయాలూ తీరిపోయాయి. ఆమె,\nగోవిందరాజుతో పాటు శివపురంవెళ్ళి, తన\nయోగశక్తితో శివరాజు కూతురుకు మాటలు\nవచ్చేలా చేసింది.\nగంటమ్మద్వారా సంగతంతావిన్న శివరాజు,\nతనకుమార్తెకు గోవిందరాజుతో పెళ్ళి జరి\nపించడమేగాక, కొంత పొలం కట్నంగా కూడా\nఇచ్చాడు.\nగంటమ్మ యోగశక్తుల్ని గురించి చుట్టు\nపక్కల గ్రామాల్లో తెలిసిపోయింది.\nక్రమంగా ధనవంతులూ, వ్యాపారులూ\nతమతమ భవిష్యత్తు ఎలావున్నదో తెలుసు\nకునేందుకు ఆమె దగ్గరకు రాసాగారు.\nగంటమ్మ తన యోగశక్తులతో వాళ్ళకు\nభవిష్యత్తు గురించి వివరించేది. వాళ్ళు\nఇవ్వజూపిన ప్రతిఫలాన్ని తీసుకోవడం\nస్వార్థం అవుతుంది గనక, వాళ్ళ చేత ప్రజో\nపయోగకరమైన పాఠశాలలూ, వైద్యాల\nయాలూ స్థాపించేలా డబ్బు ఖర్చుపెట్టించేది.\nఈ విధంగా, పూటకూళ్ళ గంటమ్మ, యోగ\nశక్తుల గంటమ్మగా నలుగురి చేతా గౌరవింప\nబడుతూ, సమాజానికి ఉపయోగపడేపనులు\nచేస్తూ, చాలాకాలం సుఖంగా జీవించింది.",
            "book_page_end": 28,
            "story_id": "2004_08_08",
            "raw_genre_backup": "పౌరాణిక కథ, ఫాంటసీ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "సమాచారం",
            "moral": "విద్య నేర్చుకోవడానికి వయస్సు అడ్డంకి కాదు. దేశభక్తిని గుర్తుచేసే చిహ్నాలను గౌరవించాలి.",
            "keywords": [
                "స్టాంపులు",
                "ధీరూభాయ్ అంబానీ",
                "కథకళి",
                "కిమానీ ఎంగాంగా మరూగే",
                "విద్య",
                "వృద్ధాప్యం"
            ],
            "characters": [
                "ధీరూభాయ్ అంబానీ",
                "కిమానీ ఎంగాంగా మరూగే"
            ],
            "locations": [
                "కీన్యా",
                "ఎల్డోరీ",
                "న్యూఢిల్లీ"
            ],
            "content": "జనాదరణ పొందిన స్టాంపులు\n2002వ సం.లో వెలువరించిన స్టాంపులలో ఎక్కువ జనా\nదరణ పొందిన స్టాంపులు ఏవో తెలుసుకోవడానికి తపాలా శాఖ\nఇటీవల ఒక సర్వే నిర్వహించింది. రెలియన్స్ గ్రూప్ సంస్థా\nపకుడు ధీరూభాయ్ అంబానీ చిత్రంతో వెలువడిన స్టాంపులకు\nఎక్కువ ఓట్లు లభించాయి. ఇండియా-జపాన్ ఫ్రెండ్ప్ సీరీస్\nవిభాగంలో వెలువరించిన కథకళి స్టాంప్ రెండవ స్థానాన్ని\nపొందింది. కబూకీ అనే జపాన్ నృత్య నాటికకూ, కథకళికీ దగ్గరి\nపోలికలుండడం ఇక్కడ చెప్పుకోతగ్గ విశేషం. భారత సేనల\nఎవరెస్ట్ పర్వతారోహణ విజయాన్ని చిత్రీకరించే స్టాంపు మూడవ\nస్థానం పొందింది.\nవృద్ధాప్యం అవరోధం కాదు\nకీన్యాలోని ఎల్డోరీలో వున్న ఒక ప్రాథమిక పాఠశాలలో కిమానీ ఎంగాంగా మరూగే ఒకటవ తరగతి\nవిద్యార్థి. అయితే ఏంటి? అని మీరు అడగవచ్చు. కిమానీ వయసు 84 సంవత్సరాలు. ఊతకర్ర\nసాయంతో పాఠశాలకు వెళతాడు. ఆయన సహ విద్యార్థులందరూ ఆరేడు వయసుల బుడతలే.\nకిమానీ కీన్యా స్వాతంత్య్ర యోధుల పెన్షన పుచ్చుకుంటున్నాడు. డబ్బును లెక్కపెట్టడానికి కూడా కష్ట\nపడేవాడు. పవిత్ర బైబిల్ను చదవ\nలేకపోతున్నానని కూడా అతడు\nబాధ పడేవాడు. 2002లో\nకీన్యా ఉచిత ప్రాథమిక\nవిద్యను చట్టం చేసింది. ఈ\nకారణాల వల్ల ఆయనక్కూడా బడికి\nవెళ్ళి చదవాలని ఆశపుట్టి, జీవితంలో\nప్రప్రథమంగా బడిలో చేరాడు.\nకిమానీకి 3 2 మంది మనవలున్నారు. వారిలో ఇద్దరు\nఅదే బడిలో చదువుతున్నారు. అయినా వాళ్ళు ఆయనకు\nస్కూల్లో ‘సీనియర్స్'.",
            "book_page_end": 29,
            "story_id": "2004_08_09",
            "raw_genre_backup": "సమాచారం",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        }
    ],
    "statistics": {
        "total_stories": 9,
        "author_counts": {
            "విశ్వం": 1,
            "కుమారి వూకాటి సుభాషిణి డా/ఆఫ్. శ్రీనివాసులు (టీచర్)": 1,
            "వసుంధర": 1,
            "చందమామ బృందం": 4,
            "శ్రీలలిత": 1,
            "డా. జొన్నలగడ్డ మార్కండేయులు": 1
        },
        "genre_counts": {
            "సంపాదకీయం": 1,
            "హాస్యం": 1,
            "సాంఘిక కథ": 1,
            "చరిత్ర": 1,
            "ఫాంటసీ, సాహసం": 1,
            "బేతాళ కథ": 1,
            "పర్యాటక వ్యాసం": 1,
            "పౌరాణిక కథ, ఫాంటసీ": 1,
            "సమాచారం": 1
        }
    }
}