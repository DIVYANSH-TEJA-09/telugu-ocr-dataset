{
    "book_id": "చందమామ_2004_09",
    "stories": [
        {
            "title": "విషాద దుర్ఘటన!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "వ్యాసం",
            "moral": "బాలబాలికల భద్రతకు ప్రథమ ప్రాధాన్యతనిస్తూ, ప్రభుత్వం నిర్దుష్ట నియమ నిబంధనలను రూపొందించాలి. పాఠశాలలు లాభాపేక్ష లేకుండా ఉండాలి.",
            "keywords": [
                "కుంభకోణం",
                "అగ్నిప్రమాదం",
                "పాఠశాల భద్రత",
                "ప్రభుత్వ నియమాలు"
            ],
            "characters": [
                "చందమామ బృందం (విశ్వం)",
                "మరణించిన విద్యార్థులు",
                "ఉపాధ్యాయులు",
                "కుర్రవాడు"
            ],
            "locations": [
                "కుంభకోణం",
                "పాఠశాల"
            ],
            "content": "మంటలలో చిక్కుకున్న తన చెల్లెలినీ, మరో చిన్నారినీ కాపాడడంలో అపూర్వ ధైర్య\nసాహసాలు ప్రదర్శించిన ఓ కుర్రవాడు, మరో పసిబిడ్డను కాపాడడానికి వెళ్ళి, మండుతూన్న\nపైకప్పు మీద కూలడంతో, ఆ మంటలకు ఆహుతైపోయి గుర్తు తెలియకుండా మాడి\nపోయాడు! ఇటీవల కుంభకోణం పట్టణంలోని ఒక పాఠశాలలో జరిగిన ఘోర అగ్ని\nప్రమాదంలో తొంభైమందికిపైగా పిల్లలు కాలి కరిగిపోయారు. మరెందరో తీవ్ర గాయాల\nపాలయ్యారు. అందరూ పదీ, పన్నెండేళ్ళ లోపువారే.\n\nఆ సమయంలో అక్కడేవున్న ఇరవై పైచిలుకు ఉపాధ్యాయులు సురక్షితంగా బయట\nపడ్డారే తప్ప, ఒక్క బిడ్డను కూడా కాపాడిన దాఖలాలు లేవు. ఇది ఎంతయినా బాధాకరమైన\nవిషయం. తల్లి, తండ్రి, గురువు, దైవం అంటూ గురువులను దైవసమానులుగా భావించే\nసంప్రదాయం మనది!\n\nదేవుడు కొలువుండే చోటును దేవాలయం అన్నట్టే, విద్యను బోధించే స్థలాలను\nవిద్యాలయాలు అన్న పవిత్ర దృష్టితో చూసే సంస్కృతి మనది. అలాంటి విద్యాలయాలు\nక్రమేణా లాభాల కోసం నడిపే పాఠ'శాలలు'గా, వ్యాపార కేంద్రాలుగా మారిన పరి\nస్థితుల పర్యవసానమే ఇలాంటి ఘోర ప్రమాదాలు, విషాద దుర్ఘటనలు!\n\nఇలాంటి హృదయవిదారక ఘోర దుర్ఘటనలు మునుముందు ఎప్పుడూ, ఎక్కడా,\nఏమాత్రం పునరావృతం కాకుండా ఉండాలంటే-కుంభకోణం దుర్ఘటన దేశానికంతటికీ\nకనువిప్పు కావాలి. కేవలం తాత్కాలిక నిరసనలు, ప్రదర్శనలు, సహాయాలతో సరిపుచ్చు\nకుంటే చాలదు. పాఠశాలలలో చదువు సంధ్యలతోపాటు బాలబాలికల భద్రతకు ప్రథమ\nప్రాధాన్యతనిస్తూ, ప్రభుత్వం నిర్దుష్ట నియమ నిబంధనలను రూపొందించాలి. అధి\nకారులు వాటిని తు చ తప్పకుండా అమలుపరచాలి!",
            "book_page_end": 5,
            "story_id": "2004_09_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకులకు కథల పోటీ (ఏప్రిల్) ఉత్తమ బహుమతి పొందిన ముగింపు!",
            "book_page_start": 7,
            "pdf_page_start": 7,
            "pdf_page_end": 7,
            "author": "ఎస్.కె. సుల్తానా",
            "genre": "కథా ముగింపు",
            "moral": "మోసం చేయుట, అబద్ధం చెప్పుట శిక్షార్హం.",
            "keywords": [
                "న్యాయం",
                "దొంగతనం",
                "మోసం",
                "కాకి కథ",
                "జరిమానా"
            ],
            "characters": [
                "న్యాయాధికారి",
                "మొదటివాడు",
                "రెండవవాడు"
            ],
            "locations": [
                "న్యాయస్థానం"
            ],
            "content": "న్యాయాధికారి ప్రశ్న వినగానే రెండవ\nవాడి గుండె దడదడలాడింది. వెన్నులో\nవణుకు ఆరంభమయింది. ఏం చెబు\nదామా అని కొద్దిసేపు తటపటాయించి,\n\"అయ్యా, కొద్ది రోజుల క్రితం మా ఇంటి\nపెరటిలో వున్న వేపచెట్టు కింద పడుకుని\nఉన్నప్పుడు ఒక కాకి ఈ ఉంగరాన్ని\nనామీద జారవిడిచి వెళ్ళి పోయింది.\nబహుశా ఆ కాకి మెరిసే ఉంగరాన్ని ఏదో\nతినే వస్తువు అనుకుని తెచ్చి, కాదని\nతెలియడంతో మా పెరట్లో పడేసి వుంటుంది, \" అన్నాడు వణుకుతూన్న కంఠస్వరంతో.\n\nమొదటివాడు న్యాయాధికారితో, \"అయ్యా, క్షమించాలి. ఇది రాజుగారి ఉంగరం\nఅయివుండడానికి ఏమాత్రం అవకాశం లేదు. ఎందుకంటే, ఇది మా తాతగారు మా నాన్న\nగారికీ, మా నాన్నగారు నాకూ ఇచ్చిన ఉంగరం, ” అన్నాడు వినయంగా.\n\nకేవలం తన బెదిరింపుకు హడలిపోయి, రెండవవాడు 'కాకి కథ'తో అబద్ధం చెప్పాడని\nగ్రహించి, న్యాయాధికారి ఉంగరాన్ని మొదటివాడికి ఇప్పించాడు.\n\nమోసంతో ఉంగరాన్ని కాజేయ చూసినందుకూ, అబద్దం చెప్పినందుకూ రెండవవాడికి\nపదివరహాలు జరిమానా విధించాడు.",
            "book_page_end": 7,
            "story_id": "2004_09_02",
            "raw_genre_backup": "కథా ముగింపు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "వెండిదీపంకుందె!",
            "book_page_start": 8,
            "pdf_page_start": 8,
            "pdf_page_end": 8,
            "author": "కోనేనాగవెంకట ఆంజనేయులు",
            "genre": "నీతి కథ",
            "moral": "దొంగతనం, అక్రమ ఆస్తి సంపాదన ఎంత తెలివిగా చేసినా, నిజం బయటపడుతుంది.",
            "keywords": [
                "దొంగతనం",
                "న్యాయాధికారి",
                "వెండి కుందె",
                "శ్రావణ శుక్రవారం",
                "మోసం"
            ],
            "characters": [
                "కేశవుడు",
                "మాధవుడు",
                "గుణవతి (మాధవుడి భార్య)",
                "న్యాయాధికారి",
                "కేశవుడి భార్య"
            ],
            "locations": [
                "హేలాపురి"
            ],
            "content": "హేలాపురి న్యాయాధికారి సమక్షంలో, ఒక వెండి దీపంకుందె దొంగతనం గురించి విచారణ\nజరుగుతున్నది. కుందె పోగొట్టుకున్న కేశవుడు, “అయ్యా! ఆ రోజు శ్రావణ శుక్రవారం. నా\nభార్య వ్రతం చేసుకుంటూ ముత్తయిదువులను పేరంటానికి పిలిచింది. వ్రతం పూర్తయి\nపేరంటాళ్ళందరూ వెళ్ళిపోయాక చూసుకుంటే, అప్పుడు తెలిసింది దొంగతనం జరిగిన విషయం.\nఆ దొంగిలించింది ఎవరో కాదు, మాధవుడి భార్య గుణవతి, ...\" అంటూ ఇంకా చెప్పబోతూంటే-\nన్యాయాధికారి మధ్యలో అడ్డుపడి, “అయితే, ఆ కుందె దొంగిలించింది మాధవుడి భార్య గుణవతి\nఅని ఎలా అనుమానించావు?\" అని అడిగాడు.\n\n\"అయ్యా! వారం రోజుల క్రితం గుణవతి ఇంట్లో జరిగిన శుభకార్యానికి, నా భార్య కూడా\nవెళ్ళింది. అప్పుడు పూజలో పెట్టబడివున్న, మా వెండి దీపంకుందెను, నా భార్య గుర్తించింది.\nదయచేసి దాన్ని మా కిప్పించండి,\" అన్నాడు కేశవుడు.\n\n“అది మీదే అనడానికి గట్టి ఆధారం ఏమిటి? వెండి దీపంకుందెలు ఎన్ని ఇళ్ళల్లో లేవు!”\nఅంటూ ప్రశ్నించాడు, న్యాయాధికారి.\n\n“అయ్యా! మా దీపంకుందె ఓం ఆకారంలో వుంటుంది,\" అన్నాడు కేశవుడు.\n\n“అలాగా!” అంటూ న్యాయాధికారినవ్వి, “ఆ మాటకొస్తే, మా ఇంట్లోనూ ఓం ఆకారంలో\nవున్న దీపపుకుందె వున్నది,” అన్నాడు.\n\n'అయ్యా! ఆ విషయమే తమకు మనవిచేయబోయాను. తమరు అవరోధం కలిగించారు.\nవ్రతం రోజున మా ఇంట్లో దొంగిలించిన ఓం ఆకారపు దీపపు కుందెను, మాధవుడి భార్య తెలివిగా\nతమ భార్యగారికే అమ్మిందని తెలిసింది. ఇప్పుడది వాళ్ళింట్లోలేదు. తమ ఇంట్లోనే ఉంది,”\nఅన్నాడు కేశవుడు.\n\nఅది విన్న న్యాయాధికారితో పాటు, అక్కడవున్న వాళ్ళందరూ నివ్వెరపోయారు.",
            "book_page_end": 8,
            "story_id": "2004_09_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "గోవర్థనుడి ఎన్నిక",
            "book_page_start": 9,
            "pdf_page_start": 9,
            "pdf_page_end": 12,
            "author": "వసుంధర",
            "genre": "నీతి కథ",
            "moral": "మనిషి తన తప్పులను ఒప్పుకుని, తన నిజాయితీని నిరూపించుకుంటే, రెండవ అవకాశం లభిస్తుంది.",
            "keywords": [
                "ఉద్యోగ నియామకం",
                "నిజాయితీ",
                "అబద్ధం",
                "పశ్చాత్తాపం",
                "మానవత్వం"
            ],
            "characters": [
                "గోవర్థనుడు",
                "సీతయ్య",
                "భీమయ్య",
                "రాజయ్య",
                "రాములయ్య",
                "గోవర్థనుడి భార్య"
            ],
            "locations": [
                "రంగాపురం",
                "మార్కాపురం",
                "కారాగారం"
            ],
            "content": "రంగాపురంలో గోవర్థనుడనే భాగ్యవంతు\nడున్నాడు. ఆయనకు నూరెకరాల పొలంతో\nపాటు, నాలుగు రకాల వ్యాపారాలు కూడా\nవున్నాయి. ఇవన్నీ చూసుకునేందుకు ఆయన\nవద్ద చాలా మంది నౌకర్లు పనిచేస్తున్నారు.\nఅయితే, తనను కనిపెట్టుకుని వుంటూ,\nతను చెప్పిన పనులు చేసే ఒక నమ్మకమైన\nమనిషి కోసం ఆయన చూస్తున్నాడు. ఆ\nవిషయం తెలిసి, ఆయన వద్దకు సీతయ్య,\nభీమయ్య, రాజయ్య అనేవాళ్ళు వెళ్ళారు.\n\nగోవర్థనుడు ముందుగా సీతయ్యను\nపిలిచి, అతడి గురించి చెప్పమన్నాడు.\nసీతయ్య వినయంగా, “నేను బాగా చదువు\nకున్నాను. కలిగిన కుటుంబంలో పుట్టాను.\nనా కాళ్ళ మీద నేను నిలబడాలని ఇలా\nవచ్చాను. మీరేపని చెప్పినా శ్రద్ధగా చేస్తాను.\nఎందుకంటే, జీవితంలో పైకి రావాలంటే మీ\nవంటి గొప్పవారి దగ్గరే కదా నేర్చుకోవాలి!\"\nఅన్నాడు.\n\n“అయితే, నీవు ఇప్పుడే మార్కాపురం\nవెళ్ళి రాములయ్యను కలుసుకో. నేను\nచెప్పానని ఆయన వద్ద కొన్ని రోజులుండి\nవంట చేయడం నేర్చుకుని రా!” అన్నాడు\nగోవర్ధనుడు వెంటనే.\n\n'మీక్కావలసింది అన్ని విధాలా సహాయ\nకుడుగా వుండే మనిషి కదా! మీరు వంట\nగురించి మాట్లాడడం ఆశ్చర్యంగా ఉంది,”\nఅన్నాడు సీతయ్య.\n\n“ఇందులో ఆశ్చర్యమేమీ లేదు. నేను\nఇంటి వంటలే తప్ప బయటితిళ్ళుతినను.\nసొంత వ్యవహారాల మీద మనం బయట\nతిరుగుతున్నప్పుడు, నా భార్య నాతో పాటు\nవుండదు కదా! భోజనం వేళకు ఇల్లు చేరక\nపోతే, నువ్వే నాకు ఇంత ఉడకేసి పెట్టాలి,”\nఅన్నాడు గోవర్థనుడు.\n\n“నాకు వంట చేయడం రాదు. కానీ\nఏదైనా క్షణాల మీద నేర్చుకోగలను. వంట\nకోసం మార్కాపురం వెళ్ళడమెందుకు? మా\nఅమ్మఎంతో రుచిగా వంట చేస్తుంది. ఆమె\nదగ్గర నేర్చుకుని వస్తాను,” అన్నాడు సీతయ్య.\n\n“ఎవరెంత రుచిగా వండినా, నాకు రాము\nలయ్య వంటలే ఇష్టం. రాములయ్య దగ్గర\nనేర్చుకోవలసిన ఇంకోవిశేషముంది. చుట్టు\nపక్కల మనకు ఏవి లభ్యమైతే వాటి నుంచే\nరకరకాల తినుబండారాలు చేయగలడు.\nనీళ్ళు, నిప్పు, ఉప్పు లేకుండా కూడా వంటలు\nచేయగలడు. రాములయ్య దగ్గర శిక్షణ\nపొందినవారు నడిసముద్రంలో చిక్కుకున్నా\nఎడారిలో దారి తప్పినా, చిట్టడవిలో ఇరుక్కు\nపోయినా సరే - తిండికి మాత్రం ఇబ్బంది\nపడరు. అందుకే, నిన్ను రాములయ్య వద్దకు\nపంపాలనుకుంటున్నాను,” అన్నాడు\nగోవర్థనుడు.\n\nఈ మాటలకు సీతయ్య నిరుత్సాహపడి,\n\"అయ్యా! తమరివద్ద రకరకాల పనులు\nనేర్చుకుని, గొప్ప వ్యవహారవేత్తను కావాలను\nకున్నాను. కానీ, తమరిక్కావలసింది వంట\nవాడు; నా వంటి వాడుకాదు,” అన్నాడు.\n\n“నేను నిన్ను వ్యవహారవేత్తను చేయాలని\nపిలవలేదు!” అని గోవర్థనుడు, సీతయ్యను\nపంపేసి భీమయ్యను పిలిచాడు.\n\nభీమయ్య తన గురించి చెబుతూ, “నేను\nబాగా చదువుకున్నాను. ఎంతటి కష్టమైన\nపనైనా సులభంగా చేయగలనని, నా గురించి\nఅంతా అంటారు. నాలుగైదు ఊళ్ళనుంచి\nకొందరు భాగ్యవంతులు, నాకు పని ఇస్తామని\nకబురుపెట్టారు. కానీ మీ గురించి గొప్పగా\nవినడం వల్ల, మీ వద్దనే పని చేయాలని ఆశపడి\nఇలా వచ్చాను,” అన్నాడు.\n\nఅప్పుడు గోవర్థనుడు, భీమయ్యకు,\nసీతయ్యకు చెప్పినట్లే రాములయ్య గురించి\nచెప్పాడు. భీమయ్య ఎంతో ఉత్సాహపడి,\n\"ఇప్పటికే నాకు వంట బాగా వచ్చు. మా\nఇంట్లో అమ్మకు నలతగావుంటే నేనే వంట\nచేసేవాణ్ణి. తమరి పుణ్యమా అని రాములయ్య\nదగ్గర, నా పాకశాస్త్ర ప్రావీణ్యానికి మరిన్ని\nమెరుగులు దిద్దుకోగలను,” అన్నాడు.\n\nగోవర్థనుడు పెదవి విరిచి, \"అయ్యో!\nరాములయ్య బొత్తిగా వంటరానివారికి\nమాత్రమే శిక్షణ ఇస్తాడు. నీకాయన వంట\nనేర్పడు,\" అన్నాడు.\n\nభీమయ్య వెంటనే, “అయ్యా! నాకు\nవంట వచ్చిన విషయం రాములయ్యకు\nచెప్పను. నాకు బొత్తిగా వంటరాదని ఆయ\nనకు చెప్పి శిక్షణ తీసుకుని వస్తాను,” అన్నాడు.\n\n“అసలు విషయం నీకు అర్థం కాలేదు.\nఎంతో కొంత వంటచేయడం వచ్చిన వారికి\nనేర్చుకుందామన్నా రాములయ్య పాకప్రా\nవీణ్యం అబ్బదు. కాబట్టి నువ్వు నాకు పనికి\nరావు,” అన్నాడు గోవర్థనుడు.\n\nభీమయ్య దీనంగా, “అయ్యా! గొప్పకు\nపోయి అబద్ధం చెప్పాను. నా చదువు కూడా\nఅంతంత మాత్రం. నాకు తమరు పనియిస్తే,\nతమవద్ద నమ్మకంగా పడివుంటాను,” అన్నాడు.\n\nగోవర్థనుడు తల అడ్డంగా వూపి, “నీవు\nనాకు అబద్ధాలు చెప్పావని ముందే ఊహిం\nచాను. నీవు మొదట నీ గురించి అన్నీ నిజాలు\nచెప్పివుంటే, నేను తప్పక పనికి తీసుకునే\nవాణ్ణి. నీవిక వెళ్ళవచ్చు,” అని భీమయ్యను\nపంపేశాడు.\n\nతర్వాత రాజయ్య ఆయన్ను కలుసు\nకుని, “అయ్యా! నేను పేదవాణ్ణి. పని శ్రద్ధగా\nచేస్తే మళ్ళీమళ్ళీ చెబుతారని నిర్లక్ష్యంగా\nచేయడం వల్ల, ఎవరూ నాకేపనీ చెప్పేవారు\nకాదు. ఇంట్లో అమ్మానాన్నల పెత్తనం పోయి,\nఅన్నావదినెల పెత్తనం వచ్చింది. నాకాళ్ళ\nమీద నన్ను నిలబడమని నన్ను ఇంట్లోంచి\nగెంటేశారు. అబద్ధాలు చెప్పి, మోసాలు చేసి\nకడుపు నింపు కుందామనిచూస్తే, నిజం\nతొందరగానే బయటపడి, అంతా నన్ను\nనమ్మడం మానేశారు. చివరకు దొంగతనాలకు\nదిగాను. రెండుసార్లు పట్టుబడలేదు కానీ,\nమూడోసరి దొరికిపోయాను. ఏడాది పాటు\nకారాగారంలో వుండి కఠినశిక్షలు అనుభ\nవించాను. శిక్షలతో పాటే వంటతో సహా\nబోలెడు పనులు నేర్చుకున్నాను. నా ప్రవర్త\nనకు మెచ్చి నన్ను కాస్త ముందుగా కారాగారం\nనుంచి విడుదల చేశారు. అయితే, బయటకు\nవచ్చాక, నేను దొంగనని ఎవరూ నాకు పని\nఇవ్వడంలేదు. తమరు దయార్ద్రహృదయు\nలని తెలిసి ఇలా వచ్చాను. తమరు నాకు\nఅవకాశమిస్తే, మిమ్మల్ని మెప్పించగలననే నా\nనమ్మకం,\" అని తన గురించిన వివరాలు\nచెప్పాడు.\n\nఅంతావిన్న గోవర్థనుడు, అతడికి రాము\nలయ్య గురించి చెప్పి, \"నీకు ఇప్పటికే వంట\nవచ్చు కాబట్టి రాములయ్య నీకు శిక్షణ\nఇవ్వడు. అబద్ధాలు చెప్పేవాళ్ళంటే నాకు\nపడదు. నేను నమ్మకస్థుడి కోసం వెతుకుతు\nన్నాను. కానీ నీవు దొంగతనాలు చేసి కారా\nగారంలో శిక్షననుభవించి వచ్చావు. నీవు నాకు\nతగిన మనిషివనిపించడంలేదు. నువ్వే\nమంటావు?” అని ప్రశ్నించాడు.\n\nదీనికి బదులుగా రాజయ్య, \"అయ్యా!\nతమరికి రాములయ్య వంట తెలుసు, నా\nవంట తెలియదు. నేను కూడా రాములయ్య\nలాగే వండుతానేమో! తమరు నావంట రుచి\nచూసి నచ్చకపోతే పనిలోకి తీసుకోకండి.\nఅబద్ధాలు చెప్పేవాళ్ళంటే తమకు సరిపడద\nన్నారు. నన్ను కొన్నాళ్ళు పనిలో వుంచుకుని,\nఒక్క అబద్ధపుమాట నా నోటివెంటవస్తే,\nఅప్పుడు పనిలోంచి తీసేయండి. మీబోటి\nవారి వద్ద పనిచేసి మంచి పేరుతెచ్చుకుంటే,\nఇతరులు కూడా నన్ను మెచ్చుకుని, నాకు\nపనియిస్తామని అంటారు. తమరు నాకు ఒక\nఅవకాశం ఇప్పించవలసిందిగా కోరుతు\nన్నాను,” అన్నాడు.\n\nగోవర్థనుడు కాసేపాలోచించి రాజయ్యను\nపనిలోకి తీసుకున్నాడు.\n\nఇది తెలిసిన గోవర్థనుడిభార్య కలవర\nపడుతూ, “కలిగినింటివాడైన సీతయ్యనూ,\nసచ్ఛరిత్ర కలిగిన భీమయ్యనూ వదిలి,\nఅబద్ధాల పుట్టా, మోసగాడూ, దొంగా అయిన\nరాజయ్యను పనిలోకి తీసుకున్నారు. దీనివల్ల\nమనకు కీడుజరుగుతుందని, నాకు భయంగా\nవుంది!\" అన్నది.\n\nగోవర్థనుడు, భార్యను సముదాయ\nపరుస్తూ, “సీతయ్య కలిగినవాడు. నా దగ్గర\nఅన్నీ నేర్చుకుని స్వతంత్రంగా బ్రతకడానికి\nవెళ్ళిపోతాడు. భీమయ్య తన అవసరం కోసం\nఅబద్ధాలాడేతరహా మనిషి. అతడి అబద్ధా\nలకు శిక్షపడాలి. అప్పుడే అతడికి తన తప్పు\nతెలుస్తుంది. అందుకే నేనతణ్ణి పని ఇవ్వనని\nపంపేశాను. ఇక రాజయ్య విషయానికొస్తే -\nఅతడు చాలా తప్పులు చేసి, వాటికి శిక్షనను\nభవించాడు వాడిలో మంచి మార్పు వచ్చిందని\nకారాగారపు అధికారులు కూడా తెలుసు\nకున్నారు. మీదుమిక్కిలి రాజయ్య తన\nగురించి ఏ చిన్న విషయమూ దాచకుండా\nతన నిజాయితీని ఋజువుచేసుకున్నాడు.\nకారాగారంలో మారిన తన ప్రవర్తన, నేర్చిన\nపనుల సహాయంతో నన్ను మెప్పించగలనన్న\nనమ్మకంతోవున్నాడు. ఆ నమ్మకానికి ప్రాణం\nపోయడం మానవత్వమనిపించుకుంటుంది.\nఅదీ కాక, మనం పనిలోంచి మానిపిస్తే, అది\nవరకే దొంగగా పేరుపడ్డ రాజయ్యకు వేరె\nవ్వరూ పని ఇవ్వరుకాబట్టి, అతడు మనల్నే\nఅంటి పెట్టుకుని వుండే ప్రయత్నం చేస్తాడు,\nఅన్నాడు.\n\nఆయన నిర్ణయాన్ని భార్య మెచ్చుకున్నది.\nతర్వాత రాజయ్య, ఆయన నమ్మకాన్ని నిల\nబెట్టుకున్నాడు.",
            "book_page_end": 12,
            "story_id": "2004_09_04",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు-11",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "రాజద్రోహం, స్వార్థం మనిషిని ప్రమాదంలోకి నెడుతుంది.",
            "keywords": [
                "దుర్ముఖుడు",
                "సామంతరాజు",
                "నాగమల్లు",
                "భల్లూక మాంత్రికుడు",
                "రాజద్రోహం"
            ],
            "characters": [
                "దుర్ముఖుడు (రాజు)",
                "సామంతరాజు సూర్యభూపతి",
                "నాగమల్లు (దొంగ నాయకుడు)",
                "తలారి భల్లూకుడు",
                "ఉగ్రదండుడు (రాక్షసుడు)",
                "మంత్రి",
                "సేనాని",
                "సైనికులు"
            ],
            "locations": [
                "అరణ్యం",
                "కోట",
                "మైదానం"
            ],
            "content": "[రాజు దుర్ముఖుడు అరణ్యాలు పట్టి తిరుగుతూండగా, అతడి కోటను సామంతరాజు\nఆక్రమించేశాడు. తన తల భల్లూకమాంత్రికుడిపరం అయ్యేముందు కొద్ది క్షణాలపాటైనా, తాను\nతిరిగి రాజు కావాలని అతడు కోరాడు. తలారి భల్లూకుడూ, ఉగ్రదండుడూ నగరంకేసి వెళ్ళే\nసరికి, కోట లోపలినుంచి కొందరు ఆశ్వికులూ, సైనికులూ బయటికి వచ్చారు. తరవాత- ]\n\nఈటెలు పైకెత్తి పట్టుకుని వస్తున్న ఆశ్వికుల్నీ,\nవాళ్ళ పక్కనే కత్తులు దూసి నడుస్తున్న కాల్బల\nసైనికుల్నీ చూసి దొంగల నాయకుడు నాగ\nమల్లూ, అతడి ఇద్దరు అనుచరులూ భయ\nకంపితులైపోయారు. వాళ్ళతో పాటు ఏనుగు\nమీద వున్న దుర్ముఖుడి సైనికులు మాత్రం\nఒక క్షణకాలం నివ్వెరపోయి, ఏమి చేయటమా\nఅని గుసగుసలు ప్రారంభించారు.\n\nనాగమల్లు అంతలోనే తేరుకుని, తన\nఅనుచరులతో, “ఒరే, ఇంతమంది సామం\nతుడి సైనికులు యుద్ధసన్నద్ధులై ఒక్కసారిగా\nమన మీదికి వస్తారనుకోలేదు. అయినా,\nమనకొచ్చిన ప్రాణభయం ఏమీలేదు, నా\nమాట నమ్మండి. తలారి భల్లూకుడూ, మహా\nరాక్షసుడు ఉగ్రదండుడూ మన వెన్నుకాచే\nవున్నారు,” అన్నాడు.\n\n“మరి, ఏనుగును వెంటనే వెనక్కు తిప్ప\nమంటావా, మల్లూ?” అని దొంగల్లో ఒకడు\nఅడిగాడు.\n\n“ఊహు, అలా చేస్తే అందరి దృష్టిలో\nమనం ఒట్టి చవట వెధవలమైపోతాం. నేను\nవేసిన పథకం ఏమాత్రం పారుతుందో\nప్రయత్నం చేసి చూస్తాను. వికటిస్తేమనను\nకాపాడేందుకు భల్లూకుడూ, రాక్షసుడూ\nవుండనే వున్నారు గదా,” అన్నాడు నాగమల్లు.\n\n“అయితే, ఆ సామంతుడి సైనికులు\nసమీపించకముందే ఏదో ఒకటి చేసెయ్యి, \"\nఅని ఒక దొంగ గుసగుసలాడుతున్న సైనికు\nలతో, “ఒరే, ఏమిటి మీ మంతనాలు! పారి\nపోయి శత్రుపక్షంలో చేరాలనుకుంటున్నారా\nడొక్కలు చీరేయగలను,\" అంటూ కత్తి\nఎత్తాడు.\n\nనాగమల్లు కోపంగా ఒకసారి ఏనుగు మీద\nవున్న సైనికులిద్దరికేసీ చూసి, చప్పున\nతలపాగా విప్పి, గాలిలో రెపరెపలాడిస్తూ,\nతమ కేసి వస్తున్న సామంతుడి సైనికులతో,\n\"మిత్రుడుగా వస్తున్నాను, మీరున్న చోటనే\nఆగండి! మీ రాజుగారెక్కడ? మేం పాతరాజు\nదుర్ముఖుణ్ణి ప్రాణాలతో బంధించి తెచ్చాం.\nఏదైనా మంచి బహుమానం ఇస్తే, అతణ్ణి ఒప్ప\nచెప్పి, మా దారిన మేం పోతాం,” అన్నాడు.\n\nఆ మాటలు వింటూనే, వాళ్ళను సమీపి\nస్తున్న ఆశ్వికులూ, సైనికులూ ఆగిపోయారు.\nఆశ్వికుల నాయకుడు మిగతా వాళ్ళనుంచి\nవేరుపడి, కొంచెం ముందుకు వచ్చి, “ఇందులో\nఏదైనా మోసం లేదు గదా? కోట గోడల మీది\nనుంచి మీరంతా అరణ్యం దాటి రావటం మా\nరాజుగారూ, మంత్రిగారూ చూస్తూనే\nవున్నారు,” అన్నాడు.\n\n“మోసం చేయదలిస్తే, పట్టపగటివేళ\nఇంత కొద్దిమందిమి, మీ కోటకేసి రాగలమా?\nమీరాక్రమించిన కోట పాత యజమాని\nఅయిన దుర్ముఖరాజు బతికి వుండటం, మీ\nరాజుకు ఏనాటికైనా ప్రమాదమే. ఆయన\nఒకవేళ మాకు తగిన బహుమతి ఇచ్చి, దుర్ము\nఖుణ్ణి కొనటం జరక్కపోతే, తిరిగి అరణ్యం\nలోకిపోతాం,” అన్నాడు దొంగ నాగమల్లు.\n\nఆ మాటలతో ఆశ్వికుల నాయకుడు\nఏమి చేయటమా అన్న ఆలోచనలో ఒకటి\nరెండు క్షణాలపాటు తల గోక్కుని, అది వీర\nలక్షణం కాదని గుర్తు రాగా, గట్టిగా ఖాండ్రించి,\nమీసం మెలితిప్పి, కత్తి పైకెత్తి, “ఇంతకూ నీ\nవెవరివి? నీ పేరేమిటో చెప్పావు కాదు,\"\nఅన్నాడు.\n\nనాగమల్లు, తలపాగా గట్టిగా బిగించి,\n“నా పేరు నాగమల్లు. అందరూ నన్ను నాగ\nమల్లు దొర అంటూంటారు. అరణ్యంలో\nకనిపించే ఖరీదైన జంతువుల్నీ, విలువైన\nమనుషుల్నీ పట్టుకుని, కొనగలవాళ్ళకు\nఅమ్ముతూండటం, నా వృత్తి,\" అన్నాడు,\n“అలా చెప్పవేం! నువ్వు చెప్పిన సంగతేదో\nమా రాజుగారికి విన్నవిస్తాను,\" అంటూ\nఆశ్వికుల నాయకుడు గుర్రాన్ని వెనక్కు\nతిప్పబోయినవాడల్లా ఆగి, “నీ వెనక దూరంగా\nగుంపుకట్టి వున్నవాళ్ళల్లో రాక్షసుడిలాంటి\nవాడూ, గొడ్డలి పట్టిన ఎలుగుబంటూ వున్నారు.\nవాళ్ళు నిజమైన రాక్షసుడూ, ఎలుగుబంటూ\nఏనా లేక మా మంత్రిగారన్నట్టు వేషగాళ్ళా?”\nఅని అడిగాడు.\n\n“ఆ సంగతి తెలియాలంటే, మీ రాజు\nగారే స్వయంగా ఇక్కడికి రావటం మంచిది.\nవారి చేతి మీదుగానే బహుమతి డబ్బు\nతీసుకుని, పాత దుర్ముఖరాజును వారికి\nఒప్పచెప్పి, రాక్షస, ఎలుగుబంటు వేషధారుల్ని\nవారికి పరిచయం చేస్తాను,” అన్నాడు నాగ\nమల్లు చిరునవ్వు నవ్వుతూ.\n\nఆశ్వికుల నాయకుడు తృప్తిగా ఓసారి\nతలాడించి, కత్తి పైకెత్తి సైనికులతో, “ఒరే,\nమీరున్న చోటునుంచి ఒక్క అడుగు ముందు\nగ్గాని వెనక్కుగాని వేశారో తలలు నేల రాలగ\nలవు. మంత్రిగారు ఊహించినట్టు వాళ్ళు\nవేషగాళ్ళే. నేనిప్పుడే పోయి రాజుగారికి\nసంగతి సందర్భాలు చెప్పి వస్తాను,\" అంటూ\nగుర్రాన్ని తెరిచివున్న కోటద్వారం కేసి పరి\nగెత్తించాడు.\n\nకోట బురుజు పక్కన నిలబడి అంతా\nగమనిస్తున్న సామంతుడు సూర్యభూపతీ,\nఅతడి మంత్రీ ఆశ్వికనాయకుడు తమ\nదగ్గిరకు రాగానే, “శత్రువుల మీద దాడి\nచేయటం మాని, వాళ్ళతో మంతనాలాడు\nతున్నావేమిటి?” అని అడిగారు కోపంగా.\n\nఆశ్వికుల నాయకుడు వాళ్ళకు సంగ\nతంతా చెప్పి, “ఏదో కొంత ధనం బహుమతి\nఇస్తే, దుర్ముఖరాజును మన పరం చేస్తా\nమంటున్నారు, మహారాజా,” అన్నాడు.\n\nదుర్ముఖుడి పేరు వింటూనే సామంతుడు\nఅదిరిపడి, \"ఆ రాజు ఇంకా బతికే వున్నాడా!\nఅరణ్యంలో ఏదో క్రూర మృగానికి ఆహారమై\nపోయాడని మన వేగులవాళ్ళు తెచ్చిన వార్త\nఅబద్ధం అన్న మాట,\" అన్నాడు కోపంగా.\n\nమంత్రి విచారంగా ముఖం పెట్టి, “మహా\nరాజా, దీర్ఘంగా తరిచి చూడగా, వాడు\nనిజమైన రాక్షసుడనీ, ఆ ఎలుగుబంటు\nయుద్ధ విద్యలు నేర్చినదై వుంటుందనీ అను\nమానం కలుగుతున్నది. అన్నిటికంటె పెద్ద\nసంశయం ఏమంటే; వాళ్ళు బంధించి తెచ్చా\nమనేవాడు రాజు దుర్ముఖుడు కాకపోవచ్చని,\nఅన్నాడు.\n\nఆ మాటలతో సామంతుడు సూర్యభూపతి\nకోపంకొద్దీ నిలువెల్లా వణికిపోతూ, “ఈ కోట\nఆక్రమించిన తరవాత నిన్ను సలహాదారు\nపదవి నుంచి మంత్రి పదవిలాంటి ఉన్నత\nస్థాయికి తేవటం నాదే పొరపాటు. ఏ సామంత\nరాజుకో తప్ప, రాజుకు సలహాలివ్వటానికి\nనువ్వు అర్హుడివి కాదు,\" అని ఆశ్విక నాయ\nకుడితో, “మహాసేనానీ! పది మందైనా లేని\nఆ చచ్చు వెధవలతో మనకు రాయబారా\nలేమిటి? మర్యాదగా లొంగిపొమ్మని హెచ్చ\nరించి, లొంగకపోతే చుట్టుముట్టి పట్టుకుని,\nకోటలోకి ఈడ్చుకు రా,” అన్నాడు.\n\n“వాడు నిజమైన రాక్షసుడైతే ప్రమాదం\nగద, మహారాజా!\" అన్నాడు ఆశ్వికనాయ\nకుడు బొంగురు పోయిన గొంతుతో.\n\nసూర్యభూపతి గట్టిగా ఓ మారు పళ్ళు\nకొరికి, “నీ వెంట వున్న సైన్యంతో ఒక్క\nరాక్షసుణ్ణి కాదు, నూరు మంది రాక్షసులనైనా\nపట్టి బంధించవచ్చు. నేనే స్వయంగా వస్తాను.\nఎక్కడ నా యుద్ధాశ్వం?” అంటూ బురుజు\nమీది నుంచి గబగబా కిందికి దిగాడు.\n\nసేవకుడొకడు గుర్రాన్ని తీసుకురాగానే\nసూర్యభూపతి ఎగిరి దాని వీపు మీద కూర్చు\nన్నాడు. మంత్రి అందుబాటులో వున్న మరో\nగుర్రాన్ని ఎక్కాడు. ముందు సామంతుడూ,\nపక్కలన మంత్రి, సేనానీ బయలుదేరి, కోట\nద్వారం దాటి మైదాన ప్రదేశానికి వచ్చారు.\n\nవాళ్ళు రావటం చూస్తూనే దొంగ నాగ\nమల్లు ఉత్సాహంతో, “ఆహా, నాపథకం పారింది!\nరాజైన సామంతుడూ, మంత్రీ, సేనానీ మన\nవలలో చిక్కబోతున్నారు,” అన్నాడు.\n\nసామంతుడు సూర్యభూపతి, నాగమల్లు\nఏనుగును సమీపించి, “ఒరే, నువ్వు చెప్పి\nనదంతా, మా మహాసేనాని విన్నవించగా,\nచిత్తగించాను. నా రాజ్యంలో, నా కోట ముందు\nచేరి, మహారాజునైన నాతో బేరసారాలాడ\nచూస్తావా? వెంటనే పోయి, ఆ ఏనుగుల\nమీద వున్న దుర్ముఖుడితో పాటు, వేషగాళ్ళను\nకూడా పిలుచుకురా. కోట ప్రవేశించాక, నీకూ,\nఆ రాక్షస, ఎలుగుబంటు వేషాలు కట్టిన\nవాళ్ళకూ తగిన బహుమతులిస్తాను. దుర్ము\nఖుడి తల కోటకొమ్ముకు కట్టాలో, ద్వారానికి\nవేళ్ళాడదీయాలో తరవాత నిర్ణయిస్తాను,”\nఅన్నాడు.\n\nసామంతరాజు ఇలా అనేసరికి, దొంగ\nనాగమల్లుకు తను వేసిన పథకం పారే అవ\nకాశం లేదని తెలిసిపోయింది. వాడికి అటు\nదుర్ముఖరాజు మీదగాని, ఇటు అతడి కోట\nఆక్రమించిన సూర్యభూపతి పైన గాని ప్రత్యే\nకించి ద్వేషం, గౌరవ భావాలంటూ ఏమీలేవు.\nసూర్యభూపతి అహంకారంకొద్దీ రాక్షసుడు\nఉగ్రదండుణ్ణి గాని, తలారి భల్లూకుణ్ణిగాని\nఅవమానించటం జరిగితే, పెద్ద రక్తపాతం\nజరిగి పోతుంది. అది జరగటం దొంగ నాగ\nమల్లుకు ఇష్టం లేదు.\n\nఅంతలో, ఏనుగు మీద వున్న దుర్ముఖుడి\nసైనికులిద్దరూ చప్పున కత్తులు దూసి,\n“దుర్ముఖ మహారాజుకూ, జై!” అంటూ\nలేచి నిలబడి, సామంతుడితో, “ఓయ్,\nసూర్యభూపతీ! నీకు చావు తప్పదు. దుర్ముఖ\nమహారాజుకు సాయంగా వచ్చిన వాళ్ళు\nనిజమైన రాక్షసుడూ, మంత్రశక్తులు గల\nతలారి భల్లూకుడూ!” అంటూ కేక పెట్టారు.\n\n'దుర్ముఖ మహారాజుకూ, జై!' అన్న కేక\nవింటూనే కోపోద్రేకంలో మతిపోగొట్టుకున్న\nసామంతుడు సూర్యభూపతి, పక్కనవున్న\nమంత్రి, సేనానాయకులతో, “ఈ పొగరు\nబోతులకూ, ఆ వెనక నిలబడి వినోదం\nచూస్తున్న వేషగాళ్ళకూ నా శక్తి ఎలాంటిదో\nతెలియజెప్పాలి. వెంటనే కొందరు ఆశ్వికుల్నీ,\nకాల్బల సైనికుల్నీ పిలిచి, వీళ్ళను తిరిగి\nఅరణ్యంలోకి పారిపోకుండా చుట్టుముట్టమ\nనండి,” అంటూ అరిచి, కత్తి పైకెత్తి, దొంగ\nనాగమల్లు వున్న ఏనుగుకేసి గుర్రాన్ని ఉరి\nకించాడు.\n\nరానున్న ప్రమాదాన్ని క్షణంలో గుర్తించిన\nనాగమల్లు, చప్పున ఏనుగును అదిలించి\nవెనక్కు తిప్పి, ఉగ్రదండుడూ, తలారి భల్లూ\nకుడూ వున్న చోటుకు దాన్ని పరిగెత్తిస్తూ,\n\"తలారి భల్లూక ప్రభో! నా పథకం బెడిసి\nకొట్టింది! సామంతుడు మన మీదికి మొత్తం\nసైన్యాన్ని ఉసిగొల్పుతున్నాడు,” అంటూ\nపెద్ద కేక పెట్టాడు.\n\nతనలో రాజభక్తి కొరవడ లేదని నిరూ\nపించేందుకు ఇదే అవకాశం అనుకుంటూ\nమంత్రి, గుర్రాన్ని గట్టిగా కొట్టి, నాగమల్లు\nఏనుగు వెనక పరిగెత్తిస్తూ, “ఒరే, దేశద్రోహు\nలారా, ఆగండి! మీ అంద రినీ సూర్యభూపతి\nమహారాజు శిరశ్ఛేదాలు చేయించిగాని వద\nలరు!\" అంటూ వెర్రిగా అరవసాగాడు.\n\nఈ లోపల సేనానాయకుడు దూరంగా\nవున్న సైన్యాన్ని ముందుకు రావలసిందిగా\nఆజ్ఞాపించాడు. అంతలో ముందు మంత్రీ\nకొంచెం వెనకగా సామంతుడు సూర్యభూపతీ;\nఉగ్రదండుడూ, తలారి భల్లూకుడూ వున్న\nచోటు చేరారు.\n\nతన కోట ఆక్రమించిన సూర్యభూపతిని\nచూస్తూనే రాజు దుర్ముఖుడు ఉగ్రుడైపోయి,\nకత్తి దూసి ఏనుగు మీద నిలబడి, \"ఒరే,\nసామంతు భూపతీ! నేను పర రాజ్యాలను\nజయించటానికి వెళ్ళిన అదను చూసి, నా\nకోటనే ఆక్రమిస్తావా? ఇదుగో, నీ తల నిలు\nవునా నరకబోతున్నాను,\" అంటూ పక్కన\nవున్న సైనికులు వారిస్తున్నా వినకుండా,\nఏనుగు మీది నుంచి, సామంతుడి గుర్రం\nమీదికి దూకే ప్రయత్నంలో నేలమీద బోర్లా\nపడుతూనే, చప్పున లేచి నిలబడ్డాను.\n\nఅది చూస్తూనే తలారి భల్లూకుడు\nగట్టిగా చప్పట్లు చరుస్తూ, \"ఆహా, ఏమి\nసాహసం! అరణ్యంలో చిరుతపులిని ఎదిరించి\nనిలబడలేని రాజు దుర్ముఖుడు, ఇప్పుడు\nతన కోట కంటబడి, సింహాసనం గుర్తుకు\nరాగానే, శత్రువుల మీదికి కుప్పించి దూకుతు\nన్నాడు,” అన్నాడు.\n\nతన శత్రువు కిందపడటం చూస్తూనే,\nసామంతుడు, “ఆహా, వ్రణశేషం, శత్రుశేషం\nప్రాణాపాయకరం అన్నారు, పెద్దలు. ఇదె,\nనీ తల తెగిపడబోతున్నది!\" అంటూ కత్తి\nచాచి, దుర్ముఖుడికేసి గుర్రాన్ని దూకించాడు.\nఅదే సమయంలో ఏనుగు మీద తలారి\nభల్లూకుడి ముందు కూర్చునివున్న ఆటవి\nకుడు బాణం ఎక్కు పెట్టి, “తలారి భల్లూక\nయ్యకూ, జే!\" అంటూ సామంతుడి కేసి\nవదిలాడు. బాణం గురి తప్పి సామంతు\nడెక్కివున్న గుర్రం నుదుట గుచ్చుకున్నది.\nగుర్రం పెద్దగా సకిలిస్తూ వెనక కాళ్ళ మీద\nలేచింది.\n\nసామంతు సూర్యభూపతి కింద పడ\nబోయిన వాడల్లా, కళ్ళాలు గట్టిగా పట్టుకుని\nప్రమాదం తప్పించుకున్నాడు. ఈ లోపల\nదుర్ముఖుడు, మంత్రిని ఒక్క పిడికిలిపోటుతో\nగుర్రం మీదినుంచి కిందికి పడగొట్టి, అతడి\nగుర్రాన్ని ఎక్కి, సామంతుడికేసి పరిగెత్తించాడు.\n\nతాను శత్రువుల మధ్య చిక్కుకు పోయా\nనని గ్రహించిన సామంతుడు, గుర్రాన్ని కోట\nకేసి పరిగెత్తిస్తూ, సైనికులను హెచ్చరించ\nసాగాడు. రాజు దుర్ముఖుడు గుర్రాన్ని గట్టిగా\nఅదిలించి, కత్తి పైకెత్తి, \"ఒరే, సామంతు\nభూపతీ, పిరికిపందా, ఆగు! ఆగు!” అంటూ\nవెంటబడ్డాడు. ",
            "book_page_end": 18,
            "story_id": "2004_09_05",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "ఆత్మాభిమాని! (బే.క)",
            "book_page_start": 19,
            "pdf_page_start": 19,
            "pdf_page_end": 24,
            "author": "మంజుభారతి (ఆధారం)",
            "genre": "బేతాళ కథ",
            "moral": "ఆత్మాభిమానం కంటే జాతి లేదా ప్రజల స్వేచ్ఛ ముఖ్యం. వారి విముక్తి కోసం వ్యక్తిగత త్యాగం చేయడం మహోన్నతమైన ఆత్మాభిమానం.",
            "keywords": [
                "ఆత్మాభిమానం",
                "త్యాగం",
                "స్వాతంత్ర్యం",
                "ద్వంద్వయుద్ధం",
                "బానిసత్వం"
            ],
            "characters": [
                "విక్రమార్కుడు (రాజు)",
                "బేతాళుడు (శవం)",
                "గిరిధరుడు (కోయ యువకుడు)",
                "కనకసేనుడు (రాజు)",
                "కొండదేవుడు (కోయదొర)",
                "పూజారి",
                "రాజభటులు"
            ],
            "locations": [
                "శ్మశానం",
                "భార్గవకోన",
                "కాంచనపురం (రాజధాని)",
                "మైదానం"
            ],
            "content": "పుట్టువదలని విక్రమార్కుడు చెట్టు\nవద్దకు తిరిగివెళ్ళి, చెట్టుపై నుంచి\nవాన్ని దించి భుజాన వేసుకుని,\nఎప్పటిలాగే మౌనంగా శ్మశానం కేసి\nనడవసాగాడు. అప్పుడు శవంలోని\nబేతాళుడు, \"రాజా, అర్ధరాత్రివేళ\nభీతికొలిపే ఈ శ్మశానంలో ఏ ఉదాత్త\nలక్ష్యసాధన కోసం నువ్వు ఇలా అచం\nఅచల దీక్షతో శ్రమపడుతున్నావో నాకు\nతెలియదు. ఆత్మాభిమానం, స్వేచ్ఛ,\nస్వాతంత్య్రం అంటూ గొప్పగొప్ప\nఆదర్శాలను, లక్ష్యాలను సాధించితీరా\nలని వీరావేశంతో మాట్లాడే యువ\nకులు కొందరు, పరిస్థితులు కొద్దిగా\nతారుమారైతే చాలు, వాటన్నిటికీ స్వస్తి\nఫలికి భీరువుల్లా ప్రవర్తిస్తూ ఉంటారు.\nఇందుకు ఉదాహరణగా గిరిధరుడనే ఒక\nకోయయువకుడి కథ చెబుతాను, శ్రమ\nతెలియకుండా, విను,” అంటూ ఇలా చెప్ప\nసాగాడు:\n\nభార్గవకోన సామంతు కోయదొర కొండ\nదేవుడి ఏకైక సంతానం గిరిధరుడు. పసి\nప్రాయం నుంచే అతడిలో స్వాభిమానం పాలె\nక్కువ. తాను కోయదొర కొడుకైనప్పటికీ,\nఏమాత్రం అహంభావం లేకుండా, కోనలోని\nతన ఈడు యువకులందరితోనూ, కలిసి\nమెలిసి తిరుగుతూ, వీలైనప్పుడల్లా వారికి\nమనిషికి వుండవలసిన ఆత్మాభిమానం గురించి\nచెబుతూండేవాడు.\n\nయేటా భార్గవీమాత జాతర సందర్భంగా\nయువకుల మధ్య కర్రసాము, కత్తిసాము,\nవిలువిద్యాపాటవ పోటీలు జరిగేవి. ఆ పోటీల్లో\nగెలుపొందేవారిని గొప్పగా సత్కరించేవారు.\nగెలుపొందిన ఒక్కొక్కవీరుడూ తన జాతి\nవిముక్తికోసం ఒక్కొక్క బల్లెం కావాలని గిరిధ\nరుడు ఉత్తేజ పరిచేవాడు. ఆమాట వినగానే\nఅక్కడ చేరిన వారందరూ పట్టరాని ఆనందోత్సా\nహాలతో కోన మారుమోగేలా చప్పట్లు కొట్టే\nవారు.\n\nనాలుగువైపులా కొండలుగల భార్గవ\nకోనకు దక్షిణం వైపునుంచి మాత్రం లోపలికి\nసన్నటి కనుమలా మార్గం ఉండేది. ఆ మార్గా\nనికి ఆవల కాంచనపుర రాజ్యం ఉండేది.\nకాంచనపురాన్ని ప్రస్తుతం కనకసేనుడు పరి\nపాలిస్తున్నాడు. ఆయన ముత్తాత కాలం\nనుంచే భార్గవకోన కాంచనపురికి సామంత\nప్రాంతంగా ఉంటున్నది. అంతకు పూర్వం\nకోనప్రజలు సర్వ స్వతంత్రాలతో జీవించే\nవారు. తమ కోన సామంత ప్రాంతంగా ఎలా\nమారిందో చెప్పమని గిరిధరుడు తండ్రినీ,\nకులపెద్దలనూ పలుమార్లు అడిగాడు. అది\nపరమ రహస్యమనీ దానిని చెబితే తమ\nకులానికే అరిష్టమనీ, భార్గవీమాత ఆగ్ర\nహానికి గురై తమ బతుకులు కష్టాల పాలవు\nతాయనీ, ఎవరూ చెప్పలేదు.\n\nభార్గవీమాత ఆలయ వృద్ధపూజారి అవ\nసానదశలో ఉండగా, గిరిధరుడు ఆయన\nవద్దకు వెళ్ళి, అసలు కారణం చెప్పమని\nప్రాథేయపడ్డాడు. గిరిధరుడి స్వాతంత్య్ర కాంక్ష,\nధైర్యసాహసాలు అంటే పూజారికి చెప్పలే\nనంతమక్కువ. ఆ కారణంగా పూజారి అసలు\nసంగతి చెప్పి కన్నుమూశాడు.\n\nభార్గవకోన పుట్ట తేనెకూ, వివిధ ఫలవృక్షా\nలకూ, రకరకాల జంతువులకూ నిలయం.\nఅక్కడ లభించని ఔషధీ మూలికలంటూ\nలేవు. ఆ సంగతి తెలిసిన కాంచనపురి సైని\nకులు తరచూ భార్గవకోన మీద పడి, కోయ\nలను హింసించి, వాళ్ళు సేకరించిన పుట్ట\nతేనెనూ, దుప్పి కొమ్ములనూ, జంతు చర్మా\nలనూ దోచుకుని వెళ్ళేవారు. కోనలో లభించే\nవాటితో పొట్టపోసుకునే కోయలకు ఏం\nచేయాలో తోచలేదు.\n\nఎప్పటిలా ఆ యేడూ భార్గవీమాత జాతర\nవచ్చింది. దానిని చూడడానికి కొందరు\nకాంచనపురి సైనికులతో పాటు దళాధిపతి\nకూడా వచ్చాడు. భార్గవీ మాతకు కుంకు\nమార్చన జరుగుతూండగా, ఆలయ పూజా\nరికి హఠాత్తుగా పూనకం వచ్చి, “ఒరే, ఈ నా\nకోనలో నా బిడ్డలైన మీరంతా క్షేమంగా ఉండా\nలంటే, ఒకమాట చెబుతాను వింటారా?\"\nఅని అడిగాడు.\n\nమిగిలిన వారందరూ, “చిత్తం, చిత్తం,”\nఅంటూ భయభక్తులతో లెంపలు వేసు\nకున్నారు.\n\nసైనికుల దళపతి అంగీకార సూచకంగా\nతలవంకించాడు.\n\nఆ రోజునుంచి భార్గవకోన కాంచనపురి\nసామంత ప్రాంతంగా మారింది. ఆ తరవాత\nరాజభటులు కోయలను హింసించడం తగ్గింది\nకాని, తాము కష్టపడి సంపాదించే తేనె,\nఫలాలు, ఔషధీ మూలికలు మొదలైనవాటిని\nప్రతి పౌర్ణమినాడూ రాజభటులకు అప్ప\nగిస్తూ రాసాగారు.\n\nగిరిధరుడు ఈ పద్ధతిని సహించలేక\nపోయాడు. “అడవితల్లి ఇస్తోంది. కష్టపడి\nమనం సేకరిస్తున్నాం. వాటిని రాజభటులకు\nఅప్పగించి, మనం కాలే కడుపులతో బానిస\nబతుకులు ఎందుకు సాగించాలి? కలిసి\nకట్టుగా కాదంటే రాజభటులేం చేయగలరు?\"\nఅనేవాడు ఆవేశంగా.\n\n\"వద్దు నాయనా, ఇది నిప్పుతో చెలగాటం.\nరాజుగారి సైనిక బలం ముందు మనమెంత?\nచీల్చి చెండాడగలరు,” అనేవాడు తండ్రి\nకొడుకును ఓదారుస్తూ.\n\nఒకనాడు గిరిధరుడు ఈ విషయంగా\nమాట్లాడుతూ, “నేనేస్వయంగా వెళ్ళి రాజును\nదర్శించి, మన కష్టాలు మనవి చేస్తాను,\"\nఅన్నాడు తండ్రితో.\n\n“రాజుగారే మనసు కరిగి మన ప్రార్థన\nమన్నిస్తే సమస్యే లేదు. వినయంగా ప్రార్థించి\nచూడు,” అని సలహా ఇచ్చాడు తండ్రి.\n\nమరునాడే గిరిధరుడు మరిద్దరు మిత్రు\nలతో కలిసి, రాజధానికి చేరి, రాజును దర్శించి\nతమ ప్రజల కష్టాలను తెలియజేశాడు.\n\nఅంతావిన్న కనకసేన మహారాజు, “భార్గవ\nకోన మా సామంత ప్రాంతం. దాని మీది\n. సర్వహక్కులూ మావే. కప్పం చెల్లించడం\nఇష్టం లేకపోతే, కోనను వదిలి వెళ్ళిపొండి, ”\nఅన్నాడు కఠినస్వరంతో.\n\n'భార్గవకోన మాకు జన్మనిచ్చిన తల్లి.\nదానిని వదిలి వెళ్ళలేము ప్రభూ! మన్నించండి,”\nఅంటూ గిరిధరుడు రాజుకు నమస్కరించి,\nసభాభవనం నుంచి వెలుపలికి వచ్చాడు.\n\nవారం రోజులు గడిచాయి. ఒకనాడు రాజు\nకొలువుదీరివుండగా, ఒక కోయ యువకుడు\nరాజదర్శనానికి వచ్చి, ఆయనకు నమస్క\nరించి, ఒక లేఖను అందించాడు. రాజు\nలేఖను చదివాడు: \"రాజా, మూడు తరాలకు\nపూర్వం ఎప్పుడో పూనకం పూనిన పూజారి\nబెదిరింపుకు జడుసుకుని ఇచ్చిన మాటకు\nకట్టుబడి, మా కోనవాసులు ఇంకా మీకు\nకప్పం చెల్లిస్తూ, కడగండ్ల పాలవుతున్నారు.\nమా ప్రార్థనను నేను స్వయంగా వచ్చి తమకు\nవిన్నవించుకున్నప్పటికీ, తమరు దానిని\nమన్నించడానికి విముఖత చూపడం మా\nదురదృష్టం. ఇప్పుడు స్వేచ్ఛ సాధించి తీరా\nలన్న కాంక్షతో మా వాళ్ళు మీ సేనలను\nఎదుర్కొని ప్రాణాలర్పించడానికి సైతం సిద్ధంగా\nఉన్నారు. అయితే, రక్తపాతం జరగడం\nనాకిష్టంలేదు. అందుకే ఒక ఉపాయం ఆలో\nచించాను. కోయ యువకుల తరఫున మీ\nవీరులలో ఎవరితోనైనా ద్వంద్వయుద్ధం\nచేయడానికి నేను సిద్ధంగా ఉన్నాను. కత్తి\nయుద్ధంలో నేను జయిస్తే మా కోనకు స్వేచ్ఛ\nనివ్వండి. ఒక వేళ నేను గనక ఓడిపోతే, ఆ\nక్షణమే మేమందరం కోనవిడిచి వెళ్ళిపోవ\nడానికి సిద్ధంగా ఉన్నాం. నా అభ్యర్థనను\nప్రభువులు మన్నించగలరని విశ్వసిస్తున్నాను.\nపోటీ జరుగనున్న స్థలం, సమయం తెలియ\nజేయగలరని ఎదురుచూస్తున్నాను. ఇట్లు\nభార్గవకోన గిరిధరుడు.”\n\nలేఖను చదివిన రాజు కళ్ళు ఎరుపెక్కాయి.\nకొంతసేపు మౌనం వహించి తల పంకిస్తూ,\n“సరే, రానున్న పౌర్ణమి నాటి సాయంకాలం\nరాజధానీ నగరంలోని మైదానంలోనే పోటీ.\nగిరిధరుణ్ణి రమ్మని చెప్పు,” అన్నాడు.\n\nరాజు చెప్పిన ప్రకారం పౌర్ణమినాడు పోటీకి\nఅన్ని ఏర్పాట్లూ జరిగాయి. ఇద్దరు మిత్రు\nలతో కలిసి వచ్చిన గిరిధరుడు ఉత్సాహంగా\nమైదానంలో అడుగుపెట్టగానే, రాజభటులు\nఅతన్ని చుట్టుముట్టి బంధించి పెడరెక్కలు\nవిరిచికట్టారు. ఈ అనూహ్య పరిణామానికి\nదిగ్భ్రాంతి చెందిన గిరిధరుడు, అప్పుడే\nఅక్కడికి వచ్చిన రాజుకేసి కోపావేశంతో\nచూశాడు.\n\nరాజు హేళనగా నవ్వుతూ, “గిరిధరా, నీ\nధైర్య సాహసాలు మెచ్చతగినవే. కాని అవి\nరాజధిక్కారానికి దారితీసి, నీ ప్రాణానికే\nముప్పుగా పరిణమించాయి. ముల్లును\nముల్లుతోనే తొలగించాలి. అదే క్షాత్ర ధర్మం.\nతరతరాలుగా ప్రశాంతంగా బతుకుతూన్న\nఅమాయక ప్రజల మధ్య ఆత్మాభిమానం,\nస్వేచ్ఛ, స్వాతంత్ర్యం అంటూ కల్లబొల్లి మాట .\nలతో అలజడి సృష్టిస్తూన్న నువ్వు క్షమార్హుడివి\nకావు. ఈ క్షణమే నీ శిరశ్ఛేదం చేయించ\nగలను. కాని, అనవసర రక్తపాతం నాకూ సమ్మ\nతంకాదు. అందుకే నీలాగే ప్రత్యామ్నాయం\nఆలోచించాను. ఇంత దూరం వచ్చిన నీ\nప్రజలను కట్టడి చేయడం కూడా అంత\nసులభసాధ్యం కాదు. వారికి నువ్వు కోరిన\nస్వేచ్ఛ నిస్తాను. అయితే ఒక నిబంధన!”\nఅన్నాడు.\n\n“ఏమిటది?” అని అడిగాడు గిరిధరుడు.\n\n“నీ జన్మ భూమి భార్గవకోనకు స్వతంత్రం\nఇవ్వాలంటే, నువ్వు నీ జీవితాంతం రాజ\nభవనంలోని పరిచారకులకు పరిచర్యలు చేస్తూ\nబానిసగా పడి ఉండాలి! సమ్మతమేనా?\" అని\nఅడిగాడు రాజు.\n\nఆ మాటకు ఉలిక్కిపడిన గిరిధరుడు,\nమరుక్షణమే తేరుకుని, \"మీ నిబంధనకు\nమనస్ఫూర్తిగా సమ్మతిస్తున్నాను, ప్రభూ!\"\nఅన్నాడు నవ్వుతూ.\n\nబేతాళుడు ఈ కథ చెప్పి, \"రాజా, బాల్యం\nనుంచి అసమాన ఆత్మాభిమానిగా పేరు\nగాంచిన గిరిధరుడు జీవితాంతం బానిస\nబతుకు సాగించడానికి సిద్ధ పడడం విడ్డూరం\nకాదా? హఠాత్తుగా అతనిలో వచ్చిన విప\nరీతమైన ఈ మార్పుకు కారణం ఏమిటి?\nప్రాణభీతా? లేక పరిస్థితులకు తలవంచక\nతప్పదన్న అనుభవజ్ఞానమా? ఈ సందేహాలకు\nసమాధానం తెలిసి కూడా చెప్పక పోయావో,\nనీ తల పగిలిపోతుంది,” అన్నాడు.\n\nదానికి విక్రమార్కుడు, “గిరిధరుడిలో\nఎలాంటి మార్పూరాలేదు. తన జాతి జనులకు\nస్వేచ్ఛ కలిగించాలన్నది అతడి జీవితలక్ష్యం.\nచివరికి దాన్ని సాధించాడు. అందుకు అతడు\nతన స్వేచ్ఛనే మూల్యంగా చెల్లించాడు. అత\nడిలో ప్రాణభీతి అన్నది లవలేశం కూడా\nలేదు. కుటుంబగౌరవం కోసం వ్యక్తిగత అభి\nమానం చంపుకోవడం; ఒక ఊరి గౌరవం కాపాడ\nడానికి ఒక కుటుంబం అవమానంపాలు\nకావడం; ఒక రాజ్య గౌరవం నిలబెట్టడానికి\nఒక ఊరు అగౌరవ పడడం ఉదాత్తమైన\nత్యాగం అవుతుందే తప్ప, పరిస్థితులకు తల\nవంచడం అనిపించుకోదు. తన జాతి విముక్తి\nకోసం తన జీవితాన్నే త్యాగం చేసిన మహోన్నత\nఆత్మాభిమాని గిరిధరుడు,” అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.",
            "book_page_end": 24,
            "story_id": "2004_09_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఉత్తమ ఉపాధ్యాయుడు అంటే ....?",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "జీవిత చరిత్ర / వ్యాసం",
            "moral": "ఉత్తమ ఉపాధ్యాయులు విద్యార్థులకు ఆదర్శప్రాయులుగా ఉండి, వారి జీవితాలను వెలిగించే మణిదీపాలుగా నిలబడతారు.",
            "keywords": [
                "అబ్దుల్ కలాం",
                "ఉపాధ్యాయుడు",
                "శివసుబ్రహ్మణ్య అయ్యర్",
                "సతీష్ ధవాన్",
                "ఏరోనాటికల్ ఇంజినీరింగ్"
            ],
            "characters": [
                "డా. ఎ.పి. జె. అబ్దుల్ కలాం",
                "జనాబ్ అవుల్ ఫకీర్ జైనులబ్దిన్ (తండ్రి)",
                "కలాం తల్లి",
                "శివసుబ్రహ్మణ్య అయ్యర్",
                "ప్రొఫెసర్ సతీష్ ధవాన్"
            ],
            "locations": [
                "రామేశ్వరం",
                "బెంగళూరు (డిఆర్డిఓ)",
                "సముద్ర తీరం (బీచ్)"
            ],
            "content": "భారత రాష్ట్రపతి డా. ఎ. పి. జె. అబ్దుల్ కలాం\nవిద్యార్థి దశలో మూడు ముఖ్యమైన సంఘటనలు\nజరిగాయి: 1\n\nఅవి మన దేశానికి స్వాతంత్ర్యం సిద్ధించిన\nతొలిరోజులు. పంచాయతీ బోర్డు ఎన్నికలు జరి\nగాయి. అబ్దుల్ కలాం తండ్రి జనాబ్ అవుల్ ఫకీర్\nజైనులబ్దిన్ రామేశ్వరం నుంచి పంచాయతీ బోర్డు\nప్రెసిడెంటుగా ఎన్నికయ్యారు. కులం, మతం,\nఆర్థిక స్థితి ప్రాతిపదిక మీద కాకుండా ఉన్నత\nఆశయాలుగల మంచి మనిషిగా ఆయన ఆ పదవికి\nఎన్నికయ్యారు.\n\nఆరోజు సాయంకాలం అబ్దుల్ కలాం ఇంట్లో\nకిరసనాయిల్ దీపం వెలుగులో చదువుకుంటు\nన్నాడు. ఎవరో తలుపు తట్టిన చప్పుడయింది.\nతరవాత ఒక అపరిచిత వ్యక్తిలోపలికి వచ్చి నాన్న\nగారికి ఏదో ఇవ్వాలని చెప్పాడు. నాన్నగారు నమా\nజుకు వెళ్ళారు. తల్లి కూడా లోపల ప్రార్థన చేస్తోంది.\nఅందువల్ల, వచ్చిన వ్యక్తి తెచ్చిన దాన్ని మంచం\nమీద పెట్టివెళ్ళమని కలాం యథాలాపంగా చెప్పాడు.\nవచ్చిన పెద్దమనిషి అలాగే చేశాడు.\n\nకలాం తండ్రి రాగానే మంచం మీద ఉన్న\nపాకెట్ను చూసి, “ఏమిటిది? దీనిని ఎవరు ఇక్కడ\nపెట్టారు?” అని అడిగాడు. “ఎవరో ఒక పెద్ద\nమనిషి వచ్చి పెట్టివెళ్ళారు,\" అన్నాడు అబ్దుల్\nకలాం. తండ్రి పాకెట్ను విప్పి చూశాడు. అందులో\nఒక ఖరీదైన పంచ, శాలువ, పళ్ళు, స్వీట్స్ ఒక\nచీటీ ఉన్నాయి. అంతే, ఆయన పట్టరాని కోపంతో\nకొడుకును కొట్టడం ప్రారంభించాడు. అలికిడి\nవిని లోపలి నుంచి వచ్చిన తల్లి, బిడ్డను కొట్టవద్దని\nభర్తను వేడుకున్నది. ఇందులో బిడ్డ తప్పేమీ లేద\nన్నది. కొంతసేపటికి శాంతించిన తండ్రి, ఇస్లామిక్\nహడీత్ నుంచి ఒక వాక్యాన్ని ఉటంకిస్తూ, అల్లా\nమనకొక పదవిని ఇచ్చాడంటే, మన అవసరా\nలన్నిటినీ కూడా ఆయనే సమకూరుస్తాడు. అంత\nకన్నా ఎక్కువ ఆశించినట్టయితే అది అన్యాయార్జి\nతమే అవుతుంది అని వివరించి, కొడుకుతో,\n\"ఎవరైనా మనకు ఏదైనా కానుక ఇస్తున్నారంటే\nదానివెనక ఏదో ఉద్దేశం వుంటుంది. మన నుంచి\nఏదో ఆశిస్తున్నారన్న మాట. అందువల్ల కానుకలు\nపుచ్చుకోవడం మహాపాపం!” అన్నాడు.\n\nతండ్రి ఆగ్రహంతో తనను కొట్టినందుకు\nఅబ్దుల్కలాం విచారపడలేదు. తండ్రి పట్ల కోపం\nపెంచుకోలేదు. పైగా, చాలా విలువైన గుణపాఠం\nనేర్చుకున్నట్టు ఎంతగానో సంబరపడ్డాడు. ఈ\nసంఘటన ఆయన హృదయంపై చెరగని ముద్ర\nవేసింది.\n\nరెండవ సంఘటన ఆయన జీవితాన్ని కొత్త\nమలుపు తిప్పింది. ఆయన అప్పుడు ఎనిమిదవ\nతరగతి చదువుతున్నాడు. వాళ్ళకు శివసుబ్ర\nహ్మణ్య అయ్యర్ అనే ఒక మంచి ఉపాధ్యాయుడు\nఉండేవాడు. ఒక రోజు ఆయన పక్షి ఎగిరే విధా\nనాన్ని విద్యార్థులకు బోధిస్తున్నాడు. బోర్డు మీద\nఅందమైన పక్షి బొమ్మ గీశాడు. తల, రెక్కలు, తోక,\nకాళ్ళు అంటూ శరీర భాగాల పేర్లు రాశాడు.\nపక్షులు మొదట పైకి లేచి ఆ తరువాత ఎలా ఎగురు\nతాయి? ఎగురుతూ దిశలను ఎలా మార్చుకుం\nటాయి? గుంపులు గుంపులుగా ఎలా ఎగురు\nతాయి? మొదలైన విషయాలను వివరించాడు.\n\nపిల్లలు అమిత ఆసక్తితో, ఏకాగ్రతగా విన్నారు.\nఅంతా అయ్యాక, “ పక్షులు ఎలా ఎగరగలుగు\nతున్నాయో ఇప్పుడు అర్థమయిందా?” అని\nఅడిగాడు ఉపాధ్యాయుడు. తరగతి గదిలో నిశ్శబ్దం.\nఅబ్దుల్ కలాం లేచి నిలబడి, “అర్థం కాలేదు\nసార్,” అన్నాడు. ఉపాధ్యాయుడు ఇతర విద్యార్థుల\nకేసి చూశాడు. అందరూ అర్థం కాలేదనే చెప్పారు.\nఉపాధ్యాయుడు ఆందోళన పడలేదు; ఆగ్రహం\nచెందలేదు. మౌనంగా తల పంకించి, \"సరే, ఇవాళ\nసాయంకాలం బీచ్కి వెళదాం,” అన్నాడు.\n\nబీచికి చేరాక ఉపాధ్యాయుడు సముద్ర జలాల\nమీద విడివిడిగా, గుంపులు గుంపులుగా ఎగురు\nతూన్న సముద్ర పక్షులను చూపాడు. పిల్లలు\nఅమితానందం చెందారు. పక్షులు ఎలా రెక్క\nలల్లార్చేదీ, ఎగిరే దిశను మార్చుకోవడానికి తోక\nలను ఎలా తిప్పేదీ పరిశీలించి చూడమన్నాడు.\nవివరణ ఇచ్చాడు. ఎగిరే శక్తినిచ్చే 'ఇంజిన్'\nపక్షిలోపలే వుందనీ, కావలసిందల్లా ఎగరాలనే\nసంకల్పం మాత్రమే అని విశదీకరించాడు. ఇళ్ళకు\nచేరేలోగా పిల్లలు ఎగిరే చలన గతిని గురించి\nకొంత తెలుసుకున్నారు. అదొక ప్రత్యక్ష పాఠం.\nతరగతి గదిలోపల ముప్ఫై నిమిషాల సేపు వివ\nరించలేని విషయాన్ని సముద్ర తీరంలో పదిహేను\nనిమిషాలలో నేర్పించాడు ఉపాధ్యాయుడు. శివ\nసుబ్రహ్మణ్య అయ్యర్ నిబద్ధతగల, అంకిత భావం\nగల ఆదర్శ ఉపాధ్యాయుడని అబ్దుల్ కలాం\nఆనందంగా గుర్తుచేసుకున్నారు.\n\nఆ రోజు ఇంటికి రాగానే అబ్దుల్\nకలాం ఒక నిర్ణయానికి వచ్చాడు. తనకే\nగనక అవకాశం లభిస్తే ఎగిరే విధానా\nలను అధ్యయనం చేయాలనుకున్నాడు.\nఅదే ఆయన భవిష్యత్తును నిర్ణయిం\nచింది. కొన్ని సంవత్సరాల తరవాత, మెడ్రాస్\nఇన్స్టిట్యూట్ ఆఫ్ టెక్నాలజీలో చేరినప్పుడు\nఏరోనాటికల్ ఇంజినీరింగ్ను అధ్యయనానికి\nప్రధాన పాఠ్యాంశంగా తీసుకున్నాడు. అందుకే\nఅంటారాయన-తనకు పదమూడేళ్ళే అయిన\nప్పటికీ, ఎనిమిదో తరగతి చదివేప్పుడు జరిగిన ఆ\nసంఘటన తన జీవితాన్నే మలుపుతిప్పిందని!\n\nఅది 1958వ సంవత్సరం డా. అబ్దుల్\nకలాం బెంగళూరులోని డిఫెన్స్ రీసర్చ్ అండ్\nడెవలప్మెంట్ (డిఆర్డిఓ)లో ఏరోనాటికల్\nడెవెలప్మెంట్ ఎస్టాబ్లిష్మెంట్ విభాగంలో పని\nచేస్తున్నారు. డా. కలాం 'హోవర్ క్రాఫ్ట్' రూపొంది\nస్తున్నారు. దానికి 'డక్టెడ్ కాంట్రా రొటేటింగ్\nప్రొపెల్లర్స్' (చోదకాలు) కావాలి. ఆయనకు\nమామూలు ప్రొపెల్లర్ రూపొందించడం మాత్రమే\nతెలుసుగాని, హోవర్ క్రాప్ట్కు అవసరమైన 'డక్టెడ్\nకాంట్రా రొటేటింగ్ ప్రొపెల్లర్స్' గురించి తెలియదు.\nబెంగళూరులోని ‘ఇండియన్ ఇన్స్టి ట్యూట్ ఆఫ్\nసైన్స్'లో పనిచేస్తూన్న సుప్రసిద్ధ ఏరోనాటికల్\nపరిశోధకుడు ప్రొఫెసర్ సతీష్ ధవాన్ను సంప్ర\nదించమని సలహా ఇచ్చారు.\n\nఅధికారుల అనుమతి పొంది, డా. కలాం\nప్రొఫెసర్ ధవాన్ దగ్గరికి వెళ్ళి సమస్యను చెప్పారు.\nఆరు వారాల పాటు ప్రతి శనివారం తన తరగతికి\nహాజరయితే, ఆ ప్రొపెల్లర్ను\nఎలా రూపొందించాలో బోధించ\nగలనని ప్రొఫెసర్ ధవాన్ చెప్పారు.\nతరగతులు ప్రారంభం కావడానికి\nముందు చదవవలసిన పుస్తకాలు,\nరెఫరెన్స్ మెటీరియల్ ఇచ్చారు.\nఒక షెడ్యూల్ రూపొందించారు.\nప్రొఫెసర్ ధవాన్, రోజూ పాఠం\nప్రారంభించే ముందు కలాంను\nకొన్ని కీలకమైన ప్రశ్నలు అడిగి, ఆయనకు\nపాఠ్యాంశం గురించి ఎంతటి పరిజ్ఞానం వుందో\nతెలుసుకునేవారు. ఆయనలా అత్యంత శ్రద్ధతో,\nఒక పద్ధతి ప్రకారం ఒక విద్యార్థిని జ్ఞానసముపార్జ\nనకు సమాయత్త పరచడం ఉత్తమ గురువులకే\nసాధ్యం అంటారు డా. అబ్దుల్ కలాం. ఆరు వారాలు\nగడిచేసరికి కాంట్రా-రొటేటింగ్ ప్రొపెల్లర్స్ గురిం\nచిన ప్రతి విషయాన్నీ డా.కలాం క్షుణ్ణంగా నేర్చు\nకున్నారు. అంతే కాదు. ఉత్తరోత్తరా ప్రొఫెసర్\nధవాన్ ఇండియన్ స్పేస్ రిసర్చ్ ఆర్గనైజేషన్\n(ఇస్రో)కు ఛైర్మన్ అయ్యారు. రోహిణిని కక్ష్యలో\nప్రవేశ పెట్టడానికి ఇండియన్ శాటలైట్ లాంచ్\nవెహికల్ (ఎస్ ఎల్ వి)ను రూపొందించడంలో\nఆయనతో కలిసి పనిచేయడం అపూర్వ అవకా\nశంగా, అదృష్టంగా భావించారు డా. అబ్దుల్\nకలాం. అది ఆయనకు కలనిజమైన మహోన్నత\nతరుణం!\n\nడా. అబ్దుల్ కలాం తన తండ్రి నుంచి నేర్చు\nకున్న నైతిక విలువలనూ; శివసుబ్రహ్మణ్య అయ్యర్ *\nలాంటి మరపురాని మంచి ఉపాధ్యాయులే విద్యా\nర్థులకు ఆదర్శప్రాయులు కాగలరన్న విషయాన్నీ;\nఉన్నత విద్యాబోధనలో ప్రొఫెసర్ సతీష్ ధవాన్లా\nఉత్తమ ప్రమాణాలను పాటించడం ద్వారా\nమాత్రమే, తమ అనుయాయులలో అసమాన\nఆత్మవిశ్వాసం, తొణకని సంకల్పబలం పెంపొం\nదించగలరన్న నిజాన్నీ ఎంతో కృతజ్ఞతతో గుర్తు\nచేసుకున్నారు.\n\nఅందుకే\nఅంటారాయన:\nఉత్తమ ఉపాధ్యాయులు జీవి\nతాలను వెలిగించే మణిదీపాలు!\nఆ దీపాల నుంచి మరెన్నో దీపాలు\nవెలిగించబడతాయి!!",
            "book_page_end": 27,
            "story_id": "2004_09_07",
            "raw_genre_backup": "జీవిత చరిత్ర / వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "భారత దర్శిని (తాజ్మహల్కు 350 సంవత్సరాలు, ప్రపంచ రికార్డు)",
            "book_page_start": 28,
            "pdf_page_start": 28,
            "pdf_page_end": 28,
            "author": "చందమామ బృందం",
            "genre": "చారిత్రక వ్యాసం",
            "moral": "చారిత్రక కట్టడాల వైభవాన్ని, జాతీయ ఉద్యమాల ప్రాముఖ్యతను తెలుసుకోవాలి.",
            "keywords": [
                "తాజ్మహల్",
                "షాజహాన్",
                "దండియాత్ర",
                "మహాత్మాగాంధీ",
                "సహాయ నిరాకరణోద్యమం"
            ],
            "characters": [
                "షాజహాన్",
                "ఔరంగజేబు",
                "ముంతాజ్",
                "మహాత్మాగాంధీ"
            ],
            "locations": [
                "ఆగ్రా",
                "ఢిల్లీ",
                "శబర్మతి ఆశ్రమం",
                "దండి"
            ],
            "content": "ఆధునిక ప్రపంచంలోని ఏడు అద్భుతాలలో ఒకటిగా ప్రసిద్ధిగాంచిన ఆగ్రాలోని తాజ్మహల్ను\n3 5 0 సంవత్సరాలకు పూర్వం షాజహాన్ చక్రవర్తి నిర్మించాడు.\nదీని ఎత్తు 244 అడుగులు. చాలా అనురూప్యంగా\nనిర్మించబడి వుండడంవల్ల, చూపరులు భవనం అంత\nఎత్తు ఉన్నట్టు ఊహించలేరు. ఢిల్లీలోని కుతుబ్\nమీనార్ తాజ్మహలకన్నా నాలుగు వందల సంవత్స\nరాలకు పూర్వం నిర్మించబడింది. కుతుబ్ మీనార్\nమసీదు గోపురం ప్రపంచంలోనే చాలా ఎత్తయిన మీనార్ గా\nప్రసిద్ధిగాంచింది. అయితే అది తాజ్మహల్ ఎత్తు కన్నా\nనాలుగడుగులు తక్కువ! తాజ్మహల్ నాలుగువైపుల\nగోడలపైనా ఆరబిక్ లిపిలో ఒకే పరిమాణంలో ఖురాన్ సూక్తులు లిఖించబడి ఉన్నాయి. ముంతాజ్\nసమాధి చుట్టూ మొదట బంగారంతో తయారుచేసిన తెర ఉండేది. అయితే, తరవాత చక్రవర్తి,\nదాని భద్రతను శంకించి, చలవరాళ్ళను పొదిగాడు. ఆయన కుమారుడు ఔరంగజేబు, సైనికదళాల\nపోషణ కోసం ఆ బంగారపు తెరను అమ్మేశాడు. ఇప్పుడు సమాధి చుట్టూ రకరకాల అందమైన\nఆకుల పనితనంగల నిరాడంబరమైన తెర మాత్రమే ఉన్నది.\n\n**ప్రపంచ రికార్డు**\n\nభారత స్వాతంత్ర్య ఉద్యమంలో మహాత్మాగాంధీ నాయకత్వంలో జరిగిన\nదండియాత్ర చాలా ముఖ్యమైనది. మనదేశ చరిత్రలోనే కాకుండా ప్రపంచ\nచరిత్రలోనూ ఇదొక అపూర్వ సంఘటన. ఇరవై అయిదు రోజుల పాటు సాగిన ఈ\nఉద్యమం ప్రపంచంలోనే జరిగిన అతిగొప్ప సహాయ నిరాకరణోద్యమంగా\nపేరుగాంచింది. 1930 మార్చ్ 12 నుంచి ఏప్రిల్ 5వ తేదీ వరకు గాంధీజీ\n78 మంది అనుచరులతో శబర్మతి ఆశ్రమంనుంచి దండి వరకు కాలినడకనే\n38 8 కి.మీ. దూరం నడిచారు.",
            "book_page_end": 28,
            "story_id": "2004_09_08",
            "raw_genre_backup": "చారిత్రక వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "రంగాచారి జోస్యం",
            "book_page_start": 29,
            "pdf_page_start": 29,
            "pdf_page_end": 32,
            "author": "జి.సి. జీవి తీక్ష",
            "genre": "నీతి కథ",
            "moral": "మూఢవిశ్వాసాలు, భవిష్యత్తుపై భయం ఉన్నంతకాలం రంగాచారి వంటి కపట జ్యోతిష్కుల మోసాలు కొనసాగుతాయి. మోసం చేయుట, అబద్ధం చెప్పుట మహానేరాలు.",
            "keywords": [
                "జ్యోతిష్యం",
                "మోసం",
                "మూఢవిశ్వాసం",
                "దొంగతనం",
                "జమీందారు"
            ],
            "characters": [
                "రంగాచారి (జ్యోతిష్కుడు)",
                "గోవిందాచారి",
                "జమీందారు",
                "రాజప్రతినిధి (యువకుడు)"
            ],
            "locations": [
                "రామాపురం (జమీందారీ గ్రామం)",
                "జమీందారు దివాణం"
            ],
            "content": "రామాపురం అనే ఒక జమీందారీ గ్రామంలో,\nరంగాచారి అనే పేరుమోసిన జ్యోతిష్కుడుండే\nవాడు. తన దగ్గరకు వచ్చేవారి జాతకాలు\nపరిశీలించి, వారి భవిష్యత్తు చెప్పడమేగాక,\nజాతకం లేనివారికి, వారి జన్మ నక్షత్రాన్ని బట్టి\nజాతక చక్రం తయారు చేసి జ్యోస్యం చెప్పే\nవాడు. అంతేకాక, కొందరికి గ్రహశాంతులూ\nఅవీ అవసరమంటూ శాంతి పూజలూ,\nహోమాల పేరుతో, వారివారి తాహతును బట్టి\nడబ్బు వసూలు చేసేవాడు.\n\nరంగాచారి అదృష్టమో, కాకతాళీయ\nమోగాని చాలా సందర్భాల్లో అతడి జోస్యం\nఫలించేది. ఒక్కొక్కసారి ఫలించనివాళ్ళు,\nఅతణ్ణి గట్టిగా ప్రశ్నించినప్పుడు, ఏవేవో\nకల్లబొల్లి మాటలతో సంతృప్తి పరచాలని\nచూసేవాడు.\n\nరంగాచారి దూరపు చుట్టం పొరుగూరి\nగోవిందాచారి, ఒకసారి అతడికి అంగడి\nవీధిలో ఎదురుపడి, “రంగాచారీ! నువ్వు\nజ్యోతిశ్శాస్త్రంలో మహాపండితుడివనుకున్నాను.\nకిందటి సారి నీ దగ్గరకు వచ్చినప్పుడు,\nఆర్నెల్లలో మా అమ్మాయికి నిక్షేపంలాంటి\nసంబంధం కుదురుతుందని చెప్పావు.\nఏడాది గడిచినా ఒక్క మంచి సంబంధం\nకూడా రాలేదు సరికదా, వచ్చిన ఒకటి, రెండు\nనాసిరకం సంబంధాలు కూడా బెడిసికొట్టి\nనయి. పిల్లకి పెళ్ళీడు కూడా దాటిపోతున్నది.\nబంధువని కూడా చూడకుండా, నా దగ్గర\nడబ్బు మాత్రం బాగా గుంజావు. నువ్వేమన్న\nజ్యోతిష్కుడివయ్యా!\" అంటూ నిలదీశాడు.\n\nఅందుకు రంగాచారి ధుమధుమలా\nడుతూ, “కాస్త మాటలు తూచివాడడం\nనేర్చుకో. అయిదేళ్ళ పాటు కాశీలో మహా\nపండితుల దగ్గర శిష్యరికం చేసి, జ్యోతి\nశ్శాస్త్రంలో ప్రావీణ్యం సంపాదించినవాణ్ణి.\nనా జ్యోస్యాన్నే తప్పు పడతావా? నువ్వు నా\nవద్దకు తెచ్చిన జాతకమే తప్పుల తడక\nఅయుంటుంది,” అన్నాడు.\nదానికి గోవిందాచారి, \"మా అమ్మాయి\nజాతకం రాసింది, నువ్వే కదయ్యా! అది కూడా\nమరిచిపోయావా?” అన్నాడు వెటకారంగా.\n\nకొద్దిక్షణాలు మౌనంగావున్న రంగాచారి\nతేరుకుని, “అయితే, నువ్వు మీ అమ్మాయి\nజన్మ నక్షత్రం తప్పుగా చెప్పివుంటావు. లేదా\nఆమె పుట్టిన సమయం సరిగ్గా చెప్పివుండవు.\nజనన సమయంలో ఒక్క విఘడియ తేడా\nవచ్చినా, గ్రహాలు తారుమారయ్యే అవకాశం\nవుంది. ఈ విషయాలన్నీ నీబోటి పామరులకు\nఅర్థంకావు. వెళ్ళు! వెళ్ళు!\" అని గోవిందా\nచారిని దబాయించి పంపేశాడు.\n\nఇలా గోవిందాచారిలాగా ప్రశ్నించే ధైర్యం\nలేనికొందరు, “అంతా మనప్రారబ్ధం. ఒకర్ని\nఅని ఏం లాభం!” అని సమాధానపడి మిన్న\nకుండి పోయేవారు.\n\nజోస్యం పేరుతో రంగాచారి చేస్తున్న\nమోసాల గురించి జమీందారుకు తన ఉద్యో\nగుల ద్వారా తెలుస్తూనేవున్నది. అయితే, పది\nమందికీ అతడు బూటకపు జ్యోతిష్కుడని\nతెలిసేలా చేయడం ఎలాగా అని ఆయన\nఆలోచించసాగాడు.\n\nఅలాంటి సమయంలో రాజ ప్రతినిధి\nఒకరు గ్రామాల వెంట పర్యటిస్తూ, రామా\nపురం వచ్చాడు. జమీందారు, ఆయనకు\nతగువిధంగా అతిథి మర్యాదలు చేసి, రంగా\nచారి గురించి చెప్పి, “ఈ బూటకపు జ్యోతి\nష్కుడివల్ల మా గ్రామ ప్రజలే కాకుండా\nచుట్టుపక్కల గ్రామాలవాళ్ళు కూడా మోస\nపోతున్నారు. ఇతగాడి నిజరూపం అందరికీ\nఎరుక పడేలా చేయడం ఎలాగో అర్థంకా\nవడంలేదు,” అన్నాడు.\n\nఇందుకు రాజప్రతినిధి కొంతసేపు మౌనం\nగావూరుకుని, తర్వాత జమీందారుకు\nఇలాంటి కపట జ్యోతిష్కుల పీడ ఎలా\nవదిలించుకోవాలో చెప్పి, అప్పటి కప్పుడే\nరాజధానికి తిరుగు ప్రయాణమయ్యాడు.\n\nఆ మర్నాటి అర్ధరాత్రి రంగాచారి ఇంట్లో\nదొంగలు పడి, ఇనప్పెట్టెలోని డబ్బు, నగానట్రా\nఅంతా దోచుకుపోయారు.\n\nతెల్లవారే సరికి ఈ వార్త గ్రామమంతా పాకి\nపోయింది. ప్రతి ఒక్కరూ అదేమాట. అందరికీ\nభూత భవిష్యత్ వర్తమానాలు జోస్యం చెప్పే\nరంగాచారికే ఇలా జరగడం చూసి కొందరు\nముక్కు మీద వేలేసుకుంటే, మరికొందరు\nతిక్క కుదిరిందంటూ నవ్వుకున్నారు.\n\nరంగాచారి తన ఇంట జరిగిన దొంగతనం\nగురించి, ఇరుగుపొరుగులకు చెప్పుకుని\nగగ్గోలు పడుతూంటే, జమీందారు నుంచి\nరమ్మంటూ కబురు వచ్చింది. దొంగలు దొరికి\nపోయారేమో అన్న ఆశ కొద్దీ హడావుడిగా\nఅతడు వెళ్ళే సరికి, జమీందారు దివాణంలో\nకొలువు తీరివున్నాడు. అక్కడ చాలా మంది\nగ్రామస్థులు గుమిగూడి గుసగుసలాడు\nతున్నారు.\n\nదీనవదనంతో వచ్చిన రంగాచారిని, జమీం\nదారు ఒక సారి పరీక్షగా చూసి, \"ఏం, రంగా\nచారీ! అందరికీ శకునం చెప్పే బల్లి కుడితి\nతొట్టెలో పడిన సామెతగా- పరగణా అంతటికీ\nజోస్యం చెప్పే నీ ఇంట దొంగలు పడతారనే\nసంగతి ముందుగా గ్రహించలేకపోయావా?”\nఅని అడిగాడు.\n\nఆ ప్రశ్నకు ఖంగుతిన్న రంగాచారి తమా\nయించుకుని, “అయ్యా! రాత్రి దొంగతనం\nజరుగుతుందని, నాకు ముందే తెలుసు.\nకానీ, జరిగేది జరగక మానదుగదా, అన్న\nవివేకంవున్నవాడిని గనక, నేను పెద్దగా పట్టించు\nకోలేదు,” అన్నాడు.\n\nఅప్పుడు జమీందారు, అతడికేసి తీవ్రంగా\nచూస్తూ, “నువ్వు చెప్పిందే నిజమైతే, నువ్వు\nఒకటికి రెండు నేరాలు చేసినట్టవుతుంది.\nమొదటిది, ఇంట దొంగలు పడే సంగతి\nముందుగా తెలిసి కూడా, ఆ విషయం\nదాచిపెట్టి, దొంగలు తప్పించుకు పోవడానికి\nనువ్వు పరోక్షంగా సాయపడ్డావు. జరిగేది\nజరగక మానదని తెలిసి కూడా ఇంత\nకాలం జోస్యం పేరుతో అమాయక ప్రజల్ని\nనమ్మించి, కల్లబొల్లి కబుర్లు చెప్పి ధనార్జన\nచేయడం రెండో తప్పు. ఏమంటావు?” అని\nప్రశ్నించాడు.\n\n“ప్రభువులంతవారు అన్నదాన్ని, నేను\nకాదనగలనా?” అంటూ రంగాచారి తల\nవంచుకుని చేతులు జోడించాడు.\n\nఇది చూసి అక్కడ చేరినవాళ్ళందరూ\nగొల్లుమంటూ నవ్వారు.\n\nజమీందారు చిన్నగా నవ్వి, “రంగాచారీ!\nనీ జోస్యం మాటకేంగాని - నువ్వు చాలా అదృ\nష్టవంతుడివి. నిన్న వచ్చాడే, ఆ రాజప్రతినిధి\n- యువకుడుగా కాశీలో మంత్రశాస్త్రాలూ,\nగయాప్రయాగల్లో జ్యోతిశ్శాస్త్రం క్షుణ్ణంగా\nఅధ్యయనం చేసినవాడు. ఆయన నిన్న\nఉదయం ప్రయాణమైపోతూ, రాత్రికి\nగ్రామంలో ఒక ఇంట దొంగలు పడబోతు\nన్నారనీ, కాపలావాళ్ళను తగు హెచ్చరికగా\nవుంచమనీ చెప్పిపోయాడు. ఆ కారణంగా\nకాపలావాళ్ళు దొంగల కోసం మాటువేశారు.\nఅయితే, అది గమనించిన దొంగలు భయం\nకొద్దీ, నీ ఇంట దొంగిలించిన వస్తువుల్ని వీధిలో\nజారవిడిచి పారిపోయారు!” అన్నాడు.\n\n“అంటే, నా డబ్బూ, నగలూ దొంగల\nబారిన పడలేదన్న మాట. అంతా, ప్రభు\nవులవారి దయాభిక్ష!” అన్నాడు రంగాచారి.\n\nఆ వెంటనే జమీందారు, అందరూ వినేలా\nపెద్దగొంతుతో, \"అవన్నీ ఇప్పుడే ఎత్తుకుపో.\nఈ రోజు నుంచీ జ్యోతిష్కుడనని ఎక్కడా\nచెప్పుకోకు. ఉన్న డబ్బుతో వర్తకమో, ఇంత\nపొలం కొని ఏ వ్యవసాయమో చేసుకో.\nఏమంటావు?” అని అడిగాడు.\n\n“తమ ఆజ్ఞను కాదనగలనా, ప్రభూ! ఈ\nక్షణం నుంచీ నేను జ్యోతిష్యుణ్ణి కాదని తమ\nసమక్షంలో ప్రమాణం చేసి మరీ ప్రజలం\nదరికీ మనవి చేసుకుంటున్నాను!” అన్నాడు\nరంగాచారి.\n\nతరవాత జమీందారు అక్కడి ప్రజలతో,\n\"భవిష్యత్తు పట్ల భయంకొద్దీ అమాయక\nప్రజలు ఏర్పరుచుకునే మూఢవిశ్వాసాల\nఆసరాతోనే రంగాచారిలాంటి కపట జ్యోతి\nష్కుల ఆట సాగుతోంది. మనలో ఆ బల\nహీనత ఉన్నంతకాలం ఇలాంటి వారి బాధ\nతప్పదు. ఈ రోజు రంగాచారి పోతే, రేపు\nవేరొకరు పుట్టుకొస్తారు. ఇలాంటి వారిపీడ\nశాశ్వతంగా విరగడ కావాలంటే మొదట\nమనం మూఢవిశ్వాసాల నుంచి బయట\nపడాలి,” అన్నాడు.",
            "book_page_end": 32,
            "story_id": "2004_09_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "వార్తలలో బాలలు",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "సమకాలీన వ్యాసం",
            "moral": "పట్టుదల, ఆత్మవిశ్వాసం, తల్లిదండ్రుల ప్రోత్సాహం ఉంటే బాలలు అద్భుతాలు సృష్టిస్తారు.",
            "keywords": [
                "మారథాన్",
                "స్పెల్లింగ్ బీ",
                "భారతీయ సంతతి",
                "గౌతమ్ పేరి",
                "అక్షయ్ బుద్ధిగ"
            ],
            "characters": [
                "గౌతమ్ పేరి",
                "అక్షయ్ బుద్ధిగ",
                "డేవిడ్ టిడ్మార్క్",
                "ప్రత్యూష్"
            ],
            "locations": [
                "శాన్ ఫ్రాన్సిస్కో",
                "కాలిఫోర్నియా",
                "వాషింగ్టన్",
                "కాలరాడో",
                "అమెరికా"
            ],
            "content": "**అమెరికా మారథాన్లో భారతీయుడి విజయం!**\n\nశాన్ ఫ్రాన్సిస్కో క్రోనికల్ మారథాన్లో పందొమ్మిదేళ్ళ లోపు\nగ్రూపులో కాలిఫోర్నియా, శానోజోస్ హైస్కూల్ విద్యార్థి పదిహేనేళ్ళ\nగౌతమ్ పేరి నాలగవ స్థానంలో వచ్చాడు. ఈ పందెంలో 1,900\nమందికి పైగా పాల్గొన్నారు. వీరిలో గౌతమ్ రెండవ అతిపిన్నవయస్కుడు.\n3 0 గంటల 4 6 నిమిషాల 47 సెకనులలో గమ్యాన్ని చేరాడు.\nఅందరికన్నా అతి పిన్నవయస్కుడైన పన్నెండేళ్ళ కుర్రవాడు 2 గంటల తరవాత గౌతమ్\nకన్నా 1,3 9 8 ప్లేసస్ వెనక వచ్చాడు.\n\nగౌతమ్ తల్లిదండ్రులు హైదరాబాద్ నుంచి వెళ్ళి అమెరికాలో స్థిరపడ్డారు. గౌతమ్ పరుగు\nపందాలంటే చాలా ఆసక్తి కనబరచేవాడు. తొలిసారిగా మారథాన్లో పాల్గొన్నాక, “నా కెంతో\nతృప్తిగా వుంది. అయినా 3:15 లోపల పూర్తి చేయాలన్నదే నా లక్ష్యం. ఇరవైమైళ్ళకు పైగా\nనాకు నేనుగా పరిగెత్తాలంటే మానసిక ఏకాగ్రత చాలా కష్టంగా ఉండేది. ప్రకృతి దృశ్యాలు\nఆహ్లాద పరిచేవి. మరో రెండేళ్ళలో, తొలి జట్టుతో కలిసి పరిగెత్తగలను,\" అన్నాడు ఎంతో\nఆత్మవిశ్వాసంతో.\n\nఅమెరికాలో ఉన్నప్పటికీ గౌతమ్ మాతృభాషను మరవక పోవడం చెప్పుకోతగ్గ విశేషం.\nఇప్పుడు కూడా అతడు తెలుగు చందమామను క్రమం తప్పకుండా చదువుతాడు.\n\n**స్పెల్లింగ్ మేధావులు!**\n\nవాషింగ్టన్లో గత జూన్ మాసంలో 77వ నేషనల్ 'స్పెల్లింగ్ బీ' పోటీ\nనిర్వహించారు. కాలరాడోలో 8వ తరగతి చదువుతూన్న\nభారతీయ సంతతికి చెందిన అక్షయ్ బుద్ధిగ\nద్వితీయ స్థానంలో వచ్చాడు. ఒకే ఒక పదం\nతగ్గడంతో అతడు ప్రథమ స్థానాన్ని పధ్నాలు\nగేళ్ళ డేవిడ్ టిడ్మార్కు వదులుకోవలసి\nవచ్చింది. ప్రథమ బహుమతి 12,000\nఅమెరికన్ డాలర్లు.\n\n20 0 2లో జరిగిన ఇదే పోటీలో అక్షయ్\nఅన్నయ్య ప్రత్యూష్ ఛాంపియన్ గా వచ్చాడు.",
            "book_page_end": 33,
            "story_id": "2004_09_10",
            "raw_genre_backup": "సమకాలీన వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకులకు కథల పోటీ",
            "book_page_start": 34,
            "pdf_page_start": 34,
            "pdf_page_end": 34,
            "author": "చందమామ బృందం",
            "genre": "కథా ప్రారంభం",
            "moral": "చందమామ బృందం",
            "keywords": [
                "కథల పోటీ",
                "దొంగతనం",
                "బీరువా",
                "తాళం చెవి",
                "ముగింపు"
            ],
            "characters": [
                "కృష్ణకుమార్",
                "రాంకుమార్"
            ],
            "locations": [
                "చందమామ బృందం"
            ],
            "content": "ఈ కింది కథను చదవండి:\n\nకృష్ణకుమార్కు రాంకుమార్ దారిలో తారసపడ్డాడు. “మూడు\nరోజులు మీ ఇంట్లో దొంగతనం జరిగిందని విన్నాను. నిజమేనా?”\nఅని అడిగాడు కృష్ణకుమార్. “అవును,” అన్నాడు రాంకుమార్.\n\"అంటే, దొంగలు ఇనుపబీరువాను పగలగొట్టడం ఒక్కరోజు కూడా\nనీ చెవినిపడలేదా?” అని అడిగాడు కృష్ణకుమార్. “వాళ్ళు\nబీరువాను పగలగొట్ట లేదు. నా దిండు కింద దాచిన తాళం\nచెవిని లాక్కుని వెళ్ళి, బీరువాను తెరిచారు,” అన్నాడు\nరాంకుమార్.\n\n“అంటే మూడు రోజులూ తాళం చెవిని ఒకేచోటి నుంచి**\nతీసుకున్నారన్నమాట! చాలా విచిత్రంగా వుందే,\" అన్నాడు కృష్ణకుమార్.\n\"కాదు కాదు. నేను తాళంచెవిని ఒకేచోట దాచలేదు,\" అన్నాడు రాంకుమార్.\n“మరెక్కడ పెట్టావు?” అని అడిగాడు కృష్ణకుమార్ ఆతృతగా.\n\"తాళం చెవిని ఒక చోటినుంచి మరొక చోటికి మారుస్తూవచ్చాను. అయితే,...”\nరాంకుమార్ మాటను పూర్తిచేసి కథకు చక్కని ముగింపు రాసేముందు ఈ కింది విషయాలను\nగుర్తుంచుకోండి.\nఅసలు రాంకుమార్ ఇచ్చిన వివరణ ఏమిటి?\nఅతడు ఎందువల్ల దొంగలను పట్టుకోలేక పోయాడు?\nఈ విషయంలో కృష్ణకుమార్, రాంకుమార్కు ఇచ్చిన సలహా ఏమిటి?\n100-150 మాటలతో కథకు ముగింపురాసి మాకు పంపండి. కవరు మీద 'కథల పోటీ'కి\nఅని రాయండి. కింది కూపన్ను తప్పక జతచేయండి.",
            "book_page_end": 34,
            "story_id": "2004_09_11",
            "raw_genre_backup": "కథా ప్రారంభం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 11,
        "author_counts": {
            "సంపాదకుడు : విశ్వం": 1,
            "ఎస్.కె. సుల్తానా": 1,
            "కోనేనాగవెంకట ఆంజనేయులు": 1,
            "వసుంధర": 1,
            "చందమామ బృందం": 5,
            "మంజుభారతి (ఆధారం)": 1,
            "జి.సి. జీవి తీక్ష": 1
        },
        "genre_counts": {
            "వ్యాసం": 1,
            "కథా ముగింపు": 1,
            "నీతి కథ": 3,
            "ధారావాహిక": 1,
            "బేతాళ కథ": 1,
            "జీవిత చరిత్ర / వ్యాసం": 1,
            "చారిత్రక వ్యాసం": 1,
            "సమకాలీన వ్యాసం": 1,
            "కథా ప్రారంభం": 1
        }
    }
}