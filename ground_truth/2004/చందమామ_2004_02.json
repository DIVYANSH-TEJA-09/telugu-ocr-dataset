{
    "book_id": "చందమామ_2004_02",
    "stories": [
        {
            "title": "భూమిని కాపాడుకుందాం!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "పర్యావరణ సమతౌల్యాన్ని రక్షించుకుంటూ, దాని ద్వారా భూమిని కాపాడుకోవడం మన కర్తవ్యం!",
            "keywords": [
                "భూకంపం",
                "ప్రకృతి వైపరీత్యం",
                "పర్యావరణం",
                "కాలుష్యం",
                "నగరీకరణ"
            ],
            "characters": [
                "మానవులు"
            ],
            "locations": [
                "మలేసియా",
                "ఇరాన్",
                "బామ్ నగరం"
            ],
            "content": "నూతన సంవత్సర శుభారంభ వేడుకలు సద్దు మణగక ముందే, మలేసియాలో భూకంపం\nఅనే వార్త కలవర పెట్టింది. అంతకు ఒకవారం ముందు ఇరాన్లో భయంకరమైన భూకంపం\nఏర్పడి అతిప్రాచీన బామ్ నగరాన్ని నేలమట్టం చేసి 50,000 మంది ప్రాణాలను పొట్టన\nపెట్టుకున్నది.\n\nభూకంపం ఒక ప్రకృతి వైపరీత్యం. దానిని అడ్డుకునే శక్తి మానవమాత్రులకు లేదు. అయితే,\nఅది రాకుండా తగు జాగ్రత్తలు తీసుకోవడం మన చేతుల్లో ఉంది.\n\nమానవ శరీరాన్ని కప్పి ఉంచే చర్మం చాలా ప్రధానమైనదని మనకు తెలుసు. అసంఖ్యాకమైన\nసూక్ష్మరంధ్రాల ద్వారా, శారీరక ఉష్ణోగ్రతను కాపాడడం; స్వేద బిందువులను వెలువరించడం\nమొదలైన పనులు అది చేస్తుంది. సూక్ష్మరంధ్రాలు మూసుకు పోతే, మొటిమలు, పుళ్ళు\nలాంటి ఇబ్బందులు తలెత్తుతాయి!\n\nఅదే విధంగా, పెరుగుతూన్న జనాభా కారణంగా నగరీకరణ పెరుగుతున్నది. భూగర్భ\nజలాల కోసం, చమురు కోసం భూమి పైపొరనుతూట్లు పొడవడం వల్ల సమతౌల్యం దెబ్బతింటు\nన్నది. భూగర్భంలో కొన్ని అవాంఛనీయమైన మార్పులు చోటు చేసుకోవడంతో, భూగర్భంలో\nకదలికలు ఏర్పడతాయి. వాటి కారణంగానే ఉపరితలంలో భూకంపాలు ఏర్పడతాయి.\n\nవీటికి తోడు మనిషి భూమి ఉపరితలంలోనూ, భూగర్భంలోనూ ప్రయోగాల పేరిట\nరకరకాల విస్ఫోటనాలు ప్రయోగిస్తున్నాడు. వీటి కారణంగా పర్యావరణం కలుషితమవుతోంది.\nనదుల కాలుష్యం రోజురోజుకూ ఎక్కువవుతోంది. మనం ప్రకృతిని నిర్లక్ష్యం చేయడం వల్ల, వాటి\nపర్యవసానాలు ఎలాంటి ముందు హెచ్చరికలు లేకుండా మన మీద హఠాత్తుగా విరుచు\nపడి నానా బీభత్సం సృష్టిస్తున్నాయి.\n\nఒక విధంగా, విలాసాల కోసం, వసతుల కోసం మనిషిలోని దురాశే ప్రకృతి ఉపద్రవాలకు\nకారణం అని చెప్పవచ్చు. పర్యావరణ సమతౌల్యాన్ని రక్షించుకుంటూ, దాని ద్వారా భూమిని\nకాపాడుకోవడం మన కర్తవ్యం!",
            "book_page_end": 5,
            "story_id": "2004_02_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "అపూర్వ కరుణ!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "చారిత్రక గాథ",
            "moral": "చిన్ననాటి కరుణ, దయ కలిగిన మనస్సు గొప్ప వ్యక్తిత్వాన్ని రూపొందిస్తుంది.",
            "keywords": [
                "జోసెఫ్ మాజినీ",
                "కరుణ",
                "దేశభక్తి",
                "పేదరికం",
                "ఇటలీ"
            ],
            "characters": [
                "జోసెఫ్ మాజినీ",
                "జోసెఫ్ తల్లి",
                "బిచ్చగాడు"
            ],
            "locations": [
                "ఇటలీలోని ఒక నగరం"
            ],
            "content": "వీధిలో బిచ్చగాడు కనిపిస్తే, ‘అయ్యోపాపం’\nఅనుకుని జేబులో చిల్లర డబ్బులు తీసి\nవేస్తాం. ఆ తరవాత దానిని గురించి మరి\nచిపోతాం. అంతే కదా? అయితే, ఒక\nఆరేళ్ళ కుర్రాడు ఒక బిచ్చగాణ్ణి చూసి\nఏంచేశాడో చూడండి:\n\nఇటలీలోని ఒక నగరంలో ఆ కుర్రాడు\nవాడి తల్లితో కలిసి నడిచి వెళుతున్నాడు. చిరిగిన\nబట్టలతో ఒక బిచ్చగాడు బిచ్చమెత్తుకోవడం\nవాడి కంటబడింది. అలాంటి దృశ్యాన్ని ఆ పసి\nవాడు అంతకు ముందెన్నడూ చూడలేదు.\nవెంటనే పరిగెత్తుకుపోయి తన చేతులతో ఆ\nబిచ్చగాణ్ణి కావిలించుకున్నాడు. ఆ తరవాత అతడి స్థితికి జాలిపడి ఆ బిచ్చగాడికి\nడబ్బులివ్వమని తల్లిని వేడుకున్నాడు.\n\nబిచ్చకాడు, పిల్లవాడి చల్లని మనసును చూసి, కన్నీళ్ళపర్యంతమైపోయి, ఆ\nతల్లితో, “అమ్మా, మీ బిడ్డ మామూలు బిడ్డ కాదు; మహాత్ముడు. అతడు పెరిగి\nపెద్దవాడై, దేశానికి ప్రజలకు ఎన్నో మంచిపనులు చేయగలడు. అతన్ని జాగ్రత్తగా\nచూసుకో తల్లీ,\" అన్నాడు.\n\nఆ బిచ్చగాడి మాటలు అక్షరాలా నిజమయ్యాయి. ఆ పసివాడు పెరిగి పెద్ద\nయ్యాక కరుణాముర్తిగా పేరుగాంచాడు. పేదప్రజల దైన్యస్థితిని మార్చడానికి\nఎంతగానో కృషిచేశాడు.\n\nఆయన గొప్ప దేశభక్తుడిగా కూడా పేరుతెచ్చుకున్నాడు. తన హృదయాన్ని\nతెరిచిచూస్తే, అందులో 'ఇటలీ' అని రాసివుంటుంది అని అతడు తరచూ\nగొప్పగా చెప్పుకునేవాడు. ఆయన జీవితాన్నే తన దేశం కోసం త్యాగం చేశాడు.\nఆయన మరెవరోకాదు. ఇటలీకి చెందిన సుప్రసిద్ధ దేశభక్తుడు జోసెఫ్ మాజినీ.",
            "book_page_end": 7,
            "story_id": "2004_02_02",
            "raw_genre_backup": "చారిత్రక గాథ",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "నత్కీరుడి చమత్కారం",
            "book_page_start": 8,
            "pdf_page_start": 8,
            "pdf_page_end": 12,
            "author": "చందమామ బృందం",
            "genre": "జానపద కథ",
            "moral": "అహంకారం, డబ్బు ఆడంబరం కన్నా నిజమైన ప్రతిభ, వినయం గొప్పవి. ప్రతిభావంతులతో గొడవ పడటం అగౌరవానికి దారి తీస్తుంది.",
            "keywords": [
                "నత్కీరుడు",
                "కీర్తికాముకుడు",
                "అహంకారం",
                "చమత్కారం",
                "ప్రతిభ"
            ],
            "characters": [
                "నత్కీరుడు",
                "కీర్తికాముకుడు",
                "సునగరి",
                "శుభాకరుడు",
                "గ్రామాధికారి"
            ],
            "locations": [
                "చింతాపురం",
                "పట్నం"
            ],
            "content": "చింతాపురంలో నత్కీరుడనే మహాపండితు\nడుండేవాడు. ఆయన ఎంతటి క్లిష్టమైన\nవిషయాన్నయినా, అరటిపండు వలిచినట్లు\nచెప్పగలడని పేరు. చమత్కారంగా మాట్లాడ\nడంలో, ఆయనకున్న ప్రజ్ఞ గురించి గ్రామ\nస్థులు కథలు కథలుగా చెప్పుకుంటారు.\nసకలశాస్త్ర పారంగతుడైనా, వినయంలోనూ\nతనకుతనే సాటి అయిన నత్కీరుడంటే\nగ్రామస్థులందరికీ ఎంతో గౌరవం.\n\nఇలావుండగా, ఆ ఊరుకు కొత్తగా\nకీర్తికాముకుడనే భాగ్యవంతుడువచ్చాడు.\nతనకురాని విద్యలేదని ఆయనకు మిడిసి\nపాటు. తన గురించిన పొగడ్తలువివడం,\nఆయనకు ఎంతో ఇష్టం. అందుకోసం\nఆయన డబ్బు ఖర్చుచేయడానికి కూడా\nవెనుకాడడు. పట్నంలో తననెవరూ పట్టించు\nకోవడంలేదని, ఆయన తన నివాసం\nపల్లెటూరికి మార్చాడు. అక్కడే లంకంత\nఇల్లూ, వందెకరాల మాగాణీ కొన్నాడు.\n\nకీర్తికాముకుడి గురించి తెలుసుకున్న\nకొందరు స్వార్థపరులు ఆయనచుట్టూచేరారు.\nనిత్యం ఆయనను పొగడ్తలతో ముంచెత్తుతూ\nతమ అవసరాలకు డబ్బు సంపాదించు\nకోవడం వృత్తిగా చేసుకున్నారు. దాంతో\nకీర్తికాముకుడికి చింతాపురం విపరీతంగా\nనచ్చేసింది. అక్కడ ఆయనకు రోజులు\nసంతోషంగా గడిచిపోతున్నాయి.\n\nకీర్తికాముకుడి భార్య సునగరి పట్నంలో\nపుట్టి పెరిగింది. ఆమెకు పల్లెటూరు నచ్చలేదు.\nఅటుపైన, భర్త పొగడ్తల కోసం చేస్తున్న\nవృథాఖర్చులు, ఆమెను మరింతగా కలవర\nపెట్టాయి. అందుకని ఆమె, పట్నంలోవున్న\nతన తమ్ముడు శుభాకరుడికి వెంటనే బయ\nల్దేరిరావలసిందిగా కబురుపెట్టింది.\n\nఆ ప్రకారం చింతాపురం వచ్చిన శుభా\nకరుడు త్వరలోనే అక్కడి పరిస్థితి ఆకళింపు\nచేసుకున్నాడు. వయసులో తనకంటే పెద్ద\nవాడైన బావగారిని మందలించడం బాగుండ\nదని, ఆయనకు నచ్చచెప్పే ఉపాయం\nకోసం ఎంతగానో ఆలోచించాడు. చివరకు\nఆయనను పొగడ్తలతోనే గెలవాలనుకుని,\nఒకరోజున ఆయనతో, “బావా! ఏ దేశానికైనా\nగ్రామాలే పట్టుగొమ్మలు. గ్రామంలో స్థిర\nపడాలన్న నీ నిర్ణయాన్ని నేను మెచ్చుకో\nకుండావుండలేకపోతున్నాను. ఐతే, వ్యవ\nసాయంలోకంటే వ్యాపారంలో అగ్రగణ్యు\nడివి గాబట్టి, నీవు పట్నానికి తిరిగివెళ్ళి\nవ్యాపారం కొనసాగించి, మన కుటుంబానికి\nమంచి లాభాల నార్జించి పెట్టవలసిందిగా,\nనిన్ను వేడుకుంటున్నాను. నీ ఆశయసాధన\nకోసం నేను చింతాపురంలో స్థిరపడి వ్యవ\nసాయం చేస్తూంటాను,” అన్నాడు.\n\nదీనికి కీర్తికాముకుడు ఏమాత్రము\nఅంగీకరించలేదు. ఆయన శుభాకరుడితో,\n“ఇక్కడ నాకు అపారమైన గౌరవం లభిస్తు\nన్నది. డబ్బు ఎంత సంపాదించినా, పట్నంలో\nఇలాంటి గౌరవం మాత్రం దొరకదు. నాకిక్కడే\nబాగుంది,” అని ఖచ్చితంగా చేప్పేశాడు.\n\nఈ సమాధానం శుభాకరుడు ఊహించ\nలేనిదేమీకాదు. ఆ కారణంగా అతడు ఏ\nమాత్రమూ తొణకక, “బావా! గ్రామాల్లో\nప్రజలు డబ్బుకు ప్రాముఖ్యాన్నివ్వరు.\nవారు ప్రతిభకు మాత్రమే పట్టంకడతారు.\nడబ్బు పుచ్చుకోకుండానే ప్రతిభావంతులైన\nకవులను, పండితులను, ఇతర కళాకారులను\nవారు అభిమానించి గౌరవిస్తారు. అలాంటి\nగౌరవం నత్కీరుడికి ఈ ఊళ్ళో లభిస్తున్నది.\nఇక్కడ నిన్ను పొగిడేవారందరూ, డబ్బు\nకోసమే పొగుడుతున్నారు!\" అంటూ చురక\nకూడా వేశాడు.\n\nఈ మాటలు కీర్తికాముకుడిలో పౌరుషాన్ని\nలేపాయి. అంతవరకూ నత్కీరుడంటే ఆయ\nనకూ గౌరవంవుంది. గ్రామస్థుల గౌరవం\nవిషయంలో నత్కీరుడు తనకు పోటీదారని\nతెలియగానే, \"డబ్బుతో ఎక్కడైనా ఏమైనా\nచేయవచ్చు. ఆ నత్కీరుడి చేతనే, నావంటి\nవాడు లేడనిపించుకుంటాను, చూడు!\"\nఅంటూ ఆయన, శుభాకరుడి వద్ద ప్రతిజ్ఞ\nలాంటిది చేశాడు.\n\nతర్వాత ఆయన, \"నేను మిమ్మల్ని\nడబ్బుతో సన్మానించాలనుకుంటున్నాను,”\nఅని నత్కీరుడికి కబురు పంపాడు.\n\n“సన్మానం దేనికి?” అని నత్కీరుడు బదులు\nప్రశ్న పంపాడు.\n\nఇలా జరుగుతుందని ఊహించని\nకీర్తికాముకుడు, \"సన్మానిస్తానంటే, దేనికని\nఅడిగే ఈ నత్కీరుడు అహంకారి అయుం\nడాలి లేదా పరమ మూర్ఖుడైనా కావాలి.\nఇలాంటివాడని తెలియక, ఈ గ్రామస్థులు\nఆయనను గౌరవించి, తమను తాము\nతక్కువ చేసుకుంటున్నారు. ఈ విషయం\nబయట పెట్టి, ఇక్కడ నా కీర్తి ప్రతిష్ఠలు\nమరింతగా పెంచుకుంటాను,” అని\nతిరస్కారంగా శుభాకరుడితో అన్నాడు.\n\n“బావా! అహంకారం, మూర్ఖత్వం నీవి.\nనీవు ఆయనను స్వయంగా కలుసుకో,\nఆయనను సన్మానించడానికి, నీకున్న అర్హతలు\nనిరూపించుకో,\" అంటూ శుభాకరుడా\nయనను మందలించాడు.\n\nఈ విధంగా, కీర్తికాముకుడు నత్కీరుడి\nఇంటికి వెళ్ళాడు.\n\nఇంటికి వచ్చిన ఆయనను నత్కీరుడు\nఎంతో అభిమానంగా ఆదరించి మర్యాదలు\nజరిపి వచ్చినపని అడిగాడు.\n\n“ప్రతిభకు పట్టంకట్టడానికి ప్రతిభేవుండ\nనవసరంలేదు. ప్రతిభావంతులను గౌరచించే\nసహృదయం నాకున్నది. మీకు సన్మానం\nచేయాలని, నాకోరిక. మీరు కాదన కూడదు,”\nఅంటూ వచ్చిన పని చెప్పాడు కీర్తికాముకుడు.\n\n“మీ ఆశయం మెచ్చుకోతగ్గది. అయితే,\nనాకున్న కాస్త ప్రతిభా పాండిత్యంలో\nమాత్రమే వున్నది. నన్ను సన్మానించేవారు\nపండితులైతేనే, నాకు సంతోషం. నా పాండి\nత్యంలో మీకు నచ్చిన అంశాలు చెప్పండి!\"\nఅన్నాడు నత్కీరుడు ఎంతో వినయంగా.\n\nకీర్తికాముకుడు, ఈ మాటలకు మనసులో\nనొచ్చుకున్నా బయటపడకుండా, \"ఆర్యా!\nకారణం గురించి మీకు మరీ అంత పట్టింపు\nవుంటే, తమరు నాగురించి నలుగురికి గొప్పగా\nచెప్పండి. కవులు, పండితులు తమకు\nసన్మానంచేసిన వారినిపొగిడే సంప్రదాయం\nపూర్వం నుంచీ వస్తున్నదే కదా!” అన్నాడు.\n\n\"సన్మానంకోసం కాకపోయినా నేను\nమిమ్మల్ని పొగడ గలను. ఏ అంశం చెప్పి\nమిమ్మల్ని పొగిడేది? ఏ అంశమూ లేదను\nకున్నా, కనీసం నాపొగడ్తవల్ల ఏమైనా ప్రయోజన\nముండాలి కదా?\" అని అడిగాడు నత్కీరుడు.\n\n\"పొగడ్తకింతగా ఆలోచించాలా? పట్నంలో\nవ్యాపారంలో ఎంతగానో రాణిస్తున్న నేను,\nనా సంపాదనను త్యాగంచేసి పల్లెటూరు\nవచ్చాను. అదే నా గొప్పతనం!” అన్నాడు\nకీర్తికాముకుడు.\n\n\"పొగడ్తలకోసమే ఇక్కడుండాలనుకునే\nవారివల్ల, ఈ గ్రామానికి ప్రయోజనం\nవుండదని నా అభిప్రాయం. మనిద్దరం\nఒకరినొకరు పొగడుకునే ఆలోచన మంచిది\nకాదు,\" అని నత్కీరుడు నిష్కర్షగా చెప్పి,\nకీర్తికాముకుణ్ణి పంపేశాడు.\n\nకీర్తికాముకుడికి చాలా కోపం వచ్చింది.\nఅప్పటినుంచీ ఆయన నత్కీరుడి మీద\nదుష్ప్రచారంచేయించసాగాడు. డబ్బుకాశ\nపడి కొందరు గ్రామస్థులు, నత్కీరుడు అహం\nకారి అనీ, సన్మానం చేస్తానన్న కీర్తికాము\nకుణ్ణి అవమానించి పంపాడనీ, గ్రామంలో\nఅందరికీ చెప్పసాగారు. ఆ మాటలుకొందరు\nనమ్మారు, కొందరు నమ్మలేదు. నత్కీరుడు\nమాత్రం ఈ ప్రచారాన్ని బొత్తిగా పట్టించుకోలేదు.\n\nఅయితే, వారం రోజులుగడిచే సరికి,\nనత్కీరుడికి చెరువుకు స్నానానికి పోయినప్పుడు\nమెట్లమీద కాలుజారి పడడంతో, కాలు\nదెబ్బతిని పదిరోజుల పాటు మంచం మీద\nవుండవలసివచ్చింది.\n\nకీర్తికాముకుడు పరమ సంతోషంతో దీనిని\nచక్కని అవకాశంగా తీసుకుని, “ నేను\nఅన్నీ మంచిపనులే చేస్తాను కాబట్టి, నాకు\nదైవానుగ్రహంవుంది. నా పట్లతప్పుగా ప్రవ\nర్తించినవారిని భగవంతుడు శిక్షిస్తూంటాడు.\nనత్కీరుడి విషయంలో ఇప్పుడు జరిగిందదే!”\nఅంటూ తన అనుచరుల ద్వారా మళ్ళీ\nప్రచారంచేయించాడు.\n\nదీనికి నత్కీరుడు నొచ్చుకున్నాడు.\nఆయన గ్రామాధికారిని కలుసుకుని, “నేను\nఅహంకారినని ప్రచారం జరిగితే పట్టించు\nకోలేదు. ఎందుకంటే, నా గురించి ఎవరిష్టం\nవచ్చినట్లు వారనుకోవచ్చు. కానీ నాకు జరి\nగిన ప్రమాదం భగవంతుడు నా కిచ్చిన శిక్ష\nఅంటే మాత్రం నేనొప్పుకోను. నేను తప్పు\nచేసిందీ లేనిదీ విచారణచేసి నిర్ణయించ\nవలసిందిగా, మిమ్మల్ని వేడుకుంటున్నాను,\"\nఅన్నాడు.\n\nనత్కీరుడంటే గౌరవమున్న గ్రామాధికారి\nవెంటనే, ఈ విషయమై విచారణ ప్రారంభిం\nచాడు. విచారణ గ్రామదేవత ఆలయం\nముందు జరుగుతుంది. సాక్ష్యంచెప్పేవాళ్ళు\nనిజంచెబుతున్నారా, లేదా అన్నది గ్రామ\nదేవత, తన పూజారినోట పలికిస్తుందన్నది\nగ్రామస్థుల నమ్మకం. అందువల్ల, నత్కీరుడు,\nకీర్తికాముకుణ్ణి అవమానించాడని అబద్ధం\nచెప్పడానికి ఒక్కరు కూడా ముందుకు\nరాలేదు.\n\nకీర్తికాముకుడు కూడా, “నాపట్ల తప్పు\nచేసినవారికి కీడు జరుగుతుందనడానికి,\nఇప్పటి వరకూ ఎన్నో నిదర్శనాలున్నాయి.\nనత్కీరుడికి చెరువు దగ్గర ప్రమాదం జరగ\nడంతో, నా పట్ల తప్పుచేసివుంటాడని నేను\nనమ్మాను. పాపపుణ్యాలు ఆ భగవంతు\nడికెరుక!” అని తప్పించుకోజూశాడు.\n\nదానితో గ్రామాధికారి విషయాన్ని\nచూచాయగా ఆకళింపు చేసుకోగలిగాడు.\nఅందుకని, ఆయన కీర్తికాముకుడితో,\n“మీ మాటల్లో ఎంతనిజమున్నదీ తెలుసుకు\nనేందుకు కూడా గ్రామదేవత సాయాన్ని కోర\nవలసివుంటుంది!\" అన్నాడు.\n\nఅయితే, నత్కీరుడు వెంటనే, “కీర్తికాము\nకుడి మాటల్లో నిజమున్నదని, నేనూ\nనమ్ముతున్నాను. ఆయన ఎంతగా అడి\nగినా, నేను పొగడకపోవడమేకాక, ఆ సంగతి\nపదిమందికీ చెప్పకపోవడమే, నేను చేసిన\nతప్పయివుండవచ్చు. అందుకే భగవంతుడు\nనన్ను శిక్షించి వుంటాడని, నేనూ నమ్ముతు\nన్నాను! ఇక గ్రామదేవతను అర్థించవలసిన\nఅవసరమేముంది?\" అన్నాడు.\n\nఈ మాటలకు గ్రామాధికారితో సహా\nఅక్కడున్న వారందరూ ఫక్కున నవ్వారు.\nకీర్తికాముకుడికి చచ్చేటంత అవమాన\nమయింది. ప్రతిభావంతులతో గొడవ\nపెట్టుకోవద్దని బావమరిది చేసిన హెచ్చరిక\nచెవినిపెట్టనందుకాయన పశ్చాత్తాపపడి,\nవ్యవసాయాన్ని శుభాకరుడికి అప్పచెప్పి,\nతను తిరిగి పట్నం వెళ్ళిపోయాడు.\n\nఅయితే, చింతాపురం గ్రామస్థులు తర\nచుగా చెప్పుకునే, నత్కీరుడి చమత్కారం\nగురించిన కథల్లో మాత్రం, ఆయన శాశ్వ\nతస్థానాన్ని సంపాదించుకున్నాడు.",
            "book_page_end": 12,
            "story_id": "2004_02_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ, సీరియల్",
            "moral": "జీవితంలో అనుభవం లేని యువకులకు అహంకారం పనికిరాదు. గురువుల/పెద్దల మాట వినడం క్షేమకరం.",
            "keywords": [
                "భల్లూక మాంత్రికుడు",
                "కాళీవర్మ",
                "జితకేతరాజు",
                "జీవగుప్తుడు",
                "సింహాసనం"
            ],
            "characters": [
                "భల్లూక మాంత్రికుడు",
                "కాళీవర్మ",
                "జీవగుప్తుడు",
                "జితకేతరాజు",
                "దుర్ముఖుడు",
                "తలారి",
                "దుర్ముఖుడి ఆశ్వికులు"
            ],
            "locations": [
                "చంద్రశిలానగరం",
                "దిరిసెనవనం",
                "మామిడితోట"
            ],
            "content": "[జలపాతం వెనక నుంచి వచ్చిన భల్లూకమాంత్రికుడు, కాళీవర్మ సాహసాన్ని గొప్పగా మెచ్చుకున్నాడు. ఆ\nసమయంలో అక్కడికి జితకేతరాజు మంత్రి భటులతో వచ్చాడు. మాంత్రికుడు, అతణ్ణి హడలగొట్టి,\nతలారి ఎనుబోతు మీద ఎక్కించి, అందరినీ వెంటనే నగరానికి బయలుదేరమని ఆజ్ఞాపించాడు.\nఅది సహించని కాళీవర్మ కోపంకొద్దీ మాంత్రికుడిపై కత్తిదూశాడు.\nతరవాత-]\n\nభల్లూకమాంత్రికుడు ఒక క్షణకాలం కాళీ\nవర్మ మాటలకు నివ్వెరపోయి, అక్కడ వున్న\nవాళ్ళందరి కేసీ పరీక్షగా చూశాడు. మంత్రి\nజీవగుప్తుడు తప్ప, మిగతా వాళ్ళందరూ\nఇంకా భయకంపితులయ్యేవున్నారు. జీవ\nగుప్తుడు తానెక్కివున్న ఎనుబోతును అది\nలించి కాళీవర్మను సమీపించబోతున్నంతలో,\nభల్లూకమాంత్రికుడు, అతణ్ణి ఆపి, \"ఓయీ,\nమంత్రీ! ఇప్పుడు నువ్వు వేయబోతున్న పథకం\nఏమిటి? కాళీవర్మను నా మీదికి ఉసికొల్ప\nజూస్తున్నావా?” అని అడిగాడు.\n\nఆ ప్రశ్నతో మంత్రి జీవగుప్తుడు వెలవెల\nపోతూ, \"అయ్యా, భల్లూకమాంత్రికా! తమ\nలాంటి మహామాంత్రికుల ఆజ్ఞల్ని శిరసావ\nహించటం క్షేమమని, నేనీ యువకుడికి చెప్ప\nబోతున్నాను,” అన్నాడు.\n\nఆ జవాబుకు భల్లూకమాంత్రికుడు చిన్నగా\nనవ్వి, “నువ్వనే యువకుడు కాళీవర్మే త్వరలో\nమీ అందిరికీ ఆజ్ఞలివ్వబోతున్నాడు, జాగ్రత్త!”\nఅని, ఇంకా కత్తి దూసి కోపంగా తన కేసి\nచూస్తున్న కాళీవర్మతో, “కాళీవర్మా, తొందర\nపడకు! నీవు అంతగా జీవితానుభవంలేని\nవాడివి. ఇప్పటి స్థితిలో నీ దారిన నువ్వూ,\nనాదారిన నేనూ వెళ్ళిపోతే, ఆ తరవాత జరగ\nనున్నదేమిటో ఆలోచించావా?” అన్నాడు.\n\n“దాన్ని గురుంచి అంతగా ఆలోచించ\nవలసిందేమీలేదు. నువ్వు తిరిగి జలపాతం\nవెనకవున్న గుహలోకి పోతావు; నేను మా గ్రామం\nచేరి వ్యవసాయం చేసుకుంటూ ప్రశాంతంగా\nజీవితం సాగిస్తాను,” అన్నాడు కాళీవర్మ.\n\n“నువ్వెంత గొప్ప ధైర్యశాలివో, అంత\nఅమాయకుడివన్నమాట!\" అని భల్లూక\nమాంత్రికుడు మంత్రి జీవగుప్తుడితో, \"ఓయీ,\nమంత్రీ! కాళీవర్మ తన గ్రామం చేరింతరవాత,\nఅతణ్ణి పట్టి తెచ్చేందుకు ఎంతమంది\nసైనికుల్ని పంపాలని రాజుకు సలహా ఇవ్వ\nబోతున్నావో దాచకుండా చెప్పు? నీ మనసులో\nమెదిలే ఆలోచనలు నేను స్పష్టంగా గ్రహిం\nచగలను. అబద్ధం ఆడావో నిన్నిక్కడే, ఈ\nక్షణమే ఆ కాలిన ఎండు మానులా నిలువునా\nభస్మం చేయగలను,” అంటూ మంత్రదండం\nపైకెత్తాడు.\n\nజీవగుప్తుడు ప్రాణభయంతో వణికి\nపోతూ, “నా ఆలోచనలేవో తమరు పసిగట్టారు.\nగనక, నేను దాచి ప్రయోజనం లేదు. జితకేత\nరాజుగారి ఉప్పు తింటున్న నేను, ఆయన\nక్షేమం కోరి, ఆ కాళీవర్మను హతమార్చాలని\nసలహా ఇవ్వక తప్పదు గదా?\" అన్నాడు.\n\nభల్లూకమాంత్రికుడు మంత్రదండాన్ని\nగట్టిగా నేలకు తాటించి, “విన్నావా, కాళీ?\nఇక నీకీ చంద్రశిలానగర రాజ్యంలో భద్రత\nలేదు,” అన్నాడు.\n\nకాళీవర్మకు ఆ మాటలతో తన విషమ\nస్థితి అర్థమైపోయింది. అంత గొప్ప సైన్యం\nగల జితకేతరాజును తాను ఒంటరిగా గాని\nలేక కొంతమంది అనుచరుల సహాయంతో\nగాని ఎదిరించి నిలబడటం దుర్లభం. జిత\nకేతుడి సింహాసనాన్ని తాను ఆక్రమించు\nకోగలగటమో, అది సాధ్యం కాకపోతే దేశం\nవిడిచి పోవటమో తాను చేయవలసి వున్నది .....\n\nకాళీవర్మ ఇలా ఆలోచిస్తూ, కత్తిని ఒరలో\nపెట్టి, భల్లూకమాంత్రికుడితో, \"గురూ,\nతమరు చెప్పింది నిజం! నా క్షేమం సంగతి\nనా కన్న, నన్ను పెంచి పెద్ద చేసిన బలభద్రు\nడనే నౌకరుకూ, మీకూ ఎక్కువ తెలిసినట్టు\nన్నది. ఇప్పుడేం ఆజ్ఞ!\" అన్నాడు.\n\nభల్లూకమాంత్రికుడు, తనమంత్రదండంతో\nకాళీవర్మ భుజాన్ని తాకి, “కాళీ, నీ అదృష్ట\nదేవతే నిన్ను ప్రోత్సహించి, నన్ను గురు\nవుగా సంబోధించమని చెప్పింది, భేష్! నీకు\nనేనిచ్చేవి ఆజ్ఞలు కావు, సలహాలు! ఇప్పుడు\nమనమందరం నగరానికి పోతున్నాం. ఆ\nజితకేతరాజు దర్పం ఏపాటిదో చూడాలి.\nఓయీ, మంత్రి జీవగుప్తా! నేను ఆ ఎను\nబోతు వాహనాన్ని అధిరోహించబోతున్నాను.\nనువ్వు ముందుండి, దాని ముక్కుతాళ్ళు\nపట్టుకుని నగరం కేసి దారి తియ్యి,” అన్నాడు.\n\nమంత్రి జీవగుప్తుడు మారుమాట్టాడ\nకుండా ఎనుబోతు మీదినుంచి దిగి, దాని\nతాళ్ళు పట్టుకున్నాడు. భల్లూకమాంత్రికుడు\nఎనుబోతు మీద కూర్చుని, చుట్టూవున్నవాళ్ళ\nకేసి ఓమారు చూసి, “ఈ ఎనుబోతు చాలా\nకాలం కిందట, ఈ లోకంలో దారి తప్పిన ఒక\nయమకింకరుడి వాహనం. ఈ మాట నమ్మని\nవాళ్ళు మీలో ఎవరైనా వున్నారా?” అని\nఅడిగాడు.\n\nఎవరూ ఆ మాట కాదనలేదు గాని, తలారి\nమాత్రం ఏదో గొణుక్కున్నాడు.\n\nభల్లూకమాంత్రికుడు తన మంత్రదండాన్ని\nఎనుబోతు తలమీద ఒకసారి తాకించి,\n“కింకరా! క్షుద్రమానవుడి చేతబడి, పుట్టుకతో\nఅబ్బిన అపూర్వ శక్తులు పోగొట్టుకున్నానని\nసంశయిస్తున్నావా? అదేం లేదు. ఏదీ, భూమి\nమీది నుంచి ఒకటి రెండు గజాల ఎత్తున\nగాలిలోకి లేచి, నగరం కేసి కొద్ది దూరం\nప్రయాణం చెయ్యి,” అన్నాడు.\n\nఆ వెంటనే ఎనుబోతు ముక్కుపుటాల\nనుంచి బుస్సుమంటూ తుఫాను వేగంతో\nగాలి వదిలి, తల పైకెత్తి కర్ణకఠోరంగా అరిచి,\nనేలమీది నుంచి అలవోకగా గాలిలోకి లేచి,\nనగరం కేసి బయలుదేరింది. ఎనుబోతు\nఅలా పైకి లేచే సమయంలో దాని ముక్కు\nతాళ్లను జారవిడిచిన మంత్రి జీవగుప్తుడు,\nపడుతూ లేస్తూ దాని కేసి పరిగెత్తసాగాడు.\n\nభల్లూకమాంత్రికుడు\nకొంతదూరం\nపోయి ఎనుబోతును నేలకు దించి మంత్రి\nదాని తాళ్ళు పట్టుకోగానే, వెనక వస్తున్న\nవాళ్ళ కేసి చూసి, \"ఎంతటి మహామంత్రికి,\nఎలాంటి దుర్గతి పట్టిందో చూశారా?” అన్నాడు.\n\nఅప్పటివరకూ ఈ జరిగినదానినంతా\nమౌనంగా చూస్తూ గుర్రంమీద కూర్చుని\nవున్న కాళీవర్మ, మాంత్రికుణ్ణి సమీపించి,\n\"మిమ్మల్ని నేను గురువుగా భావిస్తున్నాను.\nఅట్లని నాకు ఇష్టంలేని ఆజ్ఞలన్నిటికీ తల\nఒగ్గుతాననుకోకండి, మీరు నిజంగానే ఆ\nదుష్టుడైన జితకేతరాజును శిక్షించబోతు\nన్నారా?\" అని అడిగాడు.\n\n“గురుశిష్యులన్న తరవాత, గురువు,\nశిష్యుడికి మేలు చేకూర్చే ఆజ్ఞలే ఇస్తాడు.\nఅది సరే, నీకు జితకేతరాజు సింహాసనం\nఆక్రమించాలని వున్నదా?\" అని అడిగాడు\nభల్లూకమాంత్రికుడు.\n\n“నాకు అలాంటి దురాశ లేదు. నేను\nకోరేదల్లా ఆ రాజు నిర్దోషుల్ని శిరశ్ఛేదం లాంటి\nఅమానుష శిక్షలకు పాలు చేయకుండా\nవుండటం,” అన్నాడు కాళీవర్మ.\n\n“ప్రయత్నించి చూస్తాను, కాళీ! కాని,\nపుట్టుకతోనే సింహాసనానికి వారసులయ్యే\nజితకేతరాజులాంటివాళ్ళు, ఒక పట్టాన\nమారరు. అవునా, మంత్రీ?” అన్నాడు భల్లూక\nమాంత్రికుడు.\n\n“మహాగొప్పగా సెలవిచ్చారు, మాంత్రి\nకులు!” అన్నాడు మంత్రి జీవగుప్తుడు.\n\nతరవాత అందరూ నగరం కేసి కొంత\nదూరం ప్రయాణించాక, ఇద్దరు ఆశ్వికులు\nవేగంగా వాళ్ళ ముందుకు వచ్చి, దారిని\nఅటకాయిస్తూ, “ఎనుబోతు మీద సన్యాసిని\nఎక్కించి, పట్టుదుస్తులూ, చెవికి బంగారు\nకుండలాలూ ధరించిన మనిషి, ముందుండి\nదారి తీయడమేమిటి? ఆ నల్లగుడ్డలతో,\nపిశాచిలాగావున్నవాడు పంచకళ్యాణి లాంటి\nఅద్భుతమైన గుర్రం ఎక్కి సవారీ చేయ\nటమా? ఎవరు మీరు?\" అన్నారు పళ్ళు\nకొరుకుతూ.\n\nభల్లూకమాంత్రికుడు పెద్దగా నవ్వి, ఆశ్వి\nకులతో, “మీరు జితకేత రాజు సైనికులు\nకాదన్నమాట; అందువల్లే మమ్మల్ని పోల్చుకో\nలేకపోయారు. మేం ఎవరమో మరిచిపోయి,\nఆ సంగతి తెలుసుకునేందుకు ఆ కనబడే\nనగరం పోతున్నాం,” అన్నాడు.\n\n“ఈ వేళాకోళం మాటలు కట్టిపెట్టు.\nమేం ఎవరమో తెలుసా? ఉదయగిరి రాజైన\nదుర్ముఖుడి సైనికులం. ఇప్పుడే దిరిసెనవనం\nలోకి పోయి వస్తున్నాం. అక్కడ కాళీవర్మ\nఅనేవాడు గాని, వాడి శవంగాని కనిపించ\nలేదు. అన్న మాట తప్పినందుకు జితకేత\nరాజు మీదికి, మా రాజుగారు దాడి రాబోతు\nన్నారు,” అన్నారు దుర్ముఖుడి ఆశ్వికులు.\n\n“అయితే, ఈ సంగతులన్నీ మాకు మనవి\nచేయటమెందుకు? ఇక దారి తొలిగి, మీ\nదారినమీరు పొండి,\" అన్నాడు భల్లూకమాంత్రి\nకుడు కోపంగా.\n\nఅంతలో దుర్ముఖుడి ఆశ్వికుల్లో ఒకడు\nతలారి కేసి ఆశ్చర్యంగా చూస్తూ, “నువ్వు\nదిరిసెన చెట్ల తోపులో వుండే జితకేతరాజు\nతలారివి కాదా?\" అన్నాడు హేళన చేస్తున్నట్టు\nవికవికమని నవ్వుతూ.\n\nఅప్పటికే తానేదో నలుగురిలో నవ్వుల\nపాలయ్యానని బాధపడుతున్న తలారి పళ్లు\nకొరుకుతూ గండ్రగొడ్డలిని పై కెత్తి, “ఒరే,\nపొగరుబోతా! నేనెవరైనదీ తెలిసీ అవహేళన\nచేస్తున్నావా? అదుగో, ఆగుర్రం మీదవున్న.\nపెడతల శవాన్ని చూశావా? నీకూ ఆ గతి\nపట్టిస్తాను,” అన్నాడు.\n\nఆ జవాబు విని కాళీవర్మ ఉత్సాహం\nకొద్దీ గుర్రాన్ని తలారి దగ్గిరకు పరిగెత్తించి,\nకత్తితో అతడి భుజాన్ని తట్టి, “కుక్క కాటుకు\nచెప్పుదెబ్బలాంటి జవాబిచ్చావు, తలారీ!\nపనిలో పనిగా ఈ దుర్ముఖుడి ఆశ్వికుల\nతలలు నరుకుతావా ఏం!\" అని అడిగాడు.\n\n“అంతా భల్లూకమాంత్రికుల దయ!\nవారు ఆజ్ఞాపిస్తే, అంతపనీ చేయాలని\nవున్నది,” అన్నాడు తలారి.\n\nఅంతలో దుర్ముఖుడి ఆశ్వికుల్లో ఒకడు\nగట్టిగా గుర్రాన్ని అదిలించి, పెద్దగా కేక\nపెడుతూ, \"వీళ్ళెవరో నరమాంస భక్ష\nకులు! మనిషిని చంపి, శవాన్ని పెడముఖంగా\nగుర్రం మీదకట్టి, నగరానికి తీసుకుపోతు\nన్నారు,” అన్నాడు.\n\nభల్లూకమాంత్రికుడు ఛీత్కరిస్తూ ఆ\nఇద్దరు ఆశ్వికుల కేసీ ఓమారు చూసి\nకాళీవర్మతో, “కాళీ! ఈ చచ్చువెధవల వెకిలి\nవాగుడు మరెంతసేవు భరించేట్టు!\" అన్నాడు.\n\nవెంటనే కాళీవర్మ కత్తిదూసి, \"ఒరే,\nదుర్ముఖుడి సేవకుల్లారా, మర్యాదగా మీ\nదారిని మీరు పోతారా, తలలు నరికించు\nకుంటారా?” అన్నాడు.\n\nఆ వెంటనే మంత్రి జీవగుప్తుడి వెంట\nవచ్చిన ఆశ్వికులిద్దరూ డాళ్ళు పైకెత్తి,\nకత్తులు దూసి, దుర్ముఖుడి ఆశ్వికుల కేసి\nతమ గుర్రాలను దూకిస్తూ, \"ఆ పని మాకు\nవదలండి. ఈ పొగరుబోతులు చాలా అవ\nమానకరంగా మాట్టాడుతున్నారు,” అంటూ\nవాళ్లమీద పడ్డారు.\n\nదుర్ముఖుడి ఆశ్వికులు కూడా కత్తులు\nదూసి ఆత్మరక్షణ చేసుకుంటూ, తమ\nగుర్రాలను అదిలించి పారిపోతూ, “దుర్ముఖ\nమహారాజుగారు, ఈ దాపులనున్న మామిడి\nతోటలోనే గుడారాలు వేసుకుని వున్నారు.\nక్షణాల మీద ఆయన వచ్చి, మీ అందర్నీ\nచిత్రవధ చేయించగలడు,” అంటూ\nకేకలు పెట్టారు.\n\nజీవగుప్తుడి ఆశ్వికులిద్దరూ, శత్రుఆశ్వికుల్ని\nచాలా దూరం తరుముకుంటూ పోయి,\nవాళ్ళు ఎంతకూ తమ కత్తి దెబ్బలకు అందక\nపోవటంతో, తిరిగి వచ్చారు.\n\nఅంతలో జీవగుప్తుడి భటులలో ఒకడు,\nపక్కకు చూస్తూ, \"అయ్యా, ఈ సారి పది\nమంది శత్రుఆశ్వికులు మన మీది\nకొస్తున్నారు!\" అంటూ అరిచాడు.\n\nవాడు అన్నట్టు నిజంగానే పదిమంది\nదుర్ముఖుడి ఆశ్వికులు వాళ్ళను సమీపించారు.\nకాని, వాళ్ళు కత్తులు దూసి కలియబడక,\nకొంచెం దూరంలోనే ఆగారు. వాళ్ళలో ఒకడు\nదుస్తుల్లోనుంచి ఒక పొడవాటి పత్రాన్ని తీసి\nపెద్దగొంతుతో ఇలా చదివాడు: \"ఇక్కడవున్న\nవాళ్ళందరూ, మామిడితోటలో విడిది చేసివున్న\nదుర్ముఖ మహారాజుగారి సముఖానికి రావాలి,\nఇది రాజాజ్ఞ! \"\n\nఅది వింటూనే అందరూ విస్తుపోయి\nచూసేంతలో భల్లూకమాంత్రికుడు తను\nఎక్కివున్న ఎనుబోతును దుర్ముఖుడి ఆశ్వికుల\nకేసి తిప్పమని మంత్రి జీవగుప్తుణ్ణి ఆజ్ఞా\nపించి, దుర్ముఖుడి ఆశ్వికులతో, \"దుర్ముఖు\nడంతటివాడు ఆజ్ఞాపిస్తే, ఇక చేయగలిగిందే\nమిటి? అతడున్న మామిడితోటకు దారి\nతీయండి,” అన్నాడు.\n\n“గురూ, ఏమిటిది?” అన్నాడు కాళీవర్మ\nఆశ్చర్యపోతూ.\n\n\"స్వయంగా నువ్వే చూద్దువు గాని,\"\nఅన్నాడు భల్లూకమాంత్రికుడు.\n\nదుర్ముఖుడి ఆశ్వికులు వాళ్ళను సరాసరి\nవాళ్ళ రాజున్న మామిడితోటకు తీసుకు\nపోయారు. రాజు దుర్ముఖుడు ఒక ఎత్తయిన\nఆసనం మీద కూర్చుని వున్నాడు. దానికి\nఅటూ ఇటూ ఇద్దరు ఖడ్గధారులూ, కొంచెం\nఎడంగా మంత్రులూ, సలహాదారులూ తలలు\nవంచుకుని నిలబడివున్నారు.\n\nభల్లూకమాంత్రికుణ్ణి, అతడి వెంటవున్న\nవాళ్ళనూ చూస్తూనే దుర్ముఖుడు కళ్ళెర్ర\nచేసి, \"ఒరే, దుష్టులారా! తలారితో ప్రారం\nభించి మీ అందరి తలలూ నరికించబోతు\nన్నాను. ఆఖరి వంతు కాళీవర్మ అనేవాడిది,”\nఅన్నాడు.\n\nదుర్ముఖుడు ఇలా అనగానే భల్లూక\nమాంత్రికుడు, \"ఆదిభల్లూకా!\" అంటూ\nఒక కేకపెట్టి, ఎనుబోతు మీది నుంచి దిగి,\nప్రాణభయంతో గడగడ వణుకుతున్న\nతలారితో, “ఒరే, తలారీ! నీ తల దుర్ముఖుడు\nనరుకుతాడో, లేక వాడి తల నువ్వు నరుకు\nతావో, ఈ క్షణంలోనే తేలిపోతుంది,\"\nఅంటూ మంత్రదండం చివరనున్న భల్లూక\nతలాటంతో, వాడి వెన్నును తాకాడు.\n\nఆ మరుక్షణం తలారి నల్లని భల్లూకా\nకారంతో గండ్రగొడ్డలిని గిర్రున తిప్పుతూ,\nగుర్రం మీది నుంచి కుప్పించి దూకి,\nభీకరంగా అరుస్తూ, రాజు దుర్ముఖుడి కేసి\nపరిగెత్తాడు.",
            "book_page_end": 18,
            "story_id": "2004_02_04",
            "raw_genre_backup": "ఫాంటసీ, సీరియల్",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "అనంతుడి కోరిక",
            "book_page_start": 19,
            "pdf_page_start": 19,
            "pdf_page_end": 24,
            "author": "శ్రీలలిత",
            "genre": "ఫాంటసీ, బేతాళ కథ",
            "moral": "స్వార్థాన్ని, అహంకారాన్ని విడిచిపెట్టి, నిజమైన తెలివితేటలు, దేశభక్తితో కూడిన పనులు మాత్రమే మంచి ఫలితాలనిస్తాయి.",
            "keywords": [
                "విక్రమార్కుడు",
                "బేతాళుడు",
                "అనంతుడు",
                "విరజుడు",
                "మంత్రిపదవి",
                "యక్షిణీశైలం"
            ],
            "characters": [
                "విక్రమార్కుడు",
                "బేతాళుడు",
                "అనంతుడు",
                "విరజుడు",
                "సత్కీరుడు",
                "గోబిలుడు",
                "సుప్రతీకుడు"
            ],
            "locations": [
                "మందారకం",
                "శ్మశానం",
                "యక్షిణీశైలం",
                "ఆరావళీ పర్వతం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగివెళ్ళి, చెట్టుపై నుంచి\nశవాన్నిదించి భుజానవేసుకుని, ఎప్పటి\nలాగే మౌనంగా శ్మశానంకేసి నడవసా\nగాడు. అప్పుడు శవంలోని బేతాళుడు,\n\"రాజా, విద్యాధికుడివైన నువ్వు,\nభీతిగొల్పే ఈ శ్మశానంలో, నిశిరాత్రి\nవేళ ఇన్నికష్టాలను సహిస్తున్నావంటే\nనమ్మశక్యం కాకుండావున్నది. ఇంతకూ,\nదీనికి కారకులు, నీ మంచితనాన్ని\nతమ స్వార్థంకోసం ఉపయోగించు\nకుంటున్న కుత్సిత మనస్కులై\nవుండాలి. అలాంటివాళ్ళవలలో చిక్కి,\nకార్యసాధన తర్వాత అవివేకం కొద్దీ\nతనమేలును కూడా మరచిన అనంతు\nడనే యువకుడి కథ చెబుతాను,\nశ్రమ తెలియకుండా, విను,” అంటూ\nఇలా చెప్పసాగాడు:\n\nపూర్వం మందారకమనే దేశాన్ని సత్కీ\nరుడనే రాజు పాలిస్తూండేవాడు. విరజుడు,\nసత్కీరుడి ఒక్కగానొక్క కొడుకు. అతడికి కాస్త\nవయసురాగానే రాజు, అతణ్ణి గోబిలుడనే\nగురువు నడిపే గురుకులానికి పంపించాడు.\n\nగురుకులంలో మొత్తం పదిమంది విద్యా\nర్థులుండేవారు. వారిలో ఒక్క అనంతుడనే\nవిద్యార్థి తప్ప మిగిలినవారందరూ, విరజుడు\nరాజుకుమారుడనే భయభక్తులతో కొంచెం\nఎడంగామసిలేవారు. అయితే, అనంతుడు\nమాత్రం మొదటి రోజునే విరజుణ్ణి ఆదరంగా\nపలకరించి స్నేహం కలుపుకున్నాడు. శాంతంగా,\nఆత్మీయంగా ప్రవర్తించే అనంతుడు విరజుడికి\nకూడా నచ్చటంతో వారి స్నేహం దినదిన\nప్రవర్థమానం కాసాగింది.\n\nఅయితే, విరజుడిలో తను రాజకుమారుడి\nనన్న అహంకారానికి మూర్ఖత్వం కూడా తోడు\nకావడంతో, అనంతుడి మీద అప్పుడప్పుడూ\nఅధికారం చలాయించేవాడు. అయినప్పటికీ\nఅనంతుడు కోపం తెచ్చుకోకుండా విరజుడి\nపట్ల మిత్రభావాన్ని ప్రదర్శించేవాడు.\n\nవిరజుడికి గురువు చెప్పే పాఠాలు ఒకం\nతట తలకెక్కేవి కాదు. అయితే అతడు\nగురువు దగ్గర ఏమీ మాట్లాడక, తీరిక సమ\nయాల్లో అనంతుణ్ణి వేధించేవాడు. అనం\nతుడు ఏమాత్రం విసుగు చెందకుండా\nపాఠ్యాంశం విరజుడికి గ్రాహ్యమయ్యేలా ఒక\nటికి నాలుగు సార్లు బోధించేవాడు.\n\nఈ విధంగా విరజుడు చదువులో కాస్త\nచురుకుదనం పుంజుకోగానే, గురువు గోబిలు\nడుదాన్ని గమనించి, అతడికి మరింత ప్రోత్సా\nహజనకంగా వుండడంకోసం, అడపాదడపా\nప్రశంసించటం ప్రారంభించాడు. మొట్ట\nమొదటిసారి గురువు ప్రశంసించగానే విరజుడు,\nఅనంతుడితో, \"అనంతా! ఈ రోజు గురువు\nగారు నన్ను ప్రశంసించారంటే, ఆ ఘనత\nఅంతా నీదే. నీ మేలు ఎన్నటికే మర్చిపోను.\nనేను రాజునవగానే నిన్ను నా ప్రధాన మంత్రిని\nచేసుకుంటాను!” అన్నాడు.\n\nవిరజుడి మాటలకు అనంతుడు చాలా\nసంతోషించాడు. గోబిలుడు కూడా ఆ సంగతి\nవిని చాలా ఆనందించి, విరజుణ్ణి మరింతగా\nమెచ్చుకుంటూ, “నాయనా, మనిషిని పశుత్వం\nనుంచి వేరు చేసే ఉత్తమ గుణాల్లో కృతజ్ఞత\nఒకటి! నువ్వు అనంతుడి పట్ల చాలా ఉదా\nత్తంగా ప్రవర్తించావు. ఈ రోజు నువ్వు చేసిన\nవాగ్దానాన్నికలలో కూడా విస్మరించకుండా\nనిలబెట్టుకో,” అని హితవుపలికాడు. విరజుడు\nఅలాగేనన్నట్టు తలాడించాడు.\n\nఅయితే, ఆ తర్వాత జరిగింది మాత్రం\nవేరు. అతడు క్రమేపీ చదువులో కొంత\nరాణిస్తూ, నానాటికీ అహంకారం పెంచు\nకుని, అనంతుణ్ణి నిర్లక్ష్యం చెయ్యడం ప్రారం\nభించాడు. అలా కొంతకాలంగడిచి, ఇద్దరి\nవిద్యాభ్యాసం ముగింపుకు వచ్చేనాటికి,\nవిరజుడు తనవాగ్దానాన్ని పూర్తిగా మరిచినట్లు\nఅందరికీ తెలిసిపోయింది.\n\nఅనంతుడు గురుకులంలో తన విద్యా\nభ్యాసం ముగియగానే, గురువు గోబిలుడితో,\n\"స్వామీ! నాకింకా విద్యాతృష్ణ తీరలేదు.\nతమరు అనుమతిస్తే, ఆరావళీ పర్వత పాదాల\nవద్దవున్న కృష్ణచంద్రులవారి గురుకులంలో\nకొన్నాళ్ళు విద్యాభ్యాసం చెయ్యాలనివున్నది.\nఆ తర్వాత అవసరమనిపిస్తే, విరజుడితో\nఅతడు నాకు చేసిన వాగ్దానం గురించి మాట్లాడ\nతాను,” అన్నాడు.\n\nగోబిలుడు, అనంతుడు కోరిన దానికి\nసంతోషంగా, “ఆ మహనీయుడి దగ్గర శిష్య\nరికం చేసే పరిపూర్ణమైన అర్హత నీకున్నది.\nవెళ్ళిరా, నాయనా, సుభస్య శీఘ్రం!\" అంటూ\nఆశీర్వదించి పంపించాడు.\n\nఆ తర్వాత, విరజుడు కూడా గురుదక్షిణ\nచెల్లించి, రాజధానికి తిరిగివెళ్ళాడు. నెమ్మ\nదిగా ఆరు సంవత్సరాలు గడిచాయి. విరజుడికి\nపట్టాభిషేకం జరిగింది. అతడు రాజవుతూనే,\nతనకు పూర్తి అనుకూలంగా ప్రవర్తించే సుప్రతీ\nకుడనేవాణ్ణి, తన ప్రధాన సలహాదారుగా నియ\nమించుకున్నాడు. పాలనా వ్యవహారాల్లో, ఈ\nప్రధాన సలహాదారు మాట వేదవాక్యంగా\nచెల్లడం ప్రారంభించింది.\n\nసుప్రతీకుడూ, రాజూ కలిసి వినూత్న పరి\nపాలన పేరిట, పరిపాలనలో అనేక మార్పులూ,\nసంస్కరణలూ ప్రవేశపెట్టారు. ఇందువల్ల\nప్రజలు లేనిపోని అయోమయావస్థలో పడి,\nతమకు అటువంటి దురవస్థ కలిగించిన\nరాజుపట్ల తీవ్రమైన అయిష్టత కనబరచ\nసాగారు. ఇదే ఊతంగా చేసుకుని పొరుగు\nరాజు, విరజుడి రాజ్యంపై దండెత్తాలను కుంటు\nన్నాడని చారులవల్ల విరజుడికి తెలిసింది.\nవిరజుడు కాస్త కంగారుపడి, సుప్రతీకుణ్ణి\nసంప్రదించాడు.\n\nసుప్రతీకుడు తేలిగ్గా, “భయం ఎందుకు,\nప్రభూ! మనం హెచ్చువేతనం మీద మరింత\nమందిని సైన్యంలో చేర్చుకుని, మనమే\nముందుగా పొరుగురాజు మీద దండెత్తుదాం.\nఆ రాజ్యం కూడా మనవశమైతే, తమకీర్తి\nప్రతిష్ఠలు నలుదిశలా మరింత ఇనుమడి\nస్తాయి!” అన్నాడు.\n\n\"నువ్వు చెప్పేదేదీ చిటికలో ముగిసే\nపనికాదు. మనఖజానాలో అంతగా నిల్వడబ్బు\nలేదని, నీకు తెలియనిదా?” అన్నాడు.\n\nదానికి సుప్రతీకుడు నవ్వి, “మనఖజానా\nనింపేందుకు, ఒక తిరుగులేని ఉపాయం\nఆలోచించాను. యక్షిణీశైలం గురించి మీకు\nతెలుసుగదా?” అన్నాడు.\n\nవిరజుడుకి యక్షిణీశైలం గురించి తెలుసు.\nమందారదేశానికి ఉత్తరపుటెల్లగావున్న పెద్ద\nపర్వతాన్ని యక్షిణీశైలంగా వర్ణించి చెబుతారు.\nఆ పర్వతం మీదవున్న ప్రాచీన శివాలయం\nముఖమండపం దగ్గర, దేవనాగరలిపిలో\nవున్న ఒక శిలాశాసనంవున్నది. అందులో, ఈ\nఆలయం ముందున్న కోనేటి మధ్యభాగంలో\nనిరంతరం వేగంగా తిరిగే సుడి ఒకటివున్నది.\nమంత్ర తంత్ర శాస్త్రజ్ఞానీ, సాహసీ, నిస్వార్థ\nపరుడూ అయిన యువకుడు, ఆ సుడిలో\nప్రవేశించి అక్కడ ఎదురయ్యేయక్షమాయను\nజయించినట్లయితే, అతడికి అష్టసిద్ధులూ,\nనవనిధులూ లభిస్తాయి, పరాజితుడైతే అక్కడి\nనుంచే నరకకూపంలోకి తోయబడతాడు,\nఅనివున్నది.\n\nసుప్రతీకుడి మాటతో అదంతా స్ఫుర\nణకు తెచ్చుకున్న విరజుడు బిక్కముఖం\nవేసి, “యక్షిణీశైలం గురించి తెలిసి ఏం\nలాభం? ప్రాణాలకు తెగించి, ఆ కోనేటిలో\nదూకడం నావల్లకాదు,” అన్నాడు.\n\nఆ జవాబుకు సుప్రతీకుడు నవ్వి,\n\"అక్కడికి మిమ్మల్ని వెళ్ళమని చెప్పడం\nలేదు, ప్రభూ! అనంతుడనే యువకుడు\nడొకడు కొత్తగా మన రాజ్యానికి వచ్చాడు.\nఅతడు ఆరావళీ పర్వత ప్రాంతంలోని కష్ణ\nచంద్రుడనే గురూత్తముని వద్ద మంత్ర\nశాస్త్రాన్ని కూలంకషంగా అభ్యసించాడట.\nఇతర విద్యలు కూడా అతడికి కరతలామల\nకాలేనట. అతడు మన వర్తకుల శ్రేష్టి ఇంట\nఆతిథ్యం పొందారు. ఆ అనంతుడు గొప్ప\nసాహసి అనీ, ఎన్నదగ్గని స్వార్థపరుడనీ ప్రజలు\nచెప్పుకుంటున్నారు. మనం ఆ అనంతుణ్ణి\nపిలిపించి, రాజ్యక్షేమంకోసం యక్షిణీశైలానికి\nవెళ్ళమని అడుగుదాం. నిధులతో తిరిగి వస్తే,\nఅతడి ఎత్తు బంగారాన్ని బహుమానంగా ఇస్తా\nమని చెబుదాం. ఏమంటారు?” అని అడిగాడు.\n\nఅనంతుడి పేరు వింటూనే ఉలిక్కి పడిన\nవిరజుడు, ఒక్కక్షణం ఆలోచించి, సుప్రతీకుడు\nచెప్పినదానికి అంగీకరించాడు. మరుక్షణమే\nఅనంతుడికి కబురు వెళ్ళింది.\n\nఅనంతుడు రాగానే విరజుడు ఎంతో అభి\nమానంగా కుశలప్రశ్నలు వేశాడు. తర్వాత,\nఅతడు యక్షిణీశైలాన్ని గురించి చెప్పిన\nదంతా శ్రద్ధగా విన్న అనంతుడు, \"ప్రభూ!\nమనం ఒకరి గురించి ఒకరికి క్షుణ్ణంగా\nతెలిసినవ్యక్తులం. మీకోరిక ప్రకారం నేను\nయక్షిణీశైలానికి తప్పక వెళతాను,” అన్నాడు.\n\nఅన్నమాట ప్రకారం అనంతుడు ఒకానొక\nసుముహూర్తాన యక్షిణీశైలానికి వెళ్ళి మంత్రం\nజపించి కోనేటిలో దిగాడు.\n\nఅనంతుడితో బాటే వెళ్ళి, కోనేటి ఒడ్డునే\nకూర్చున్న విరజుడికి, చాలాసేపు గడిచిన\nతర్వాత, అనంతుడు రెట్టింపు తేజస్సుతో\nప్రకాశిస్తూ, కోనేటి నుంచి బైటికిరావడం\nకనిపించింది. అతడు వెంటనే అనంతుడి\nదగ్గిరకు వెళ్ళి చెయ్యి పట్టుకుంటూ అతృ\nతగా, “అనంతా! నిధి దొరికిందా, ఏదీ?\"\nఅంటూ ప్రశ్నించాడు.\n\nఅనంతుడు మందహాసం చేసి, “రండి,\nచూపిస్తాను. మీ కెలాంటి ప్రమాదం కల\nగదు!\" అని విరజుడి చెయ్యి పట్టుకుని\nమళ్ళీ కోనేటిలోకి దిగాడు. దాని అట్టడుగున\nసూర్యకిరణాల్లా ప్రకాశిస్తున్న నవరత్నాల\nగుట్టలు కనిపించాయి. విరజుడు మంత్ర\nముగ్ధుడిలా అయిపోయాడు. అప్పుడు అనం\nతుడు ప్రశాంతంగా, \"ప్రభూ! నేను సాధించిన\nఈ అమూల్యమైన నిధినిక్షేపాల్ని, మీ కోరిక\nప్రకారం రాజ్యక్షేమంకోసం వినియోగిం\nచేందుకు, ఈ క్షణమే మీ పరంచేస్తాను. అయితే\nదీనికి ప్రతిఫలంగా, మీ నుంచి నాకు కావల\nసింది బంగారం మాత్రం కాదు!\" అన్నాడు.\n\nఆ మాటలకు విరజుడు చాలా ఆశ్చర్య\nపోతూ, “మరేంకావాలి?” అని ప్రశ్నించాడు.\n\n“మీరు పూర్వం గురుకులంలో చేసిన\nవాగ్దానం ప్రకారం, నన్ను మీ ప్రధానామాత్యు\nడిగా నియమించుకోండి. అదే నాకు కావల\nసింది!” అన్నాడు అనంతుడు గంభీరంగా.\n\nవిరజుడు ఆ మాట వింటూనే కొద్దిక్షణాలు\nనోటమాటరానివాడిలా వుండిపోయి, తర్వాత\nకళ్ళనీళ్ళు పెట్టుకుని వంగి అనంతుడి పాదాలు\nస్పృశించి, “మహానుభావా! నువ్వు సామాన్య\nమానవుడివికావు. ఈ క్షణంనుంచీ నువ్వేనా\nప్రధాన మంత్రివి! నీ అనుజ్ఞలేనిదే నేనిక\nఊపిరి సైతం పీల్చను,” అన్నాడు.\n\nబేతాళుడు ఈ కథ చెప్పి, \"రాజా, నిధి\nసంపాదనలో, విరజుడి స్వార్థం తేట తెల్లమవు\nతూనేవుంది. ఎటోచ్చీ ఎంతో విద్యాధికుడూ,\nసాహసీ అయిన అనంతుడి ప్రవర్తనే అవి\nవేకంగా కనబడుతున్నది. అతడు నిస్వార్థ\nపరుడైన పక్షంలో నిధుల్ని విరజుడికి\nఅప్పగించి ప్రతిఫలం ఏమీ ఆశించకుండా\nవెళ్ళిపోవాలి. లేదా సాధించిన నిధిలో కొంత\nతీసుకోవాలి. అదీగాక ఇదీగాక, విరజుడు\nకపటీ, అతడు చేసే వాగ్దానాలకు విలువలేదని\nఎరిగీ, మంత్రి పదవి కోరడం ఏమన్న విజ్ఞత\nఅనిపించుకుంటుంది? ఈ సందేహాలకు\nసమాధానం తెలిసి కుడా చెప్పకపోయావో, నీ\nతల పగిలిపోతుంది,” అన్నాడు.\n\nదానికి విక్రమార్కుడు, “అనంతుడు\nమొదటి నుంచీ రాజ్యక్షేమాన్ని కోరిన నిస్వార్థ\nపరుడు. అందుకే అతడు, భావిమహారాజైన\nవిరజుడికి గురుకులంలో తగిన సహాయం\nచేశాడు. విరజుడు కపటీ, స్వార్థపరుడూ\nకావచ్చు. కానీ, అప్పటి పరిస్థితుల్లో, ప్రజల\nవ్యతిరేకతా, ఖజానాలో ధనం లేకపోవడం,\nపొరుగురాజు దండయాత్రాభయం, పాలనా\nవ్యవహారాల్లో సుప్రతీకుడి లాంటి అల్పజ్ఞుడి\nసలహాలూ-వీటన్నిటి కారణంగా దేశరక్ష\nణకు తనలాంటి వాడి అవసరం వున్నదన్న\nగట్టినమ్మకంతోనే, అనంతుడు మంత్రిపదవిని\nకోరాడు. ఇది అతడి దేశభక్తినీ, రాజకీయ\nపరిజ్ఞానాన్నీ చాటి చెబుతుంది. ఇది గొప్ప\nవివేకం. అవివేకం అంటూ ఇందులో ఏమాత్రం\nలేదు!\" అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.",
            "book_page_end": 24,
            "story_id": "2004_02_05",
            "raw_genre_backup": "ఫాంటసీ, బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "జంతు సంఖ్య",
                "డోన్ లాంగర్స్",
                "సింగపూర్",
                "తిరుక్కురళ్ ఎక్స్ప్రెస్",
                "పద్యపఠనం"
            ],
            "characters": [
                "ప్రతీక్ష",
                "తిరువళ్ళువర్"
            ],
            "locations": [
                "సింగపూర్",
                "కన్యాకుమారి",
                "ఢిల్లీ"
            ],
            "content": "**పెరిగిన జంతు సంఖ్య**\nనశించి పోతున్న డోన్ లాంగర్స్ జంతు సంతానాభి\nవృద్ధికి ప్రపంచంలోనే ప్రప్రథమంగా కృషి చేస్తూన్న\nసంస్థ సింగపూర్లోని జంతు ప్రదర్శనశాల.\nఇక్కడ ఒక లాంగర్ పుట్టిందని ప్రదర్శనశాల\nఅధికారులు తెలియజేశారు. ఇటీవల పుట్టిన\nరెండవ జంతువు ఇది. ఆ విధంగా ఈ జంతు\nవుల సంఖ్యలో రెండు పెరిగాయన్న మాట.\nఈ జాతి జంతువులు సాధారణంగా వియ\nత్నాంలోనూ, లావోస్లోనూ కనిపిస్తాయి. ఈ\nరెండు లాంగర్ పిల్లలు, చూపరులను విశే\nషంగా ఆకర్షిస్తున్నాయి. ఇవి ఇలా ఆకర్షించ\nడానికి మరొక కారణం కూడా ఉంది. ఈ రెండు\nకొదమలకు మంచి పేర్లు పెట్టే ప్రయత్నంలో ఉన్న\nప్రదర్శనశాల అధికారులు, మంచి పేరు సూచించిన వారికి బహుమతిని ప్రకటిస్తూ ఒక పోటీని\nఏర్పాటు చేయడమే అది.\n\n**రైలులో పద్యపఠనం**\nమనదేశం దక్షిణాగ్రమైన కన్యాకుమారినుంచి రాజధాని ఢిల్లీ వరకు నడిచే రైలును ఇటీవల\nప్రవేశపెట్టారు. సుప్రసిద్ధ తమిళగ్రంథం తిరుక్కురళ్ పేరు మీదుగా దీనికి 'తిరుక్కురళ్ ఎక్స్ప్రెస్’\nఅని పేరుపెట్టారు. కన్యాకుమారిలో బయలుదేరిన నాలగవ రోజు ఇది రాజధానికి చేరుకుంటుంది.\nఈ రైలు ప్రారంభోత్సవం రోజున కన్యాకుమారి ప్రాంతంలోని కొళత్తూరుకు చెందిన ఐదేళ్ళ\nఅమ్మాయి ప్రతీక్ష ఈ రైలులో ప్రయాణం\nచేసింది. ఆమె ప్రయాణ సమయంలో\nఇరవై పైచిలుకు రైలు పెట్టెలలోకి వెళ్ళి\nప్రయాణీకులకోసం తిరుక్కురళ్ పద్యా\nలను వినిపించింది. ప్రయాణం ముగిసే\nలోపల ఆమె తిరుక్కురల్లోని 1,330\nపద్యాలను అప్పగించింది. తిరువళ్ళువర్\nదాదాపు 2000 సంవత్సరాలకు పూర్వం\nతిరుక్కురళ్ను రచించాడు.",
            "book_page_end": 25,
            "story_id": "2004_02_06",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మూడవ వరం",
            "book_page_start": 26,
            "pdf_page_start": 26,
            "pdf_page_end": 29,
            "author": "చందమామ బృందం",
            "genre": "నీతి కథ",
            "moral": "అంతులేని ధనాశతో లేదా అత్యాశతో కోరుకునే వరాలు/కోరికలు చివరికి ఆశించిన ఫలితాన్ని ఇవ్వవు, వివేకంతో కోరికలు కోరాలి.",
            "keywords": [
                "విపులుడు",
                "చంద్రకాంతుడు",
                "వజ్రపుటుంగరం",
                "తాంత్రికుడు",
                "అత్యాశ",
                "వరం"
            ],
            "characters": [
                "విపులుడు",
                "చంద్రకాంతుడు",
                "తాంత్రికుడు",
                "ఉంగరం అమ్మిన వ్యక్తి",
                "తాంత్రికుడి అతిథి"
            ],
            "locations": [
                "సత్రం",
                "అడవి",
                "తాంత్రికుడి కుటీరం",
                "రచ్చబండ"
            ],
            "content": "విపులుడు, చంద్రకాంతుడు అనే ఇద్దరు\nమిత్రులు దారిపక్కన సత్రంలో కూర్చుని ఏవో\nపిచ్చాపాటీ మాట్లాడుకుంటున్నారు. అప్పుడు\nఒక అపరిచితుడు అక్కడికి వచ్చి ఒక ఉంగరం\nచూపుతూ, “ఈ వజ్రపుటుంగరాన్ని, మీ రెవరైనా\nకొనుక్కుంటారా?” అని అడిగాడు.\n\nఆ ఇద్దరు మిత్రుల్లో విపులుడు ధనికుడు.\nచంద్రకాంతుడు పేద ఉపాధ్యాయుడు. అందు\nవల్ల చంద్రకాంతుడికి దాన్ని కొనే శక్తీ, ఆసక్తీ రెండూ\nలేవు. విపులుడికి ఆ విలువైన ఉంగరాన్ని కొను\nక్కోవాలనిపించింది.\n\n“ఈ ఉంగరం నీకెక్కడిది?\" అని అడిగాడు\nవిపులుడు దానిని తెచ్చిన వ్యక్తిని.\n\n“ఆ సంగతి చెప్పను. వద్దంటే చెప్పు. దీన్ని\nనగల వ్యాపారికి అమ్ముకుంటాను. డబ్బు వెంటనే\nకావాలి గనకే నీ దగ్గరికి వచ్చాను,\" అన్నాడు\nఉంగరం తెచ్చినవాడు.\n\nవిపులుడు వాణ్ణి తన ఇంటికి రమన్నాడు.\nవాడు చాలా సంతోషంగా చంద్రకాంతుడితో\nకలిసి, అతని వెంట బయలుదేరాడు. విపులుడు\nవాడితో అమితస్నేహంగా మాట్లాడుతూ ఇంటికి\nతీసుకుపోయి, వాడికి చెందవలసిన మొత్తాన్ని\nముట్టజెప్పాడు. ఆ తరవాత, “మిత్రమా, బాగా\nపొద్దుపోయింది. ఇంత డబ్బు తీసుకుని రాత్రి\nపూట వీధుల గుండా వెళ్ళడం క్షేమం కాదు కదా?”\nఅన్నాడు.\n\nవిపులుడి అనుమానం సబబైనదే అన్నాడు\nచంద్రకాంతుడు. ఇద్దరి మాటలూ విన్న వచ్చిన\nవాడు ఆ రాత్రికి అక్కడే వుండి తెల్లవారాక బయలు\nదేరుదామని అనుకున్నాడు.\n\nచంద్రకాంతుడు వెళ్ళిపోయాక, ఉంగరం\nఅమ్మినవాడికి, విపులుడు రుచికరమైన విందు\nభోజనం ఏర్పాటు చేశాడు. వాటితో పాటు మత్తు\nపానీయం కూడా అందించాడు. మత్తు పానీయం\nకడుపులోకి చేరగానే, అతిథి, విపులుణ్ణి తెగ\nపొగడడం ప్రారంభించాడు. ఆ తరవాత తనకు\nఉంగరం ఎలా లభించిందో కూడా చెప్పేశాడు:\n\nపట్టణానికి కొద్దిదూరంలోని అడవిలో వున్న\nతాంత్రికుడు ప్రతి అమావాస్య అర్ధరాత్రి సమ\nయంలో యజ్ఞం చేస్తాడు. యజ్ఞం పూర్తయ్యాక,\nకోరినవారికి కోరిన వరం ఇచ్చేశక్తి అతనికి\nవస్తుంది. ఒకనాడు ఈ అతిథి అక్కడికి వెళ్ళి,\nతాంత్రికుడికి ప్రీతికరంగా నడుచుకోవడంతో,\nసంతోషించిన ఆయన యజ్ఞం పూర్తి చేయగానే,\nచేతిలోకి చిటికెడు విబూది ఇచ్చి, ఏదో మంత్రం\nచెప్పి, \"బిడ్డా, మూడు క్షణాలలోగా నీకిష్టమైనది\nకోరుకో,” అన్నాడు.\n\nఅతడు వజ్రపుటుంగరం కావాలని కోరుకు\nన్నాడు. ఆక్షణమే అతని చేతిలోకి అది వచ్చింది.\nదానిని చూసి మొదట సంతోషించినప్పటికీ, ఆ\nతరవాత, “అయ్యో, ... రాజ్యాన్ని కోరుకో\nకుండా పోయానే,” అని పశ్చాత్తాపపడ్డాడు.\n\nతెల్లవారగానే, అతిథి, విపులుడు పెట్టిన ఫల\nహారంతిని, సంతోషంగా వెళ్ళిపోయాడు.\n\nవిపులుడు ఎలాగైనా అడవికి వెళ్ళి తాంత్రి\nకుణ్ణి చూసి వరం పొందాలని నిర్ణయించాడు.\nఅయితే ఒంటరిగా వెళ్ళడానికి ధైర్యం చాలలేదు.\nనమ్మకస్థుడైన మిత్రుడు చంద్రకాంతుణ్ణి పిలి\nపించి, సంగతి చెప్పి, అతన్ని తనకు తోడుగా\nరమ్మని కోరాడు.\n\nఅంతా నిర్లిప్తంగా విన్న చంద్రకాంతుడు,\n“భగవంతుడు నీకు కావలసినంత ధనం\nఇచ్చాడు. ఇంకా ఎందుకు ఆశిస్తావు. మనిషికి కావ\nలసింది మానసిక ప్రశాంతత. నిజాయితీగా\nఉంటూ, చుట్టూ ఉన్న వారికి చేతనైన సాయం\nచేస్తూ జీవించడంలో ఉన్న ఆనందం మరెందు\nలోనూ రాదు,\" అన్నాడు.\n\n“నేను ధనమే కోరుకుంటాననే నిర్ణయానికి\nనువ్వెలా వచ్చావు?” అని అడిగాడు విపులుడు.\n\n“చూడు మిత్రమా! సక్రమంగా దేన్నయినా\nపొందాలంటే రెండే మార్గాలున్నాయి. మొదటిది\nసహజంగా మనకు ప్రాప్తిస్తాయి. రెండవది శ్రమించి\nసాధించాలి. అలా కాకుండా అడ్డదారులలో సంపా\nయించాలనుకోవడం అవివేకం. ఎవరో తాంత్రి\nకుడి ద్వారా ఏదో సాధించాలనుకుంటే అవి తీవ్ర\nపర్యవసానాలకు దారితీస్తాయి,” అని హెచ్చరిం\nచాడు చంద్రకాంతుడు.\n\nఅయితే, తాంత్రికుడి దగ్గరికి వెళ్ళి తీరాలని\nవిపులుడు పట్టుపట్టాడు. ఒకవైపు మిత్రుడి\nపట్ల ఉన్న సానుభూతి కొద్దీ, మరొకవైపు మిత్రుడి\nఅసంతృప్తికి గురికావడం భావ్యం కాదన్న ఉద్దే\nశంతోనూ చంద్రకాంతుడు విపులుడికి తోడుగా\nవెళ్ళక తప్పలేదు.\n\nఅమావాస్య చీకట్లు కమ్ముకుంటూండగా,\nఇద్దరు మిత్రులూ అడవిలో ప్రవేశించి తాంత్రి\nకుడి కుటీరాన్ని కనుగొన్నారు. తాంత్రికుడు\nవాళ్ళపట్ల ఎంతో ఆదరం చూపాడు. అడవిలో\nదారితప్పి వచ్చారని భావించి వారికి భోజనం\nపెట్టాడు. \"ఈ రాత్రికి మీరు ఇక్కడ నా\nకుటీరంలోనే గడిపి వెళ్ళవచ్చు. నేను ఇప్పుడు\nఒక యజ్ఞం చేయాలి. అది పూర్తి కాగానే ఈ అడవి\nవదిలి వెళ్ళిపోతాను,” అన్నాడు తాంత్రికుడు.\n\n“అడవి వదిలి ఎందుకు వెళ్ళిపోతున్నారు,\nస్వామీ,” అని అడిగాడు విపులుడు.\n\n“దానిని గురుంచి నీ కెందుకు విచారం,\nనాయనా? నేనొక మహత్కార్యాన్ని సాధించాలని,\nఇక్కడ ప్రతి అమావాస్య రాత్రి యజ్ఞం చేస్తూ\nవస్తున్నాను. ఈ రాత్రియజ్ఞంతో అది పరిసమాప్త\nమవుతుంది,” అన్నాడు తాంత్రికుడు.\n\n“మీరిచ్చే చిటికెడు విబూదిని చేతిలో ఉంచు\nకుని మూడు కోరికలను కోరుకుంటే అవి సిద్ధి\nస్తాయన్నది, నిజమా? కాదా?” అని అడిగాడు\nవిపులుడు.\n\nఆ ప్రశ్న విని విస్మయం చెందిన తాంత్రికుడు,\n“ఆ సంగతి నీకెవరు చెప్పారు? బహుశా వజ్రాన్ని\nపొందిన ఆ వెర్రిబాగులవాడే చెప్పి ఉంటాడు.\nఅవును. వాడి మీది జాలికొద్దీ అలా చేశాను.\nఉంగరం సంగతి ఎవరికీ చెప్పవద్దని హెచ్చరించాను\nకూడా!\" అన్నాడు తాంత్రికుడు.\n\n“నా మీద కూడా అలాంటి కరుణ చూప\nవచ్చు కదా?” అని అడిగాడు విపులుడు.\n\nఆ మాటకు తాంత్రికుడు నవ్వి, “నాయనా,\nనువ్వు ఆజ్ఞాపించి నా నుంచి కరుణను పొంద\nలేవు. కొందరిని చూస్తే జాలి కలుగుతుంది.\nమరికొందరిని చూస్తే కలగదు. నీ పట్ల కరుణ\nచూపడానికి నాకెలాంటి కరణమూ కనిపిం\nచడం లేదు,” అన్నాడు.\n\n“నాకా సాయం చేయడం వల్ల నీకు వాటిల్లే\nనష్టం ఏదీ లేదు కదా? దానికెందుకిలా మొండి\nకెత్తుతావు?\" అన్నాడు విపులుడు.\n\n\"అది నీకు తీరని హాని చేయవచ్చు! నా\nయజ్ఞానికి ఆటంకం కలిగించ వద్దని హెచ్చరి\nస్తున్నాను,” అన్నాడు తాంత్రికుడు గంభీరంగా.\n\n\" అయితే, నువ్వు నా కోరికలు తీరిస్తే\nతప్ప, నీ యజ్ఞాన్ని ఇక్కడ సక్రమంగా జరగ\nనివ్వను. ఆటంకాలు కలిగిస్తూనే ఉంటాను.\nఅంతలో తెల్లవారిపోయి, పుణ్యకాలం కాస్తా\nవెళ్ళి పోతుంది,\" అని బెదిరించాడు విపులుడు.\n\n“నిజంగానా!” అన్నాడు తాంత్రికుడు\nఆగ్రహంతో.\n\nజరుగుతున్న దానిని చూస్తూంటే చంద్ర\nకాంతుడికి జుగుప్స కలిగింది. “విపులా, దయచేసి\nతాంత్రికుడి ఆగ్రహానికి గురి కావద్దు. అది నీకు\nమంచిది కాదు,\" అని స్నేహితుణ్ణి మెల్లగా\nహెచ్చరించాడు.\n\n“నువ్వు ఇందులో జోక్యం చేసుకోవద్దు.\nఅవతలికి వెళ్ళు. నేనీ సువర్ణ అవకాశాన్ని వదల\nదలుచుకో లేదు,\" అన్నాడు విపులుడు.\n\nచంద్రకాంతుడు మెల్లగా బయటికి\nనడిచి, ఏంచేయడానికీ నిర్ణయంచుకోలేక\nకుటీరం పక్కన నిలబడ్డాడు. తాంత్రికుడు\nనిప్పురగిలించి ఏవో మంత్రాలు వల్లించసా\nగాడు. విపులుడు పక్కనే నిలబడ్డాడు. కొంత\nసేపయ్యాక, తాంత్రికుడు చిటికెడు బూడిద\nతీసి విపులుడి అరచేతిలో ఉంచాడు. విపులుడు\nఎలాంటి వరాలు కోరుకున్నాడో చంద్రకాంతుడికి\nవినిపించలేదు. కాని మంటల కాంతిలో తాంత్రి\nకుడి ముఖంలో హేళన మాత్రం అతనికి స్పష్టంగా\nకనిపించింది.\n\n\"నేను తలపెట్టిన బృహత్కార్యం సాధిం\nచాలంటే ఈ రాత్రికినేను అబద్దం చెప్పకూడదు.\nఇతరులకు అసంతృప్తి కలిగించకూడదు.\nఅందుకే నీ కోరికలు సిద్ధించేలా వరం ఇచ్చాను.\nఇక వెళ్ళు ఇక్కణ్ణించి,” అన్నాడు తాంత్రికుడు.\n\nవిపులుడు ఆయనకు వంగి నమస్కరించి\nపరమానందంతో కుటీరం నుంచి వెలుపలికి\nవచ్చి, మిత్రుణ్ణి కలుసుకున్నాడు. ఇద్దరూ\nతిరుగుముఖం పట్టారు.\n\nతెల్లవారగానే ఇద్దరూ నదిలో స్నానం చేసి,\nగ్రామం మధ్య ఉన్న రచ్చబండ సమీపానికి\nవచ్చారు. ఏదో పండుగ సందర్భంగా గ్రామ\nప్రజలందరూ అక్కడ గుమిగూడి ఉన్నారు.\nవాళ్ళను చూడగానే విపులుడు తన మిత్రుడితో,\n“వీళ్ళందరూ నా పాలితులవుతారు. నేను మహా\nరాజును కాబోతున్నాను కదా!\" అన్నాడు.\n\n“ఆ వరమేనా నువ్వు కోరుకున్నది?” అని\nఅడిగాడు చంద్రకాంతుడు.\n\n“అది వరాల్లో ఒకటి మాత్రమే!” అన్నాడు\nవిపులుడు.\n\n“మరి, మిగిలిన రెండు వరాలు?\" అని\nఅడిగాడు చంద్రకాంతుడు.\n\n“నేను ఎన్నడూ వ్యాధిగ్రస్తుణ్ణి కాకూడదు;\nముసలితనం రాకూడదు.”\n\n“మరి దీర్ఘాయుస్సును ఎందుకు కోరుకో\nలేదు?”\n\n“మరీ అంత మూర్ఖుడిగా ఉన్నావేమిటి?\nముసలితనం రాకూడదంటే, నేనెప్పుడూ యౌవ\nనంలో ఉంటాననే కదా అర్థం!”\n\nహఠాత్తుగా విపులుడి ముఖం పాలిపోయింది.\nఅతడు గుండె పట్టుకుని అలాగే కుప్పకూలి\nపోయాడు.\n\n“నేనే పరమ మూర్ఖుణ్ణి. నేను కోరుకున్న\nమూడవ వరం, నాకు ముసలితనం వచ్చేంత\nవరకు నన్ను ప్రాణాలతో ఉండనీయదని గ్రహించ\nలేకపోయాను,” అంటూ విపులుడు మూలు\nగుతూ ప్రాణాలు విడిచాడు.",
            "book_page_end": 29,
            "story_id": "2004_02_07",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పద్ధెనిమిది రహస్యం",
            "book_page_start": 30,
            "pdf_page_start": 30,
            "pdf_page_end": 33,
            "author": "చందమామ బృందం",
            "genre": "నేర పరిశోధన కథ",
            "moral": "నేరస్తులు ఎంత తెలివిగా దాచినా, చిన్న ఆనవాళ్లు లేదా పొరపాట్లు వారిని పట్టించడానికి దారి తీస్తాయి.",
            "keywords": [
                "దొంగతనం",
                "వెండి నాణాలు",
                "డాలర్ నోట్లు",
                "లాకోహీడ్",
                "జాన్సన్",
                "హార్డీ",
                "నేరపరిశోధన"
            ],
            "characters": [
                "జాన్సన్",
                "హార్డీ",
                "బ్యాంకు ఉద్యోగులు",
                "ఏబ్లార్డ్",
                "పోలీసు అధికారులు",
                "నేర పరిశోధకులు"
            ],
            "locations": [
                "హాలీవుడ్",
                "హాలీవుడ్ స్టేట్ బ్యాంకు",
                "లాకోడ్ కంపెనీ",
                "శ్మశానం"
            ],
            "content": "అది 1945 జూలై 30వ తేదీ. హాలీవుడ్లో\nసూర్యోదయ సమయం. నిర్మానుష్యంగా ఉన్న\nరోడ్డు మీద తిన్నగా వెళుతూన్న చిన్న వ్యాన్ను,\nపొదలచాటు నుంచి వచ్చిన ఇద్దరు మను\nషులు అడ్డగించారు. ఆ ఇద్దరిలో ఒకడు,\nపొడవుగా, సన్నగా, ఆతృతతో ఉన్నాడు.\nరెండవవాడు పొట్టిగా, లావుగా నెమ్మదిగా\nఉన్నాడు. తుపాకీ గురిపెట్టి, వాహనంలోని\nఇద్దరిని బయటకు లాగారు. వాళ్ళ కళ్ళకు\nగంతలు కట్టి, నోట్లో గుడ్డలు కుక్కి లాక్కు\nపోయి దాపులనున్న చెట్టుకు కట్టారు.\n\nఆ తరవాత వ్యానులోకి జొరబడి, అందు\nలోని ఆరు సంచీల వెండి నాణాలనూ, ఒక\nఅట్టపెట్టెనిండుగా ఉన్న కొత్త డాలర్ నోట్లనూ\nతీసుకుని కొద్ది దూరంలో ఆపిన కారులోకి\nచేరవేసి, శరవేగంతో ఉదయపు పొగమంచు\nలోకి దూసుకుపోయారు.\n\nపట్టపగలు జరిగిన భయంకరమైన దొంగ\nతనం అది! ఆ వ్యాన్ హాలీవుడ్ స్టేట్ బ్యాంకుకు\nచెందినది. చాలా సేపయ్యాక, చెట్టుకు బంధిం\nచబడిన ఇద్దరు బ్యాంకు ఉద్యోగులు, ఆ\nదారిగుండా వెళుతున్న వారి సాయంతో బయట\nపడ కల్గారు. వారు భయంతో గడగడలాడి\nపోయారు. అంతా రెప్పపాటులో జరిగిపో\nయింది. తమను తాము రక్షించుకోలేకపో\nయారు. లాకోడ్ కంపెనీ కార్మికుల జీతాల\nకోసం బ్యాంకు నుంచి తీసుకువెళుతున్న\nధనాన్ని భద్రంగా అక్కడికి చేర్చే తమ బాధ్య\nతను సక్రమంగా నెరవేర్చలేకపోయినందుకు\nవాళ్ళు ఎంతగానో బాధపడ్డారు.\n\nదొంగలు ఘోరమైన నేరానికి పాల్పడ్డారు.\nవాళ్ళ మీద అపహరణ, దారిదోపిడీ నేరాలు\nఆరోపించబడ్డాయి. దొంగిలించిన మొత్తాన్ని\nపట్టుకోవాలంటే కేసు త్వరగా పరిష్కారం\nకావాలి. పోలీసులకూ, నేరపరిశోధకులకూ\nఇదొక పెద్ద సవాలుగా మారింది.\n\nబందిపోట్లు ఏవైనా ఆనవాళ్ళు వదిలారా?\nచాలామంది దగ్గర విచారణ జరిపారు. దోపి\nడీకి గురైన ఇద్దరు బ్యాంకు ఉద్యోగులను\nకూడా ప్రశ్నించారు. తన కళ్ళకు గంతలు\nకడుతూన్నప్పుడు, లావుపాటి చిన్న దొంగ\nచొక్కా మీద ఒక బ్యాడ్జ్ కనిపించిందనీ, అది\nలాకోడ్ సంస్థ ఎంబ్లెమ్ అనీ\nవారిలో ఒక ఉద్యోగి చెప్పాడు. అంటే,\nఆ దొంగ ఆ సంస్థలో పనిచేస్తూ\nన్నట్టు చూపుకోవడానికి అలా\nచేసి ఉండవచ్చు.\n\nఒకనాడు ఒక పోలీసు అధి\nకారికి, నిర్మానుష్యంగా ఉన్న\nప్రదేశంలో వదిలివేయబడిన ఒక\nకారు కనిపించింది. ఆ కారులోపల\nఒక కాగితం ముక్కపై, ఒక వ్యక్తి పేరూ,\nచిరునామా కనిపించాయి. వెంటనే అక్కడికి\nవెళ్ళి, ఆ ఇంటి తలుపు తట్టాడు పోలీసు\nఅధికారి. ఒక స్త్రీ తలుపు తీసి, పోలీసులకేసి\nఆశ్చర్యంగా చూసింది.\n\n“దర్యాప్తు కోసం వచ్చాం,” అన్నారు\nపోలీసులు.\n\n“అలాగా! సరే కానివ్వండి,” అని సమా\nధానం ఇచ్చింది ఏబ్లార్డ్ అనే మధ్యవయస్కు\nరాలైన ఆ స్త్రీ.\n\nపోలీసులు ఇల్లంతా వెతికారు. ఆ తరవాత\nఏబ్లార్డ్ పిల్లలు బంతి ఆట ఆడుకుంటూన్న\nతోటలోకి వెళ్ళారు. ఒక కుర్రాడు విసిరిన\nబంతి, వేగంగా వెళ్ళి, కాంపౌండ్ చివర ఉన్న\nషెడ్లోకి వేగంగా దొర్లుకుంటూ తలుపు\nకింద వున్న సందు గుండా లోపలికి వెళ్ళింది.\nపిల్లలు దాని వెనక పరిగెత్తారు. అయితే\nతలుపుకు తాళం వేసి ఉంది.\n\n“ఆ షెడ్లో ఏం వుంది?\" అని అడిగాడు\nఒక పోలీసు అధికారి.\n\n“రెండు వారాలక్రితం ఇద్దరు యువకులు\nవచ్చి దానిని అద్దెకు తీసుకున్నారు. అయినా\nకొన్ని రోజులుగా వాళ్ళు అక్కడ కనిపించడం\nలేదు,” అన్నది ఏబ్లార్డ్.\n\nపోలీసు అధికారులు అనుమానంతో షెడ్\nతలుపులు పగలగొట్టారు.\n\nతమ బంతి దొరికినందుకు పిల్లలు చాలా\nసంతోషించారు. అయితే, వాళ్ళకన్నా మరింత\nఎక్కువగా సంతోషించారు పోలీసు అధి\nకారులు. ఎందుకంటే వాళ్ళకు ఆ షెడ్లో నేల\nమీద లాకోహీడ్ గుర్తింపు బ్యాడ్జీ ఉన్న ఒక\nచొక్కా, బ్యాంకు మెసెంజర్కు చెందిన ఆటో\nమెటికైఫిల్, రివాల్వర్లు కనిపించాయి.\n\nపోలీసులు బ్యాడ్జ్న లాకోడ్ ఫ్యాక్టరీకి\nతీసుకువెళ్ళారు. అయితే, అందులోని నంబ\nరుకూ అక్కడి ఉద్యోగుల పేర్లకూ సంబంధం\nలేదని పరిశోధన ద్వారా తెలియవచ్చింది.\nఅంటే దొంగలు తెలివిగా, అసలు అంకెను\nచెరిపేసి, ప్రత్యేకమైన పెన్నుతో దొంగనంబరు\nరాశారన్న మాట. అయితే, సైన్స్ ప్రయోగ\nశాలలో అల్ట్రా వయొలెట్ వెలుతురు\nకింద, బ్యాడ్జ్ కొన్ని అంకెలను సూచించింది.\nవాటిలో ఒరిజినల్ ముద్రించబడిన అంకెల\nజాడలు కనిపించాయి.\n\nవెంటనే పోలీసులు లాక్కోడ్ ఉద్యోగుల\nరికార్డులను నిశితంగా పరిశీలించారు. బ్యాడ్జ్\nమీది పాత నంబరు-పొడవాటి సన్నటి హడా\nవుడి కార్మికుడు జాన్సన్కు చెందినదని కను\nగొన్నారు. లావుగా, పొట్టిగా నిమ్మకు నీరెత్తి\nనట్టు కనిపించే హార్డీ అతని స్నేహితుడని\nకూడా కనుగొన్నారు. అతను కూడా కంపెనీలో\nఉద్యోగం చేసేవాడే. ఆఖరికి రహస్యం బయడ\nపడింది. నేరస్థులు గుర్తించబడ్డారు.\n\nఅయితే, తోడుదొంగలు ఆపాటికే ఎప్పుడో\nకంపెనీని వదిలి పెట్టారు. వాళ్ళిప్పుడు ఎక్కడ\nఉంటారు? ఫ్యాక్టరీ రికార్డుల నుంచి\nతీసుకున్న వారి ఫోటోల సాయంతో,\nపోలీసులు జాన్సన్ను ఒక దారి పక్క\nహోటల్లో పట్టుకున్నారు. ఆ రోజు\nసాయంకాలమే హార్డీ కూడా అదే\nహోటల్ పరిసరాలలో తచ్చాడుతూ\nపట్టుబడ్డాడు. ఇద్దరనీ జైల్లో\nబంధించారు.\n\nదొంగిలించిన డబ్బును గురించి\nఅడిగినప్పుడు మొదట తమకేమీ\nతెలియదన్నారు. ఆ తరవాత, తమ\nప్రాణాలు తీసినా అదెక్కడ దాచామో\nచెప్పమన్నారు. అయితే, ఒకనాటి\nరాత్రి, జాన్సన్ పడక కింద\nనీళ్ళతో నిండిన ఒక పాత్ర కనిపిం\nచింది. ఆ నీళ్ళ మీద ఒక పాత\nడాలర్ నోటు తేలుతున్నది.\n\nఅసంబద్ధమైన ఈ ప్రయోగం ఎందుకై\nవుంటుంది? వాళ్ళు డబ్బు దాచిన చోటు\nతెలుసుకోవడానికి ఇందులో ఏమైనా క్లూ\nదొరుకుతుందా? పరిశోధనా శాఖ మళ్ళీ\nరంగంలోకి దిగింది. బహుశా డబ్బును చిత్త\nడిగా ఉన్న చోట దాచారేమో! అందువల్ల\nకరెన్సీనోటు నీళ్ళల్లో పడేస్తే ఎన్నాళ్ళలో\nకుళ్ళిపోతుందో తెలుసుకోవాలని నిందితులు\nఈ ప్రయోగానికి దిగారేమో!\n\nతోడు దొంగలను జైలులో విడివిడి గదులలో\nబంధించారు. అయితే, ఒక గార్డ్ సాయంతో\nవాళ్ళు పరస్పరం చీటీల ద్వారా రహస్య సందే\nశాలను అందజేసుకుంటున్నట్టు అధికారు\nలకు తెలిసింది. నేర పరిశోధకులు ఈ సందే\nశాలను చాలావరకు సేకరించారు. వాళ్ళ\nసందేశాలలో తరచూ '18' అంకె, 'కాగితం'\nఅనే మాట కనిపించాయి. “మనం ఇక్కడే\nచాలాకాలం ఉండిపోతే, శీతాకాలం వానలు\nకాగితాలను నాశనం చేయగలవు,\" అని ఒక\nసందేశంలోనూ, “మా చిన్న చెల్లెలు వాటిని\nరక్షించగలదు. అయితే ఆమె అక్కడికి చేరు\nకోవడం కష్టం,” అని మరొక సందేశమూ\nతెలియజేశాయి.\n\n‘కాగితం' అనే మాట డబ్బుకు పర్యాయ\nపదం అయివుంటుంది. అదే నిజమయితే,\nదానిని మరీ చిత్తడి ప్రదేశంలో, చిన్న పిల్లలు\nవెళ్ళలేని చోట దాచారన్న మాట. మరి 18 దేనికి\nసంకేతం? అది రోడ్ నంబర్ అయివుంటుందా?\n\nపోలీసులూ, నేర పరిశోధకులూ '18'\nసంఖ్య చెక్కిన రాతి ఫలకంగల రోడ్డుకోసం\nఅన్వేషణ ప్రారంభించారు. అది కనిపించింది.\nదాని పక్కన వాళ్ళకొక సన్నటి మార్గం, దాని\nచివర పదడుగుల ఎత్తు తీగల కంచెగల శ్మశాన\nవాటిక కనిపించాయి.\n\n“నిజమే, ఈ సమాధిరాయే సులభంగా\nజ్ఞాపకం ఉంచుకోగల కొండ గుర్తయి వుం\nటుంది,” అన్నాడు ఒక పోలీసు అధికారి.\n\n“అవునవును. చిన్నపిల్ల, ఎత్తయిన తీగల\nకంచెను దాటి వెళ్ళ లేదు కదా?” అన్నాడు\nమరొక నేర పరిశోధనాధికారి ఉత్సాహంగా.\n\nవాళ్ళ అనుమానాలన్నీ ఒకే చోటికి దారి\nతీశాయి. అధికారులు శ్రమకోర్చి శ్మశాన\nవాటికలో వరుసలు వరుసలుగా ఉన్న\nసమాధులనన్నిటినీ జాగ్రత్తగా పరిశీలించి\nచూశారు. మరేదైనా స్పష్టమైన ఆధారం లభి\nస్తుందా అని జాగ్రత్తగా చూడసాగారు.\n\n189 8 సంవత్సరంలో మరణించిన ఒక సైని\nకుడి సమాధిరాయి వెనక చెత్తాచెదారం,\nఆకులూ అలములూ, కొమ్మలూ రెమ్మలూ\nకప్పిన ఎత్తయిన మట్టిదిబ్బ కనిపించింది!\n\nఅధికారులు దానిని తవ్వి చూశారు. సమా\nధిరాయి కింద చాలా లోతులో దొంగిలించిన\n- ఆరు సంచీల వెండి నాణాలూ, అట్టపెట్టె\nనిండుగా మిలమిలలాడే కొత్త డాలర్ నోట్లూ\nకనిపించాయి!\n\nతాము కనుగొన్న దానిని గురించి జైల్లో\nవున్న తోడు దొంగలకు తెలియజేశారు. మొదట\nవాళ్ళు దానిని నమ్మడానికి నిరాకరించారు.\nఅయితే ఆఖరికి, తమనేరాన్ని అంగీకరించక\nతప్పలేదు.",
            "book_page_end": 33,
            "story_id": "2004_02_08",
            "raw_genre_backup": "నేర పరిశోధన కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 8,
        "author_counts": {
            "విశ్వం": 1,
            "చందమామ బృందం": 6,
            "శ్రీలలిత": 1
        },
        "genre_counts": {
            "సంపాదకీయం": 1,
            "చారిత్రక గాథ": 1,
            "జానపద కథ": 1,
            "ఫాంటసీ, సీరియల్": 1,
            "ఫాంటసీ, బేతాళ కథ": 1,
            "వ్యాసం": 1,
            "నీతి కథ": 1,
            "నేర పరిశోధన కథ": 1
        }
    }
}