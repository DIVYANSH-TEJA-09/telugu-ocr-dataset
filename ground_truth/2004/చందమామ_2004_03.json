{
    "book_id": "చందమామ_2004_03",
    "stories": [
        {
            "title": "విలువలేని మనిషి ప్రాణం!",
            "book_page_start": 7,
            "pdf_page_start": 7,
            "pdf_page_end": 7,
            "author": "విశ్వం",
            "genre": "సంపాదకీయం",
            "moral": "మానవతా విలువలు మర్చిపోవడం దారుణం. తోటి మనిషి ప్రాణం పట్ల నిర్లిప్తత చూపకూడదు.",
            "keywords": [
                "మానవత్వం",
                "నిర్లిప్తత",
                "సాహసం",
                "రైలు",
                "విలువలు"
            ],
            "characters": [
                "యువకులు",
                "తుంటరులు",
                "ప్రయాణీకులు"
            ],
            "locations": [
                "ఉత్తర భారతదేశం",
                "రైలు"
            ],
            "content": "పరిగెడుతూన్న రైలునుంచి ఇద్దరు యువకులను కిందపడదోశారన్న వార్త దేశాన్ని గడగడలాడించింది.\nఇంతకూ ఆ యువకులు చేసిన అపరాధం ఏమిటో తెలుసా? రైల్లో ప్రయాణం చేస్తూన్న అమ్మాయిలను\nచూసి కొందరు తుంటరులు అల్లరి చేయడం ఆపమన్నారు. అంతే! అమ్మాయిలు పక్కస్టేషన్లో\nదిగిపోయేంతవరకు ఆగి, ఆ తరువాత తుంటరులు అడ్డు చెప్పిన యువకులను కిందికి పడదోశారు.\nఉత్తర భారతదేశంలో జరిగిన ఈ దుర్ఘటనలో కిందపడదోయబడ్డ ఆ ఇద్దరు యువకులలో ఒకడు\nఅప్పటికప్పుడే ప్రాణాలు కోల్పోయాడు.\n\nమన 55వ రిపబ్లిక్ దినోత్సవాలు జరగడానికి రెండు రోజుల ముందు ఈ దుర్ఘటన జరిగింది.\nదేశప్రజలందరికీ రాజ్యాంగబద్ధంగా స్వేచ్ఛా స్వాతంత్ర్యాలు కల్పించిన రోజు అది. ప్రతియేడాదిలాగే\nఈ సంవత్సరం కూడా వివిధ రంగాలలో దేశం సాధించిన ప్రగతిని ప్రదర్శిస్తూ భారీ ఊరేగింపు జరిగింది.\nకానీ, రెండు రోజుల ముందు జరిగిన దుర్ఘటన మనసుల్లో కదలాడడం వల్ల ఆ వేడుకలు\nవెలవెలబోయాయి!\n\nవివిధ రంగాలలో మనం ఎంతో అభివృద్ధిని సాధించాం. నిజమే. అయితే మన పెద్దలూ, మునులూ\nయుగయుగాలుగా బోధిస్తూ వచ్చిన మంచినీ, మానవతావిలువలనూ మరిచిపోయాం. చెట్టు\nచేమలనూ, జంతు సంతతినీ కాపాడుకుంటూ, జీవవైవిధ్యాన్ని పరిరక్షించుకోవాలని ప్రచారం\nచేస్తున్నాం. మంచిదే. అయితే, అలాంటి వాటిపట్ల చూపుతూన్న శ్రద్ధ కూడా సాటి మనిషి ప్రాణాలపై\nచూపడం లేదేమో అనిపిస్తున్నది!\n\nఉత్సాహం ఉరకలువేసే యౌవన ఉద్వేగంలో యువతీయువకులు అల్లరిచేయడం సహజం.\nఅయితే, దేనికైనా హద్దులు ఉంటాయి. రైల్లో జరిగిన ఆ దుర్ఘటన అన్నివిధాలా హద్దులు మీరిన\nదారుణకృత్యం. ఆ సమయంలో అదే రైలుపెట్టెలో వందకు పైబడ్డ ప్రయాణీకులు ప్రయాణం\nచేస్తున్నారు. వారిలో ఆ ఇద్దరు యువకులకు తప్ప, మరెవ్వరికీ అమ్మాయిలను ఆటపట్టించే\nతుంటరులను అడ్డుకోవాలని తోచలేదు. ధైర్యవంతులైన ఆ యువకులు అడ్డుకోబోయి ఆపద\nపాలయ్యారు. తోటి ప్రయాణీకులు ఆ దారుణచర్యకు కూడా కేవలం సాక్షీభూతులుగా చూస్తూ\nనిలబడడం మనలో జీర్ణించుకుపోయిన నిర్లిప్తతకూ, పిరికితనానికీ నిలువెత్తు నిదర్శనం. ఎంతయినా\nగర్జించ తగ్గ, వదిలించుకోవలసిన అవలక్షణం ఇది!",
            "book_page_end": 7,
            "story_id": "2004_03_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "భల్లూక మాంత్రికుడు",
            "book_page_start": 9,
            "pdf_page_start": 9,
            "pdf_page_end": 14,
            "author": "చందమామ బృందం",
            "genre": "సాహసం",
            "moral": "శక్తిని దుర్వినియోగం చేసే దుష్టులు తమ దుర్మార్గాల ఫలితాన్ని అనుభవించక తప్పదు.",
            "keywords": [
                "మాంత్రికుడు",
                "భల్లూకం",
                "దుర్ముఖుడు",
                "అంజనం",
                "దొంగలు"
            ],
            "characters": [
                "దుర్ముఖుడు",
                "జితకేతుడు",
                "భల్లూక మాంత్రికుడు",
                "కాళీవర్మ",
                "జీవగుప్తుడు",
                "నాగమల్లు",
                "తలారి (భల్లూకం)"
            ],
            "locations": [
                "చంద్రశిలా నగరం",
                "ఉదయగిరి నగరం",
                "మహారణ్యం"
            ],
            "content": "[రాజు జితకేతుణ్ణి శిక్షించేందుకు భల్లూకమాంత్రికుడు, కాళీవర్మనూ, ఇతరులనూ వెంట\nబెట్టుకుని, నగరం కేసి పోతున్నంతలో, రాజు దుర్ముఖుడి సైనికులు అతడి దారిని అడ్డగించారు.\nమాంత్రికుడు, దుర్ముఖుడి దగ్గిరకు పోయి, తలారిని మంత్రదండంతో తాకగానే, వాడు\nభల్లూకాకారంతో గండ్రగొడ్డలిని తిప్పుతూ, దుర్ముఖుడి కేసి దూకాడు.\nతరవాత- ]\n\nతలారి హఠాత్తుగా భయంకరమైన భల్లూ\nకంగా మారి, తళతళ మెరుస్తున్న గండ్రగొడ్డ\nలితో తన పైకి రావటం చూస్తూనే, రాజు దుర్ము\nఖుడు ఒక క్షణకాలం నిశ్చేష్టుడైపోయాడు.\nఅంతలో తలారి తనకు అడ్డుగా వున్న రాజు\nఅంగరక్షకులిద్దరిని కాలితో గట్టిగా తన్ని, వాళ్ళు\nకింద పడగానే, దుర్ముఖుడు కూర్చుని వున్న\nఉన్నతాసనంకేసి వెళ్ళాడు.\n\nదుర్ముఖుడు ఆ సరికి తెప్పరిల్లి, \"ఒరే,\nసైనికులెక్కడ? అంగరక్షకులేమయ్యారు?\nఈ ఎలుగుబంటును అడ్డగించి, కత్తులతో\nనరకండి!\" అని అరుస్తూ, ఆసనం మీది నుంచి\nలేచి, కొద్ది దూరం పరిగెత్తి, తన గుర్రం మీద\nఎగిరి కూర్చున్నాడు. అతడితోపాటు మరొక\nఅంగరక్షకుడు కూడా పరిగెత్తి పోయి, మరొక\nగుర్రాన్ని ఎక్కాడు.\n\n\"మహారాజా, మనం ఇక్కడి నుంచి పారి\nపోవటం క్షేమం. మన సైనికులు ఎక్కడో\nగుడారాల్లో వున్నారు. వాళ్ళకు వార్తఅంది వచ్చే\nలోపల, ఈ మాంత్రికుడు తన ఎలుగుబం\nటితో, మనలనందర్నీ నరికించి పోగులు పెట్ట\nగలడు,\" అన్నాడు అంగరక్షకుడు.\n\nఅంగరక్షకుడు ఇలా చెపుతున్నంతలోనే\nరాజు దుర్ముఖుడు, వెనక నుంచి పరిగెత్తుకు\nవస్తున్న తలారి భల్లూకాన్ని చూసి, గుర్రాన్ని\nగట్టిగా అదిలించాడు. గుర్రం కూడా భల్లూ\nకాన్ని చూసి బెదిరిపోయి, పెద్దగా సకిలించి,\nకళ్ళెపు తాళ్ళను విదిలించి వేస్తూ, వేగంగా\nపరుగుపుచ్చుకున్నది.\n\nరాజు దుర్ముఖుడూ, అతడి అంగరక్ష\nకుడూ గుర్రాల మీద పారిపోవటం చూస్తూనే,\nకాళీవర్మ నిరుత్సాహపడి పోయి, భల్లూక\nమాంత్రికుడితో, “గురూ, ఈ చుట్టుపక్కల\nరాజ్యపాలకులుగా చెలామణీ అవుతున్న\nఇద్దరు దుర్మార్గుల్లో ఒకడు దొరికి తప్పించుకు\nపోతున్నాడు. వాణ్ణి మన తలారి భల్లూకం\nవెంబడించి పట్టుకోగలదన్న నమ్మకం నాకు\nలేదు,” అన్నాడు.\n\nభల్లూకమాంత్రికుడు, దుర్ముఖుడి గుర్రం\nవెనకగా పరిగెత్తుతున్న తలారి భల్లూకం కేసి\nఓమారు చూసి, తృప్తిగా తలాడించి, \"కాళీ,\nఆ రాజు మన తలారి గండ్రగొడ్డలికి చిక్కక\nపోతే, అప్పుడు వాడి అంతేదో మనం చూద్దాం,”\nఅని, అక్కడ ప్రాణభయంతో వణికి పోతున్న\nదుర్ముఖుడి మంత్రులూ, సలహాదార్ల కేసి\nకళ్ళెర్రచేస్తూ చూసి, “ఒరే, మీరు చంద్రశిలా\nనగరం మీదికి దాడి బయలుదేరారు గదా?\nమీ సైన్యం ఎక్కడ?\" అని అడిగాడు.\n\nఆ ప్రశ్నకు సలహాదార్లలో ఒకడు బొంగురు\nపోయిన గొంతుతో, “మహామాంత్రికులైన\nమీకు, ఆ సైన్యం ఎక్కడ వున్నదీ తెలిసే\nవుండాలి. అయినా అడుగుతున్నారు గనక\nచెపుతున్నాను: వాళ్ళందరూ నది ఒడ్డున\nగుడారాల్లో వుండి, రానున్న పోరాటంలో\nశత్రు సంహారం కోసం ఆయుధాలకు పదును\nపెడుతున్నారు,” అన్నాడు.\n\nభల్లూకమాంత్రికుడు ఆ మాటలకు\nపెద్దగా నవ్వి, దాపులనే వుండి ఆశ్చర్యపోతూ\nచూస్తున్న మంత్రి జీవగుప్తుడితో, “ఓయీ,\nచంద్రశిలానగర మంత్రీ, విన్నావా దుర్ముఖుడి\nసలహాదారు చెప్పిన మాటలు?” అన్నాడు.\n\n\"అయ్యా, అంతా విన్నాను. ఇదంతా\nచూస్తూంటే నాకు మతిపోతున్నట్టున్నది,”\nఅన్నాడు మంత్రి జీవగుప్తుడు.\n\n“అవునా! నేనూ, కాళీవర్మా ఈ ప్రాంతాలు\nవదిలి, హిమాలయ పర్వత శిఖరాల మీదుగా,\nఆవలి లోయలకు చేరేలోపల, మరికొందరి\nఅహంవదిలించి, మతులు పోగొట్టదలిచాను,\nఏమంటావు?\" అన్నాడు భల్లూకమాంత్రి\nకుడు మంత్రదండాన్ని నేలకు తాటిస్తూ.\n\n“అంతా తమ దయ,” అన్నాడు మంత్రి జీవ\nగుప్తుడు తలవంచుతూ. భల్లూకమాంత్రికుడు\nతిరిగి ఏదో చెప్పబోయేంతలో కాళీవర్మ చెట్ల\nలోంచి దూరంగా చూస్తూ, “గురూ, చాలా\nమంది సైనికులు కత్తులూ, ఈటెలూ ఎత్తి\nపట్టుకుని మనకేసే వస్తున్నారు!” అంటూ\nఒరలోనుంచి కత్తి దూస్తూ, తమ వెంట వున్న\nరాజు జితకేతుడి సైనికులను గట్టిగా హెచ్చ\nరించాడు.\n\nభల్లూకమాంత్రికుడు ఇంకా భయ కంపి\nతులై వున్న దుర్ముఖుడి సలహాదార్లతో, “ఒరే,\nమీలో ఒకడు ముందుగా పోయి, ఇక్కడ మీ\nరాజుకు పట్టిన దుస్థితి ఏమిటో, ఆ సైనికు\nలను వెంటబెట్టుకు వస్తున్న దళనాయకుడితో\nచెప్పండి. వాడు మూర్ఖం కొద్దీ నా మీదా,\nనా అనుచరుల మీదా దాడి చేయ యత్నిం\nచాడో, మిమ్మల్ని పులులుగానూ, వాళ్ళను\nలేళ్ళగానూ మార్చి, మీకు, వాళ్ళను ఆహారం\nచేయబోతున్నాను,” అన్నాడు.\n\n“మహామాంత్రికులు అందుకు సమ\nర్థులే! మీ కళ్ళ ఎదుటే తలారిని భయంకర\nమైన ఎలుగుబంటుగా మార్చటం, చూశారు\nగదా?” అన్నాడు మంత్రి జీవగుప్తుడు.\n\nరాజు దుర్ముఖుడి మంత్రులూ, సలహా\nదార్లూ ఒకసారి ముఖముఖాలు చూసుకు\nన్నారు. వాళ్ళల్లో ఒకడు అక్కడినుంచి బయలు\nదేరి, తమను సమీపిస్తున్న సైనికుల నాయ\nకుణ్ణి కలుసుకుని, అతడికి జరిగినదంతా\nచెప్పి, “మన రాజుగారు ప్రాణాలతో తిరిగి\nమనకు కనబడేవరకూ, మనం ఈ భయం\nకరుడైన మంత్రవేత్త చెప్పినట్టు వినటం\nక్షేమమవుతుంది,\" అన్నాడు.\n\nఆ మాటలకు దళనాయకుడు కోపం\nతెచ్చుకుని, తన వెనక వున్న యాభైమంది\nసైనికులతో, \"ఈయన చెప్పింది విన్నారు\nకదా? నన్నడిగితే, ఇదంతా కేవలం కనుకట్టు\nఅంటాను. ఇంతమంది సాయుధలం ఒక్కు\nమ్మడిగా పోయి మీద పడి, ఆ మాంత్రికుణ్ణి,\nఅతడి అనుచరులనూ హతమార్చలేమా?\"\nఅన్నాడు.\n\n\"కాని, ఆ లోపల మాంత్రికుడు మనల్ని\nలేళ్ళగానూ, పులులుగానూ తన కనుకట్టు\nవిద్యతో మార్చటం జరిగితే, అప్పుడు మనకు\nఎలాంటి దుర్గతి పట్టనున్నదో ఆలోచించాలి\nగదా?\" అంటూ గుంపులోంచి ఒక సైనికుడు\nతన తోటివాళ్ళకేసి చాశాడు.\n\n\"అయ్యా, దళనాయకా! మనం దుర్ము\nఖరాజుగారి ఉప్పు తింటున్నవాళ్ళం గనక,\nఅవసరం పడ్డప్పుడు ఆయనకోసం ప్రాణాలు\nఒడ్డవలసిందే! కాని, ఇప్పుడు విన్నదాన్నిబట్టి,\nరాజుగారు ఇంకా సజీవులే అన్న నమ్మకం\nఏమిటి? ఆ భయంకర భల్లూకం గండ్ర\nగొడ్డలితో ఆయన తల ఈసరికే నరికివుంటే,\nమన సాహసం, రాజభక్తీ అంతా వృధా గదా!\"\nఅన్నాడు, ఇంకొక సైనికుడు.\n\nఇది విన్న తరవాత దళనాయకుడి మన\nసులో, చిన్న దురాశలాటిది రేగింది. అతడు\nచుట్టూ ఓమారు కలయచూసి, \"రాజు\nచావటం అంటూ జరిగితే, సింహాసనం\nకోసం తను ఎందుకు ప్రయత్నించకూడదు?\"\nఅనుకుని, సైనికులతో, “మనం ప్రస్తుతానికి\nచంద్రశిలా నగరం మీద దాడిమాని, మిగి\nలిన సైనికులతో కలిసి, ఉదయగిరి నగరానికి\nతిరిగి పోవటం మంచిది!” అన్నాడు.\n\nభల్లూకమాంత్రికుడు, పక్కనే వున్న కాళీ\nవర్మకు కనుసైగ చేసి, \"కాళీ, ఈ దుర్ముఖ\nరాజు సైనికులకు నిన్ను నాయకుడుగా\nనియమిస్తున్నాను. ఈ దళనాయకుడు, తన\nకత్తిని నీ పరం చేస్తాడో లేదో అడిగిచూడు!”\nఅన్నాడు.\n\nకాళీవర్మ, దళనాయకుణ్ణి సమీపించి,\n“మా గురువుగారు చెప్పింది విన్నావు కదా?\nఏదీ, నీ కత్తిని నా చేతికిస్తావో లేక నేలపై\nజారవిడుస్తావో, వెంటనే చెప్పు,\" అన్నాడు.\n\nదళనాయకుడు, కాళీవర్మకేసీ, భల్లూక\nమాంత్రికుడి కేసీ ఓమారు చూసి, కత్తిపట్టిన\nచేయి వణుకుతూండగా, “కత్తిని తమ\nస్వాధీనం చేయటం అంటే, నేను దుర్ముఖ\nమహారాజుగారికి ద్రోహం చేసినట్టే గదా?\nరాజద్రోహం చెయ్యమని, తమ వంటివారు\nఅడగవచ్చునా?\" అన్నాడు.\n\n\"ఇది తెలివైన ప్రశ్నే కాని మీ రాజు ఒక\nఎలుగుబంటుకు భయపడి, ఇక్కడ మీ\nఅందర్నీ మీ కర్మకు వదిలి పారిపోవటం,\nఏవిధమైన రాజలక్షణం అవుతుంది?”\nఅంటూ భల్లూకమాంత్రికుడు, దళనాయకుడి\nపక్కన వున్న సైనికుణ్ణి చేయిపట్టుకుని\nవెనక్కు తిప్పి, వాడి వెన్ను మీద మంత్ర\nదండాన్ని ఆనించి, \"ఇదుగో, ఇక్కడ నేను\nఅంజనం వేస్తున్నాను. దుర్ముఖుడు ఎలాంటి\nదురవస్థలో వున్నాడో నువ్వూ, నీ తోటి సైని\nకులూ చూడండి!\" అన్నాడు.\n\nఆ మరుక్షణం సైనికుడి వెన్ను మీది\nవస్త్రభాగమంతా నల్లని నీలినీడలు ముసిరి\nనట్టు అయిపోయి, వెంటనే తళతళ మంటూ\nమెరిసింది. అందులో మహారణ్యం చెట్లలో\nగుర్రాలను వేగంగా దౌడుతీయిస్తూ రాజు\nదుర్ముఖుడూ, అతడి అంగరక్షకుడూ కని\nపించారు. వాళ్ళను వెంబడిస్తూ తలారి\nభల్లూకం పరిగెత్తుతున్నది. ముందు పోతున్న\nదుర్ముఖుడి గుర్రాన్ని, ఒక చెట్టుచాటు నుంచి\nబయిటికి వచ్చిన ఏనుగు ఒకటి తొండంతో\nకొట్టబోయింది. దుర్ముఖుడు ఒక చావు\nకేకపెట్టి, దెబ్బ తప్పించుకుని, తన అంగ\nరక్షకుడితో పాటు పక్కకు పారిపోయాడు.\n\nఇప్పుడు దుర్ముఖుడి వెంటబడివస్తున్న\nతలారి ఎలుగుబంటు హఠాత్తుగా ఎదుర\nవటంతో ఏనుగు దాన్ని తొండంతో పట్టి\nపైకెత్తబోయింది. తలారి భీకరంగా ఒక కేక\nపెట్టి, గండ్రగొడ్డలితో ఏనుగు తొండం మీద\nగట్టిగా కొట్టాడు. ఆ దెబ్బకు తొండం సగం\nతెగి వేళ్ళాడుతూండగా ఏనుగు ఘీంకరిస్తూ\nవెనక్కు తిరగబోయేంతలో, తలారి ఎలుగు\nబంటు దాని మెడ మీద ఎక్కి కూర్చుని,\nకుంభస్థలం పైన గండ్రగొడ్డలి పిడితో గట్టిగా\nపొడుస్తూ, “ఊం, ఆ దుష్టుడు, దుర్ముఖు\nడెక్కడ? వాణ్ణి తరిమిపట్టుకుని తల నర\nకాలి?\" అంటూ అరిచింది.\n\nరాజు దుర్ముఖుడు ఈలోపల అరణ్యంలో\nచాలా దూరం వెళ్ళిపోయాడు. అతడికి\nతలారి భల్లూకంతోపాటు, ఏనుగు కూడా\nవెంటబడి వస్తున్నదన్న భయం పట్టుకున్నది.\nఅంగరక్షకుడు అతణ్ణి హెచ్చరిస్తూ, \"మహా\nరాజా, మనం దారీ తెన్నూ కానకుండా, మన\nరాజ్య సరిహద్దులు కూడా దాటి పోతున్నట్టు\nన్నది,” అన్నాడు\n\nరాజు దుర్ముఖుడు కోపంగా, \"ఒరే, మంద\nమతీ! ప్రాణాల కన్న రాజ్య సరిహద్దులు\nవిలువైనవా?\" అంటూ గుర్రాన్ని చర్నా\nకోలతో గట్టిగా కొట్టాడు.\n\nభల్లూకమాంత్రికుడు, సైనికుడి వెన్ను\nమీద ఈసారి మంత్రదండంతో గట్టిగా పొడిచి,\nవాడు బాధతో ఎగిరి గంతు వేయగానే, “నే\nవేసిన అంజనం కాస్తా, వీడు పాడుచేశాడు!\nసరే, మీ రాజు దుర్ముఖుడి పలాయనం\nచూశారు గదా?\" అని దళనాయకుణ్ణి, సైని\nకుల్నీ అడిగాడు.\n\nభల్లూకమాంత్రికుడి శక్తి ఎలాంటిదో\nచూసిన దుర్ముఖుడి సైనికులు ఏక కంఠంగా,\n“ఏం చేయాలో, మీరే సెలవివ్వండి!\" అంటూ\nకేక పెట్టారు.\n\n“అలా అయితే, నా వెంట చంద్రశిలా\nనగరానికి రండి. ఆ రాజు జితకేతుడి సంగతే\nమిటో చూడాలి. ఈ క్షణం నుంచీ మీ నాయ\nకుడు కాళీవర్మ, విన్నారా?\" అన్నాడు భల్లూక\nమాంత్రికుడు.\n\nఅందరూ కదిలి చంద్రశిలా నగరం కేసి\nబయలుదేరారు. అదే సమయంలో అర\nణ్యంలో పారిపోతున్న రాజు దుర్ముఖుణ్ణి,\nఅతడి అంగరక్షకుణ్ణి, చెట్లకొమ్మల్లో దాగి\nవున్న నాగమల్లు అనే దొంగల నాయకుడు\nచూశాడు. వాడు పక్కనే వున్న ఇద్దరు అను\nచరులతో, “ఒరే, ముందు గుర్రం మీద\nవస్తున్నవాడి దుస్తులు చూస్తూంటే, ఎవడో\nమంచి సంపన్నుడిలా వున్నాడు. వెనక\nవున్నవాడు, అతడి నౌకరో, సైనికుడో అయి\nవుండాలి. ఇద్దర్నీ ప్రాణాలతో పట్టుకుంటే,\nతరవాత వాళ్ళ బంధువుల్నుంచి కూడా,\nవీళ్ళ విడుదల కోసం డబ్బు గుంజవచ్చు,\" \nఅన్నాడు.\n\nనాగమల్లు అనుచరులిద్దరిలో ఒకడు, తన\nచేతిలో చుట్టగావున్న బలమైన తాడును\nఅటూ ఇటూ ఊపుతూ, “దొరా, వీళ్ళను\nఎదటపడి ప్రాణాలతో పట్టటం కుదిరేది\nకాదు; వాళ్ళు కత్తులు దూసి ఎదిరించ\nగలరు. ముందుగా ఒకణ్ణి, ఈ తాడు విసిరి,\nఉచ్చులో బంధించటం ఎలా వుంటుంది?\"\nఅన్నాడు.\n\n“ఓ, భలే ఉపాయం! అదుగో, వస్తు\nన్నారు! అందుబాటులోకి రాగానే, ముందు\nగుర్రం మీద వున్న వాడి నడుముకు ఉచ్చు\nతగిలించి, పైకి లాగు. ఆ రెండోవాడి సంగతి\nమేం ఇద్దరం చూస్తాం,\" అన్నాడు నాగమల్లు.\n\nరాజు దుర్ముఖుడుగాని, అతడి అంగ\nరక్షకుడుగాని, ఇంత మహారణ్యంలో తమకు\nభల్లూకమాంత్రికుడి ఎలుగుబంటు నుంచే\nకాక, మరి ఇతరత్రా ప్రాణాపద రావచ్చన్న\nఆలోచనలోనే లేరు. వాళ్ళు తలారి భల్లూకం\nనుంచి సాధ్యమైనంత దూరం పారిపోవాలనే\nఆదుర్దాలో వున్నారు.\n\nదుర్ముఖుడి గుర్రం చెట్టును సమీపించి,\nదాని కొమ్మల కిందుగా పరిగెత్తే సమయంలో\nనాగమల్లు అనుచరుడు చేతిలోని తాడు\nఉచ్చును గురిగా, అతడి మీదికి విసిరి, తాడు\nరాజు నడుమును బిగించగానే కొమ్మల మీదికి\nగుంజాడు. రౌతులేని గుర్రం వేగంగా\nముందుకు పరిగెత్తి పోయింది.\n\nదుర్ముఖుడు ఏమిజరిగిందీ అర్థంకాక\nఒక చావుకేక పెట్టి, తాడు నుంచి వేళ్ళాడ\nసాగాడు. నాగమల్లూ, అతడి రెండవ అను\nచరుడైన దొంగా, కేక పెట్టి, కత్తులు ఝళి\nపిస్తూ, కొమ్మల్లోంచి అంగరక్షకుడి గుర్రం\nముందుకు దూకారు. - (ఇంకావుంది)",
            "book_page_end": 14,
            "story_id": "2004_03_02",
            "raw_genre_backup": "సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "అగమ్యుడి మహాకావ్యం",
            "book_page_start": 15,
            "pdf_page_start": 15,
            "pdf_page_end": 20,
            "author": "చందమామ బృందం",
            "genre": "బేతాళ కథ",
            "moral": "నిజాయితీ అనేది స్వార్థం లేనంతవరకు ఇతరుల సంతోషం కోసం కొద్దిపాటి అసత్యాన్ని అంగీకరిస్తుంది.",
            "keywords": [
                "విక్రమార్కుడు",
                "బేతాళుడు",
                "మహాకవి",
                "నిజాయితీ",
                "కృతజ్ఞత"
            ],
            "characters": [
                "విక్రమార్కుడు",
                "బేతాళుడు",
                "అగమ్యుడు",
                "యువరాజు",
                "పురందరుడు",
                "మహారాజు"
            ],
            "locations": [
                "శ్మశానం",
                "నందపురం",
                "గిరిపురం",
                "రాజధాని"
            ],
            "content": "కట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్ని దించి భుజానవేసుకుని, ఎప్ప\nటిలాగే మౌనంగా శ్మశానంకేసి నడవ\nసాగాడు. అప్పుడు శవంలోని బేతా\nళుడు, \"రాజా, ఎన్ని ఇక్కట్లు కలుగు\nతున్నా వీడని నీ పట్టుదల చూస్తూంటే\nఆశ్చర్యం కలుగుతున్నది. తెలియక\nఎవరికైనా అనర్హుడికి కృతజ్ఞత చూప\nదలచి, ఈ శ్మశానంలో యాతనల పాలవు\nతూంటే మాత్రం, చివరకు గిరిపురం\nయువరాజులాగా నువ్వు కూడా నిజా\nయితీని కోల్పోవలసివస్తుంది. ఇందుకు\nఉదాహరణగా నీకు, ఆ యువరాజు,\nఅగమ్యుడనేవాడి కథా చెబుతాను,\nశ్రమ తెలియకుండా, విను,\" అంటూ\nఇలా చెప్పసాగాడు:\n\nనందపురంలో వుండే అగమ్యుడికి, తాను\nచాలా గొప్పవాడిననిపించుకోవాలని కోరిక.\nఒకప్పుడు వాడు పూటగడవని పేదవాడు. డబ్బు\nసంపాదించడానికి ఎంతో శ్రమించాడు.\nక్రమశిక్షణ పాటించాడు. ఇప్పటికీ వాడు పెద్ద\nభాగ్యవంతుడేమీ కాదు. కానీ వాడికి వుండ\nడానికి ముచ్చటైన ఇల్లుంది. వాడి భార్యకు\nతగుమాత్రమైన నగలు, పట్టుచీరలువు\nన్నాయి. వాడిపిల్లలు జీవితంలో స్థిరపడి\nసుఖజీవనం చేస్తున్నారు.\n\nఎక్కువ శ్రమపడకుండా రోజులు సుఖంగా\nగడిచిపోతూండడంతో, అగమ్యుడికి తీరిక కాస్త\nఎక్కువైంది. ఆ తీరికసమయంలో ఆలోచించి\nనప్పుడల్లా, తాను చాలా గొప్పపనులు చేసి\nనట్లు వాడికి అనిపించేది. తన గొప్పతనాన్ని\nఎవరూ ఎందుకు గుర్తించరో ఎంత ఆలో\nచించినా వాడికి స్ఫురించేది కాదు. తన గొప్పత\nనాన్ని అంతా గుర్తించడం కోసం, అగమ్యుడు\nచాలామందికి తన జీవిత విశేషాలు చెబు\nతూండేవాడు. పేదరికం నుంచి బయట పడ\nడానికి తనెంత శ్రమించాడో వివరించేవాడు.\nవిన్నవాళ్ళలో కొందరు విని వూరుకునేవారు.\nకొందరు అలాంటివే తమ జీవిత విశేషాలు\nచెప్పేవారు. మరికొందరు, “దేశంనిండా ఇలా\nకష్టపడేవారే ఎక్కువ!\" అనేవారు.\n\nఇలావుండగా, ఆ ఊరుకు పురందరుడనే\nపండితుడు వచ్చి, మూడు వారాల పాటు\nరామాయణగాథను వివరించి చెప్పాడు. పురం\nదరుడి పాండిత్యాన్ని ఊరంతా మెచ్చుకున్నారు.\nప్రతి రోజూ ఆయనకు ఎవరో ఒకరి ఇంట\nఅతిథి సత్కారం జరిగేది.\n\nఅలా ఒక రోజున పురందరుడు, అగమ్యు\nడింటికి భోజనానికి వెళ్ళాడు. అగమ్యుడా\nయనకు విందుభోజనం పెట్టాక, \"అయ్యా!\nశ్రీరాముడు అష్టకష్టాలూ పడ్డాడు. కానీ అన్ని\nకష్టాలూ ఆయన తన కుటుంబం కోసమే\nపడ్డాడు. తన తండ్రి మాట విని అడవులకు\nవెళ్ళాడు. తన భార్యను తిరిగి తెచ్చుకోవాలని\nరావణుణ్ణి చంపాడు. చివరకు దేశానికి రాజై\nరాజ్యపాలన చేశాడు. అలాంటి శ్రీరాముడికి\nదేవుడని పేరొచ్చింది. మరి ఆయనకులా ఎంతో\nమంది తమ కుటుంబాలను వృద్ధిలోకి\nతీసుకురావాలని, ఎంతో శ్రమ పడుతున్నారు.\nవారికి శ్రీరాముడికి వచ్చినట్టు గుర్తింపు ఎందుకు\nరావడంలేదు?\" అంటూ ప్రశ్నించాడు.\n\nదీనికి పురందరుడు, “నువ్వు వేసిన ప్రశ్న\nచాలా గొప్పది. ఏ దేశంలోనైనా ప్రతికుటుంబం\nలోనూ నిత్యం రామాయణం జరుగుతూనే\nవుంటుంది. పెద్దల తొందరపాటో, సవతుల\nఈ ర్ష్యాసూయలో, కొందరి స్వార్థప్రలోభాలో,\nచాలా కుటుంబాల్లో నరులను, వానరులను,\nరాక్షసులను సృష్టించి, ఆసక్తికరమైన కథలకు\nదారి తీస్తాయి. రాముడు అవతారపురుషుడు.\nదుష్టశిక్షణ, శిష్టరక్షణ కోసం దేవుడే మాన\nవుడుగా అవతరించి, సామాన్య మానవుడిలా\nఅన్ని కష్టాలూ అనుభవించాడు. సామాన్యుల\nచేత అసామాన్య కార్యాలను చేయించాడు.\nఇక, ఇప్పుడు నువ్వు చెప్పేవారి కథలను వాల్మీకి\nఅంతగొప్పగారాస్తే, ప్రతి మనిషీ శ్రీరాముడిలా\nదేవుడవుతాడు. నాకు తెలిసి ఇంతవరకూ,\nశ్రీరాముడిలాంటి మరొక మనిషి కథను\nకావ్యంగా చెప్పినవారు లేరు. అందుకే,\nశ్రీరాముడికి వచ్చిన గుర్తింపు మరెవ్వరికీ\nరాలేదు,” అన్నాడు.\n\nఅగమ్యుడికి, పురందరుడి మాటలు బాగా\nతలకెక్కాయి. వాడికి తను శ్రీరాముడంతటి\nవాడినని నమ్మకంగా వుంది. అందుకని వాడు,\n\"అయ్యా! మీకు నేను నాకథను వినిపిస్తాను.\nదాన్ని మీరు రామాయణంలాంటి మహా\nకావ్యంగా రాయండి. నాకు గుర్తింపు వస్తుంది.\nతమకు మంచి పేరు వస్తుంది,” అన్నాడు.\n\nపురందరుడు వెంటనే, \"కావ్యం సంగత\nలావుంచు, శ్రీరాముడికి సాటిరాగల, నీ జీవిత\nవిశేషాలు వినాలని కుతూహలంగా వుంది,\"\nఅని వాడు చెప్పినవన్నీ విన్నాడు. అంతావిన్నాక\nవాడు అమాయకుడని ఆయనకు అర్థమై\nపోయింది. కానీ వాణ్ణి చిన్న బుచ్చడం ఇష్టం\nలేక, “వాల్మీకి రాసిన రామాయణాన్ని నలు\nగురికీ వివరించి చెప్పడం వల్లనే, నాకు చాలా\nగుర్తింపు వస్తున్నది. నాకా గుర్తింపు చాలు.\nకాబట్టి నీకథను నీవే కావ్యంగారాయి. అప్పుడు\nనీవు శ్రీరాముడికంటే గొప్పవాడివవుతావు.\nఎందుకంటే, శ్రీరాముడు తన కథను తానే\nరాసుకోలేక పోయాడుగదా!\" అన్నాడు.\n\nఈ మాటలు అగమ్యుడికి నచ్చాయి. వాడు\nకావ్యరచన తనవల్ల అవుతుందా అని సంకో\nచించాడు. కానీ 'రామ' అన్న పదాన్ని ఉచ్ఛరించ\nలేక 'మరా' అని మాత్రమే అనగలిగిన వాల్మీకి,\nరామాయణం రాయలేనిది, తను మాత్రం\nరాయలేనా అని ధైర్యం తెచ్చుకున్నాడు. ఆ\nతర్వాత తన జీవిత కథను రాశాడు. రాసిన\nదంతా ఒకటికి రెండు సార్లు చదువుకున్నాడు.\nఎంత బాగా రాశానో అనుకుని, ముందుగా ఆ\nకావ్యాన్ని తన భార్యకు చదివి వినిపించాడు.\n\nఅగమ్యుడి భార్య అంతా విని, “ఇది నా\nకెందుకు వినిపించడం? ఇందులో నాకు తెలియ\nనిదేముంది గనక!\" అని విసుక్కుంది.\n\n“రామాయణంలో మాత్రం తెలియనిదే\nముందని, మళ్ళీమళ్ళీ వింటావు?\" అన్నాడు\nఅగమ్యుడు.\n\n“రాముడి కథ వినడానికి ఇంపుగా\nవుంటుంది. ఈ కథ తెలియని వాళ్ళకు విని\nపించడం మంచిది,” అన్నది అగమ్యుడి భార్య.\n\nచివరికివాడు మనుమలనూ, మనమ\nరాండ్రనూ పిలిచి, \"లవకుశులు రామాయ\nణాన్ని ప్రచారం చేశారు. మీరు నా కావ్యాన్ని\nపాటలుగా పాడి ప్రచారం చేసి, తాతగారి\nఋణం తీర్చుకోండి!'' అని చెప్పాడు.\n\nవాళ్ళందరూ అడ్డంగా తలలూపి, “మాకు\nనీ కథ నచ్చలేదు. కావాలంటే మేమూ\nరామాయణాన్ని పాటలుగా పాడి ప్రచారం\nచేయమంటే చేస్తాం,” అన్నారు.\n\nతన జీవిత కథ ఎవరూ వినేయోగంలో\nదని, మనసు రాయి చేసుకున్నసమయంలో,\nఅగమ్యుడి అదృష్టం పండింది. ఒక రోజున\nవాడు ఏదో పనిమీద పొరుగూరు బయల్దే\nరాడు. దారిలో బాటపక్కన ఒక చెట్టు కింద\nవెల్లికిలా పడివున్న యువకుడు కనిపించాడు,\nవాడికి. యువకుడు స్పృహలో లేదు. అంతలో\nఅలా గ్రామంవైపు ఒక ఒంటెద్దు బండి వెళు\nతూంటే, అగమ్యుడా యువకుణ్ణి బండిలోకి\nచేర్చి నందపురం తీసుకునివెళ్ళాడు. వైద్యుడు\nయువకుణ్ణి పరీక్ష చేసి, “ఈ యువకుడు ఏ\nచెట్టుదో పిచ్చి పండును తిన్నాడు. ఇతడికి\nనేనిచ్చే మందును తినిపించి, నాలుగు రోజుల\nపాటు దగ్గరుండి సపర్యలు చేస్తే కోలుకుం\nటాడు,\" అని అగమ్యుడికిచెప్పి మందిచ్చాడు.\n\nనాలుగు రోజుల తర్వాత స్పృహవచ్చాక,\nజరిగినదంతా తెలుసుకుని ఆ యువకుడు,\nఅగమ్యుడితో, “నీవు రక్షించకపోతే, నా\nప్రాణాలు గాలిలో కలిసి పోయుండేవి. ఏమిచ్చి\nనీ ఋణం తీర్చుకోగలను?” అన్నాడు.\n\n“నిజంగా నీకు నా ఋణం తీర్చుకోవాల\nనుంటే, నేను రాసిన కావ్యం విని దాన్ని\nమెచ్చుకో,\" అన్నాడు అగమ్యుడు. కృతజ్ఞత\nకొద్దీ ఆ యువకుడు, అగమ్యుడి కావ్యాన్ని\nపూర్తిగా విన్నాడు. అతడికి అగమ్యుడి పట్ల కృత\nజ్ఞతాభావం వుండడంవల్ల, విసుగనిపించినా\nఆమాట పైకి చెప్పక, ఆ కావ్యాన్ని అదేపనిగా\nమెచ్చుకున్నాడు.\n\nఅప్పుడు అగమ్యుడునిట్టూర్చి, “ఇప్పటికి\nనా మొదటి కోరిక తీరింది. ఇక రెండో కోరిక\nఎప్పటికి తీరుతుందో!\" అన్నాడు.\n\nఆ యువకుడు కుతూహలంగా, “ఒక\nకోరిక తీర్చినవాణ్ణి, రెండోదీ తీర్చగలను.\nసంకోచించకుండా, నీ రెండో కోరిక ఏమిటో\nచెప్పు,” అన్నాడు.\n\nఅది తీర్చడం నీవల్ల కాదు. ఈ దేశపు\nరాజు మాత్రమే తీర్చగలడు,” అన్నాడు అగ\nమ్యుడు నిరుత్సాహంగా.\n\n“నేనీ దేశపురాజును కాదుగానీ యువ\nరాజును. మహారాజు నామాట కాదనడు!”\nఅంటూ యువరాజు, అగమ్యుణ్ణి ప్రోత్స\nహించాడు.\n\nతను కాపాడింది మారువేషంలో దేశాటన\nచేస్తున్న యువరాజునని తెలియగానే, వాడు\nఉత్సాహంగా, “మిమ్మల్నిలా కలుసుకోవడం,\nనా అదృష్టం! నా కావ్యానికి రామాయణ\nమంత ప్రచారం లభించాలన్నదే, నా రెండో\nకోరిక,” అన్నాడు.\n\nయువరాజు ఇదివిని తెల్లబోయాడు. ఎక్కడి\nశ్రీరాముడు? ఎక్కడి అగమ్యుడు? ఇప్పుడేం\nచేయడమా అని, కుశాగ్రబుద్ధి అయిన\nయువరాజు కొంచెంసేపు ఆలోచించే సరికి,\nఒక ఉపాయంతట్టింది. అతడు, అగమ్యుడితో,\n\"ఇంతవరకూ నీవు నీ కావ్యాన్ని ఎంత\nమందికి వినిపించావు?\" అని అడిగాడు.\n\n“సుమారు పన్నెండుమంది దాకా, నా\nకావ్యాన్ని వినివుండొచ్చు!\" అన్నాడు అగమ్యుడు.\n\n“అలాగా! ఈ దేశంలో పది లక్షల మంది\nప్రజలున్నారు. ఇంతవరకూ కావ్యాన్ని విన్న\nపన్నెండు మందీ తప్పించి, తక్కినవారందరూ\nనీ కావ్యాన్ని అదే పనిగా మెచ్చుకునేలా\nప్రచారం చేస్తాను. ఐతే, నువ్వు నాకొకమాట\nఇవ్వాలి. వాల్మీకి తన జీవితంలో ఒక్క\nకావ్యాన్నే రాశాడు. అదీ ఒక్కసారే! నువ్వు\nకూడా వాల్మీకిలాగే జీవితంలో మళ్ళీ కావ్యాన్ని\nరాయకూడదు,” అన్నాడు యువరాజు.\n\nఅగమ్యుడు దీనికి అంగీకరించాడు.\n\nయువరాజు, అగమ్యుణ్ణి తనతో పాటు\nరాజధానికి తీసుకునివెళ్ళి, మహారాజుకు\nపరిచయం చేసి, “ఇతడి పేరు అగమ్యుడు.\nఇతడు నా ప్రాణదాత! ఇతడొక మహాకావ్యాన్ని\nరాశాడు. ఆ కావ్యం వాల్మీకి రామాయణంతో\nసరిపోలుతుంది. ఇతడికి మన ఆస్థానంలో\nగౌరవస్థానం కల్పించాలి. ఇతడి కావ్యం గొప్ప\nతనాన్ని దేశమంతటా ప్రచారం చేయించాలి.\nఇది నా కోరిక!\" అన్నాడు.\n\n“కాబోయే రాజువు. నీ కోరికను మన్నించి\nతీరాలి,\" అంటూ మహారాజు ఆమోదముద్ర\nవేయడంతో, అగమ్యుడికి రాజాస్థానంలో\nగౌరవస్థానం లభించింది. ఆ తర్వాత, అగ\nమ్యుడి కావ్యం గురించి దేశమంతటా గొప్పగా\nప్రచారం జరిగింది. ఆ ప్రచారం ఎంత తీవ్రంగా\nవుందంటే - ఎందరో కవిపండితులది చద\nవాలని ఎగబడ్డారు. అయితే, ఒక్కరికీ ఆ\nకావ్యం లభించ లేదు. ఆ కావ్యం ప్రతి ఒక్కటే\nవుంది. అది యువరాజు వద్దనే వుంది. ఆ\nకావ్యం కోసం తన వద్దకు వచ్చినవారితో\nయువరాజు, \"దురదృష్టవశాత్తూ, ఆ కావ్యం\nఅగ్నిప్రమాదంలో ఆహుతి అయిపోయింది.\nదాన్ని మళ్ళీరాయడానికి అగమ్యుడు నిరాక\nరించాడు. అందువల్ల, ఆ మహా కావ్యం\nజ్ఞాపకాలే మిగిలాయి!\" అని చెప్పాడు.\n\nఒక మహాకావ్యం ఆ విధంగా నాశనమై\nనందుకు కవిపండితులందరూ బాధపడ్డారు.\n\nఇది మహారాజుకు తెలిసింది. ఆయనకు\nఇందులో ఏదో తిరకాసుందనిపించి, యువ\nరాజును నిలదీశాడు. యువరాజు, తండ్రికి\nనిజం చెబుతూ, \"అగమ్యుడా కావ్యానికి\nప్రచారంకోరాడు. అది లభించింది. అగమ్యుడు\nతనకు మహాకవిగా గుర్తింపును కోరాడు. అదీ\nలభించింది. ఆ కావ్యం నలుగురికంటా పడ\nనంతకాలమే, ఎవరైనా ఈ ప్రచారాన్నీ, గుర్తిం\nపునూ మన్నిస్తారు. అందుకే ఆ కావ్యాన్ని\nతగలబెట్టాను. మళ్ళీ కావ్యాలు, కవిత్వం\nజోలికి వెళ్ళకుండా, అగమ్యుడి నుంచి\nమాట తీసుకున్నాను. నేను నిజాయితీ\nపరుణ్ణి; సత్యవాదిని! అగమ్యుడితో అన్న\nమాట నిలబెట్టుకున్నాను,” అన్నాడు.\n\n“నీ నిజాయితీలో, సత్యవాక్కులో నాకు\nఏదోలోపం వున్నదనిపిస్తున్నది!\" అన్నాడు\nమహారాజు అసంతృప్తిగా.\n\nబేతాళుడు ఈ కథ చెప్పి, “రాజా, దేశ\nప్రజలందర్నీ అగమ్యుడి కావ్యాన్ని మెచ్చుకు\nనేలా చేయగల యువరాజు, వారిలో పన్నెండు\nగురు తప్ప, అని ఎందుకన్నాడు? అన్నమాట\nతప్పకూడదనుకునే యువరాజు, తనకు నచ్చని\nకావ్యాన్ని మెచ్చుకోవడం నిజాయితీ, సత్య\nసంధతా అనిపించుకుంటుందా? ఈ సందే\nహాలకు సమాధానం తెలిసికూడా చెప్పక\nపోయావో, నీ తలపగిలిపోతుంది,” అన్నాడు.\n\nదానికి విక్రమార్కుడు, \"అగమ్యుడి\nకావ్యాన్ని విన్నవారు పన్నెండుగురు. వారు\nఎట్టిపరిస్థితుల్లోనూ, ఆ కావ్యాన్ని మెచ్చుకోలేరు.\nఅందుకనే యువరాజు అలాగని తన\nనిజాయితీని నిరూపించుకున్నాడు. ఎదుటి\nవారిని-అందులోనూ ప్రాణదాతను సంతోష\nపెట్టడానికి ఆడే అబద్ధం; అబద్ధం, అసత్యం\nఅనిపించుకోదు. అందులోనూ, ఆ అబద్ధం\nవల్ల ఎవరికీ ఏహానీ లేదు; యువరాజు స్వప్ర\nయోజనమంటూ కూడాలేదు,” అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. - (కల్పితం)\n[ఆధారం: “వసుంధర” రచన]",
            "book_page_end": 20,
            "story_id": "2004_03_03",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "సర్వం దైవ స్వరూపం!",
            "book_page_start": 21,
            "pdf_page_start": 21,
            "pdf_page_end": 21,
            "author": "చందమామ బృందం",
            "genre": "సంస్కృతి",
            "moral": "భారతీయ సంస్కృతిలో సమస్త ప్రాణికోటిని, ప్రకృతిని దైవస్వరూపంగా భావించి గౌరవించడం ఉంది.",
            "keywords": [
                "భారత దర్శిని",
                "దైవస్వరూపం",
                "వాహనాలు",
                "గోపూజ",
                "ప్రకృతి గౌరవం"
            ],
            "characters": [
                "విఘ్నేశ్వరుడు",
                "పరమశివుడు",
                "కుమారస్వామి",
                "మహావిష్ణువు",
                "గరుడుడు",
                "హనుమాన్",
                "శ్రీకృష్ణ భగవానుడు"
            ],
            "locations": [
                "భారతదేశం",
                "పాలకడలి"
            ],
            "content": "నదీనదాలు, చెట్టుచేమలు, పక్షులు, జంతువులు ఇలా సర్వాన్నీ దైవస్వరూపాలుగా భావించిన\nసనాతన సంప్రదాయం మనది.\n\nఅందుకే మన పురాణాలు వివిధ జంతువులనూ, పక్షులనూ, మన దేవతామూర్తులకు వాహనా\nలుగా పేర్కొంటున్నాయి.\n\nవిఘ్నేశ్వరుడి వాహనం చిట్టెలుక. ఆయన తండ్రి పరమశివుడి వాహనం నంది. తమ్ముడు\nకుమారస్వామి వాహనం మయూరం-అంటే నెమలి.\n\nమహావిష్ణువు పాలకడలిలో శయనించింది శేషతల్పం మీద. అంటే వేయి పడగల అనంతుడి\nమీద. ఆయన వాహనం గరుడుడు అనే ఒక పక్షి.\n\nరామ భక్తుడైన వీర హనుమాన్ వానరరూపుడు. అందుకే, ఇప్పుడు కూడా కోతులకు మన\nవాళ్ళు ఎలాంటి హానీ తలపెట్టరు. అంతగా\nఅవసరమైతే దూరంగా తరిమేస్తారు.\n\nశ్రీకృష్ణ భగవానుడు బాల్యంలో\nగోవులను కాచి గోపాలకృష్ణుడని\nపించుకున్నాడు. పశువులను\nపరమ పవిత్రంగా భావించి,\nవ్రతకాలంలో గోపూజ చేయడం\nదేశం మొత్తం మీద, కొన్ని\nప్రాంతాలలో, కొన్ని కుటుం\nబాలలో ఈనాటికీ ఒక ఆచా\nరంగా కొనసాగుతున్నది.\n\nఇలా జంతుజాలాన్ని భక్తి\nభావంతో గౌరవించడం ద్వారా\nమన పెద్దలు ప్రకృతిని కూడా\nగౌరవించారు.",
            "book_page_end": 21,
            "story_id": "2004_03_04",
            "raw_genre_backup": "సంస్కృతి",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "సంసార బంధం!",
            "book_page_start": 22,
            "pdf_page_start": 22,
            "pdf_page_end": 24,
            "author": "బిందుసార్",
            "genre": "పూర్వగాథ",
            "moral": "అధ్యాత్మిక ఉన్నతిని కోరుకునేవారు సంసార బంధాలపై అతిగా ఆశ పెట్టుకుని ఆత్మను బంధించుకోకూడదు.",
            "keywords": [
                "యోగశాస్త్రం",
                "సుమేరుడు",
                "సంసారం",
                "ఆత్మ విముక్తి",
                "కుక్క",
                "త్రాచుపాము"
            ],
            "characters": [
                "పద్మనందుడు",
                "సుమేరుడు",
                "గంగానందుడు",
                "సుమేరుడి తండ్రి",
                "గ్రామస్థుడు"
            ],
            "locations": [
                "వదనపురం",
                "ఆశ్రమం"
            ],
            "content": "పద్మనందుడనే గురువు ఇద్దరు శిష్యులతో కలిసి\nతీర్థయాత్ర చేసి తిరిగి వస్తూ మార్గమధ్యంలో\nఒక అందమైన గ్రామాన్ని చూసి, అటువెళుతూన్న\nరైతును ఆ గ్రామం పేరేమిటో అడిగాడు. వదన\nపురం అన్నాడు రైతు. ఆ పేరు వినగానే గురువుకు\nపాత సంగతి ఒకటి జ్ఞాపకం వచ్చి, \"వదన\nపురమా, ఇది సుమేరుడి గ్రామం అయివుం\nటుందేమో!\" అన్నాడు.\n\n\"సుమేరుడా? ఎవరాయన?\" అని అడి\nగారు శిష్యులు.\n\n\"యోగశాస్త్రం అభ్యసించడానికి మన ఆశ్ర\nమంలో చేరిన ఉత్తమ జిజ్ఞాసువు. అయితే,\nఅతని తండ్రి తీవ్ర అనారోగ్యం పాలయ్యాడని\nతెలియడంతో, వెళ్ళి చూసి ఒక నెలలోపల తిరిగి\nవస్తానని చెప్పి వెళ్ళాడు. ఇది జరిగి పది సంవత్స\nరాలయింది. ఇంతవరకు అతని జాడలేదు. ఏమ\nయిందో వెళ్ళి చూద్దామా?\" అన్నాడు గురువు.\n\n\"చిత్తం, గురుదేవా,” అన్నారు శిష్యులు.\n\nగురుశిష్యులు ఆగ్రామంలోకి వెళ్ళారు.\nఎదురుపడ్డ గ్రామస్థుణ్ణి ఆపి, “పది సంవత్సరాల\nక్రితం, ఈ గ్రామం నుంచి సుమేరుడనే ఒక\nయువకుడు పద్మనందుల ఆశ్రమంలో ఉండే\nవాడు. ఆయన గురించి ఏమైనా తెలుసా?”\nఅని అడిగాడు ఒక శిష్యుడు.\n\n\"నువ్వు అడుగుతున్నది సుమేరుసేఠ్\nగురించేనా నాయనా! ఆయన పద్మనంద గురువుల\nప్రియశిష్యుడు. వ్యాధిగ్రస్తుడైన తండ్రిని చూడ\nడానికి వచ్చాడు. అవసాన దశలోవున్న తండ్రి\nకోరిక ప్రకారం ఆయన వెంటనే వివాహం చేసు\nకోవలసి వచ్చింది. కొడుక్కు తన వడ్డీ వ్యాపారం\nఅప్పగించి తండ్రి సంతోషంగా కన్నుమూశాడు.\nగురుకృపాకటాక్షం వల్ల సుమేరుడికి వ్యాపారం\nబాగా కలిసివచ్చింది. అదిగో కనిపిస్తున్నదే\nపెద్దమేడ, అదే ఆయన ఇల్లు,\" అంటూ ఒక\nఅందమైన భవంతిని చూపాడు గ్రామస్థుడు.\n\nగురుశిష్యులు ఆ భవంతిని సమీపించారు.\nమేడపైనుంచి వారిని చూసిన సుమేరుడు\nపరుగు పరుగున దిగివచ్చి, గురువు పాదాలకు\nభక్తితో నమస్కరించి, లోపలికి తీసుకువెళ్ళాడు.\nఉచితాసనంలో కూర్చోబెట్టి, కుశల ప్రశ్నల\nఅనంతరం, “గురుదేవా, తమ రాకతో నాగృహం\nపావనమయింది. ఇక్కడే కొన్నాళ్ళుండి, తమకు\nసేవలందించే భాగ్యం కల్పించండి,\" అన్నాడు.\n\n“లేదు, ఆశ్రమానికి వెంటనే వెళ్ళాలి. చాలా\nపనులున్నాయి,\" అన్నాడు గురువు.\n\n“అయితే, కనీసం ఈ రాత్రికయినా ఇక్కడే\nఉండి, మా ఆతిథ్యం స్వీకరించండి,” అన్నాడు\nసుమేరుడు.\n\nగురువు అందుకు సమ్మతించాడు. ఆ రాత్రి\nభోజనాలయిన తర్వాత, సుమేరుడు గురువును\nఏకాంతంలో కలుసుకుని, \"గురువర్యా, మరో\nమార్గం కనిపించక ఈ సంసార బంధంలో చిక్కు\nకున్నాను. ఇద్దరు పిల్లలూ పెరిగి పెద్దవాళ్ళు\nకాగానే, వ్యాపార బాధ్యతలను వాళ్ళకు అప్ప\nగించి, ఆశ్రమానికి వచ్చి తమసేవలో శేషజీవితాన్ని\nగడపాలనుకుంటున్నాను,” అన్నాడు.\n\n“అలాగే నాయనా. ఆ సమయంలో నేను\nఆశ్రమంలో లేకపోయినా, నీకు దారి చూపే\nబాధ్యతను శిష్యులకు చెప్పి వెళతాను. నీకు\nయోగవిద్యా ఉపదేశం జరిగింది గనక, దానిని\nమధ్యలో మానివేయకుండా కొనసాగించడం\nనీకు మేలు చేస్తుంది,” అన్నాడు గురువు. తెల్ల\nవారగానే గురుశిష్యులు ఆశ్రమానికి బయలు\nదేరాడు. సుమేరుడు గురువును భక్తితోసాగనంపాడు.\n\nమరోపదేళ్ళు గడిచాయి. మళ్ళీ గురువు\nవదనపురంకేసి వెళ్ళవలసివచ్చి, శిష్యుడు ఎలా\nఉన్నాడో చూద్దామని అతని ఇంటికి వెళ్ళాడు.\n\nసుమేరుడు మళ్ళీ గురువు పాదాలపై బడి\nకన్నీరుకారుస్తూ, \"రత్నంలాంటి మనవడు పుట్టాడు.\nఒక్క క్షణం వదిలిపెట్టడం లేదు. వాడికి కాస్త\nఊహతెలియగానే, నేను ఆశ్రమానికి బయలు\nదేరి వస్తాను,\" అన్నాడు.\n\n“చాలా మంచిది నాయనా,” అని చెప్పి\nగురువు అక్కడి నుంచి బయలుదేరాడు.\n\nమరుసటి సంవత్సరం గురువు కాలధర్మం\nచెందాడు. అయినా తన అనంతరం ఆశ్రమ\nబాధ్యతలు చేపట్టనున్న గంగానందుడనే శిష్యుడికి\nసుమేరుణ్ణి గురించి చెప్పి, \"అతడు ఆధ్యాత్మి\nకంగా ఉన్నత శిఖరాలను అందుకోవలసినవాడు.\nసంసారబంధాల నుంచి అతనికి విముక్తిలభించాలి.\nఅతనికి సద్గతి చూపడం మరిచిపోవద్దు,\" అని\nసూచించాడు.\n\nమరికొన్ని సంవత్సరాలు గడిచిపోయాయి.\nఒకనాడు గంగానందుడికి సుమేరుడు ఇప్పుడెలా\nఉన్నాడో చూడాలన్న ఉత్సాహం కలిగింది.\nఅప్పటికప్పుడే వదనపురానికి బయలుదేరాడు.\nతీరా అక్కడికి చేరాక సుమేరుడు ఎప్పుడో\nమరణించాడన్న సంగతి తెలిసింది. సుమేరుడి\nకుమారులు గంగానందుణ్ణి గౌరవ మర్యాదలతో\nఆదరించారు.\n\nగంగానందుడు ఆ ఇంట్లో అడుగు పెట్టిన\nక్షణం నుంచి, ఇంట్లోని కుక్క తోక ఆడిస్తూ\nఆయన చుట్టూ అదేపనిగా తిరగడం, నాలుకతో\nపాదాలను స్పృశించడం ఆయన గమనించాడు.\nరాత్రి పడుకునే ముందు దాన్ని బలవంతంగా\nవెలుపలికి తీసుకువెళ్ళవలసి వచ్చింది. అర్ధరాత్రి\nసమయంలో గంగానందుడు ధ్యానంలో కూర్చుని\nకుక్క ఆత్మతో సంప్రదించడానికి ప్రయత్నించాడు.\nఅప్పుడు ఆయనకొక ఆసక్తికరమైన విషయం\nతెలియవచ్చింది. సుమేరుడి ఆత్మ కుక్కలో\nప్రవేశించి ఇంటికీ, కొడుకులకూ, మనవలకూ\nకాపలా కాస్తూ కాపాడుతున్నది!\n\nఐదేళ్ళ తరవాత గంగానందుడు మళ్ళీ\nఒకసారి సుమేరుడి ఇంటికివెళ్ళాడు. అప్పటికి\nకుక్క చచ్చిపోయింది. అయితే, సుమేరుడి\nఆత్మకు ఏమయిందా అని ఆలోచించాడు. బల\nమైన ఆశాపాశాలకు ప్రగాఢంగాలోనైన ఆత్మకు\nఅంత త్వరగా విముక్తి లభించివుండే అవకాశం\nలేదని భావించాడు. ఆనాటి రాత్రి ధ్యానంలో\nగంగానందుడికి ఇంకొక విషయం తెలియ\nవచ్చింది. సుమేరుడి కుటుంబనిధులున్న\nభోషాణంలో దాగివున్న త్రాచుపాములోనే సుమే\nరుడి ఆత్మనివాసం చేస్తున్నది!\n\nగంగానందుడు సుమేరుడికి ఈసారి సరైన\nగుణపాఠం చెప్పాలనుకున్నాడు. తెల్లవారగానే\nకుటుంబ సభ్యులతో, వాళ్ళ నిధుల భోషా\nణంలో సర్పమొకటి దాగి వుందని చెప్పాడు. ఆ\nమాటవిని భయపడి, వాళ్ళు, పాములు పట్టే\nవాడికి కబురు పెట్టారు. వాడు రాగానే భోషాణం\nలోకి పొగబెట్టారు. పాము పొగదెబ్బకు కదలలేక\nపడివుంది. పాములవాడు దాన్ని పట్టి మెల్లగా\nబయటకు లాగాడు. సేవకుడు ఒకడు బలమైన\nకర్రతో పామును కొట్టి చంపబోయాడు. కాని\nగంగాధరుడు వారించాడు. దాన్ని ఒక కుండలో\nవేసి పెట్టి ఆశ్రమానికి తీసుకువెళ్ళాడు. పాము\nకొసప్రాణాలతో కొట్టుమిట్టాడుతోంది. పాము\nనుంచి సుమేరుడి ఆత్మకు శాశ్వత విముక్తి\nలభించే విధంగా గంగానందుడు చచ్చిపోతూన్న\nపాముకు మంత్రాలు వల్లిస్తూ కొన్ని క్రతువులు\nజరిపాడు.\n\nఅంతా సవ్యంగా ముగించాక గంగానందుడు\nతృప్తిగా నిట్టూరుస్తూ, “సుమేరుడు ఒకప్పుడు\nనాతో సహాధ్యాయిగా ఎంత వివేకిగా ఉండేవాడు.\nఆ తరవాత అజ్ఞానం కొద్దీ లేనిపోని సంసార\nబంధాలను పెంచుకుని ఎలా పతనమై పోయాడు!\nఎలాగో గురువుగారి ఆజ్ఞను నెరవేర్చాను. అంతే\nచాలు!\" అనుకున్నాడు.",
            "book_page_end": 24,
            "story_id": "2004_03_05",
            "raw_genre_backup": "పూర్వగాథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వార్తా వ్యాసం",
            "moral": "N/A",
            "keywords": [
                "ఫోటోగ్రఫీ",
                "ప్రపంచ రికార్డు",
                "ఐఐటి",
                "వితరణ",
                "పరిశోధన"
            ],
            "characters": [
                "డా. ప్రభుగోయెల్"
            ],
            "locations": [
                "తిరువనంతపురం",
                "కేరళ",
                "కాన్పూర్",
                "అమెరికా"
            ],
            "content": "Click! Click! ఒక్కసారిగా క్లిక్ 1000 కెమేరాలు!\nవరల్డ్ ఫోటోగ్రఫీ డే సందర్భంగా గత ఆగస్ట్ నెలలో కేరళరాష్ట్ర రాజధాని తిరువనంతపురంలో\nఆల్ కేరళ ఫోటోగ్రాఫర్స్ అసోసియేషన్ మహాసభలు జరిగాయి. మంత్రులు, శాసనసభ్యులు,\nప్రముఖుల సమక్షంలో ఛాయాగ్రాహకుల 'కోరికల జాబితా' గుర్తించబడింది. ఈ చారిత్రాత్మక .\nసంఘటనను దేశం మొత్తం మీది నుంచి వచ్చిన ఫోటోగ్రాఫర్లు అందరూ ఫోటోలు తీశారు.\nఇన్ని కెమేరాలు ఒక్కసారిగా క్లిక్ మనడం ప్రపంచ రికార్డుగా భావిస్తున్నారు. ఈ సంస్థ గిన్నిస్బుక్\nఆఫ్ వరల్డ్ రికార్డ్స్ స్థానాన్ని కోరుకుంటున్నది.\n\nపూర్వ విద్యార్థి వితరణ!\nడా. ప్రభుగోయెల్ దాదాపు ముప్ఫై సంవత్సరాల క్రితం కాన్పూర్\nఇండియన్ ఇన్స్టిట్యూట్ ఆఫ్ టెక్నాలజీ (ఐఐటి) నుంచి పట్ట\nభద్రుడయ్యాడు. ఆయన ఇటీవల తన మాతృ విద్యా సంస్థకు\nవిచ్చేసి పరిశోధనలు, అభివృద్ధి కోసం 10,000.00 అమెరికన్\nడాలర్ల ఆధారనిధిని (ఎండోమెంటు) ఏర్పాటు చేశాడు.\nఈమధ్య ముప్ఫైయేళ్ళ కాలంలో ఆయన అమెరికావెళ్ళి\nపరిశోధనలు జరిపి డాక్టరేట్ పుచ్చుకుని, కాలిఫోర్నియాలో ఒక\nనెట్వర్క్ సెక్యూరిటీ కంపెనీ అధికార బాధ్యతలు చేపట్టాడు. ఒక\nప్రాబ్లమ్కు ఆయన కనిపెట్టిన సొల్యూషన్ ఆయనకు పేరుప్రఖ్యా\nతులూ, ధనమూ తెచ్చిపెట్టాయి.\nఅలాంటిదే మనదేశంలో కూడా జరగాలని ఆశించిన డా. గోయెల్, దానికి సరైన మార్గం\nతన మాతృవిద్యాసంస్థ అయిన కాన్పూర్ ఐ ఐ టిలో పరిశోధనలకు ప్రత్యేక ఎండోమెంట్ను\nఏర్పరచడమే అని భావించాడు. ఇక్కడ జరిగే పరిశోధనలు దేశం ఎన్నో అద్భుతాలు సాధించడానికి\nసాయపడగలవు. మాతృవిద్యాసంస్థ పట్ల తన కృతజ్ఞత చూపడానికీ, ఋణం తీర్చుకోవడానికీ\nదానినొక సరైన అవకాశంగా కూడా ఆయన భావించాడు.",
            "book_page_end": 25,
            "story_id": "2004_03_06",
            "raw_genre_backup": "వార్తా వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పట్టుబడని గూఢచారి!",
            "book_page_start": 26,
            "pdf_page_start": 26,
            "pdf_page_end": 29,
            "author": "చందమామ బృందం",
            "genre": "యదార్థ నేర పరిశోధన కథ",
            "moral": "మోసం, ద్రోహం, మరియు తెలివైన ఎత్తుగడలు యుద్ధంలో లేదా రహస్య కార్యకలాపాలలో కీలక పాత్ర పోషిస్తాయి.",
            "keywords": [
                "ప్రపంచ యుద్ధం",
                "గూఢచారి",
                "బ్రిటిష్ సీక్రెట్ సర్వీస్",
                "ఫ్రిట్జ్",
                "చాకచక్యం"
            ],
            "characters": [
                "మానరింగ్",
                "ఫ్రిట్జ్",
                "గ్రీకు దేశస్థుడు",
                "ఫ్రిట్జ్ భార్య"
            ],
            "locations": [
                "బ్రిటిష్ ఆక్రమిత ప్రాంతం",
                "నదీ తీరం",
                "సైనిక శిబిరం"
            ],
            "content": "అది 19 1.7 వ సంవత్సరం. మొదటి ప్రపంచ\nయుద్ధం జరుగుతూన్న రోజులు. బ్రిటిష్ సీక్రెట్\nసర్వీసస్ అధికారి సందిగ్ధంలో పడ్డాడు. బ్రిటిష్\nసేనల ఆక్రమిత ప్రాంతంలో శత్రుగూఢచారులు\nకోకొల్లలుగా ఉన్నారని తూర్పు తీరసైనిక బృందా\nలతోవున్న ఆయనకు తెలియవచ్చింది. అలాంటి\nబెడదతో నెట్టుకురావాలంటే సైనికులకు ఎలాంటి\nశిక్షణ ఇవ్వాలా, ఎలాంటి మెళకువలు నేర్పాలా\nఅని ఆయన తీవ్రంగా ఆలోచిస్తున్నాడు. ఆయన\nపేరు మానరింగ్.\n\nఫ్రిట్జ్ అనే జర్మన్ సీక్రెట్ సర్వీస్ గూఢచారి,\nమారువేషాల్లో బ్రిటిష్ సేనలవెంట తిరుగుతూ\nకీలక సమాచారాలను సేకరిస్తున్నట్టు కూడా '\nఆయనకు తెలియవచ్చింది. అయితే, ఫ్రిట్జ్\nతిరుగుతున్నాడనడానికి తగిన ఆధారాలేవీ\nలభించలేదు. అందువల్ల అది కేవలం వదంతి\nమాత్రమేనా? అన్న అనుమానం కూడా ఆయ\nనకు లేకపోలేదు.\n\nఅయినా, మానరింగ్ ఈ సంగతిని ఉన్నత\nఅధికారుల దృష్టికి తీసుకువెళ్ళాడు. ఈ విష\nయంగా సైనిక బృందాలను హెచ్చరించాలను\nకున్నారు. జర్మన్ గూఢచారి పట్ల అప్రమత్తంగా\nఉండాలని ఆజ్ఞలు జారీ చేశారు.\n\nఒక రోజు మానరింగ్ యుద్ధ ఖైదీలున్న\nసైనిక శిబిరానికి వెళ్ళాడు. ఆయన ఎవరన్నదీ\nఅక్కడివారందరూ గుర్తించడం ఆయనకు\nఆశ్చర్యం కలిగించింది. టర్కిష్ సేనలను వదలి\nవచ్చిన ఒక గ్రీకు ఖైదీ తనను చూడాలంటు\nన్నాడని ఆయనకు తెలియగానే అతని దగ్గరికి\nవెళ్ళాడు. ఆయన్ను చూడగానే ఆ ఖైదీ అన్న\nమాటలు మానరింగ్కు మరింత విస్మయం\nకలిగించాయి.\n\n\"అయ్యా, తమరు వెతుకుతూన్న మనిషి\nనాకు తెలుసు. కొన్నాళ్ళ క్రితం నేను అతనితో\nకలిసి పనిచేసాను కూడా. అతని పేరు ఫ్రిట్జ్!\"\n\n“ఏమిటీ? పరిహసిస్తున్నావా?\" అని అడి\nగాడు మానరింగ్ ఆశ్చర్యంతో.\n\n\"ఏమాత్రం కాదు. తమరు నా విడుదలకు\nఏర్పాటు చేశారంటే, అతన్ని పట్టుకోవడానికి\nనా చేతనైన సాయం చేస్తాను,” అన్నాడు వాడు\nఏమాత్రం తొణక్కుండా.\n\nకొంతసేపు తీవ్రంగా ఆలోచించిన మానరింగ్,\nఅతని కోరికను అంగీకరించాడు. అయితే, ఆ\nసంగతి బయట పెట్టకుండా, ఆ ఖైదీని గ్రీకు\nకన్సాలేటకు వెంటబెట్టుకుని వెళ్ళి, అతడు గ్రీకు\nదేశస్థుడే అన్న సంగతి రూఢిచేసుకున్నాడు.\n\nఇప్పుడు గ్రీకు దేశస్థుడు కొన్ని నిబంధనలు\nపెట్టాడు. తను ఫ్రిట్జ్ గొడవపడి ఎందుకు\nవిడిపోవలసి వచ్చిందో వివరించాడు. అయినా,\nతనకు ఇప్పుడు సైన్యానికి సంబంధించిన కొంత\nరహస్య సమాచారం అందచేస్తేనే, ఆ మిషతో\nఫ్రిట్జ్ను కలుసుకోవడం సులభమవుతుందని\nచెప్పాడు. అప్పుడే ఫ్రిట్జకు తన పట్ల నమ్మకం\nకుదరుతుందనీ, ఆపైన అతన్ని మంచిగా\nటర్కిష్ లైన్స్ నుంచి వెలుపలికి వచ్చి ఒక నిర్ణీత\nప్రదేశానికి రమ్మనడానికి సాధ్యమవుతుందనీ,\nఅప్పుడు సులభంగా పట్టుకోవచ్చనీ చెప్పాడు.\nమానరింగ్ సరేనని, తమకు హానికలిగించని\nకొంత సమాచారాన్ని అతనికి అందజేశాడు. ఆ\nతరవాత అక్కడి నుంచి అతన్ని వదిలి పెట్టారు.\n\nచెప్పిన మాట ప్రకారం గ్రీకుదేశస్థుడు\nచెప్పిన సమయానికి తిరిగివచ్చాడు. ఫలానా\nరోజు బ్రిటిష్ ఆక్రమిత ప్రాంతమైన ఫలానా\nచోటికి ఫ్రిట్జ్ వస్తాడని చెప్పాడు. బ్రిటిష్ సేనల\nఆక్రమణలోవున్న ఎండిపోయిన\nనదీ తీరంలోని ఒక మారుమూల\nప్రదేశానికి అతడు వస్తాడనీ, గూఢ\nచారిని పట్టుకోవడానికి అదే అన్ని\nవిధాలా సరైన ప్రదేశమనీ చెప్పాడు.\n\nఅతడు చెప్పిన స్థలానికి, చెప్పిన\nసమయానికి, \"ఆహా! ఫ్రిట్జ్పడ్డాడు నా వలలో!”\nఅనుకుంటూ మానరింగ్ అమిత విశ్వాసంతో\nచేరుకున్నాడు. అప్పటికే గ్రీకు దేశస్థుడు\nఅక్కడ గుర్రం పక్కన నిలబడివుండడం చూసి,\nఆయన మరింత సంతోషించాడు. అంటే,\nమనిషి మాట నిలుపుకున్నాడన్న మాట!\nఫ్రిట్జ్, ఒక అనుచరుడితో కలిసి బ్రిటిష్\nఆక్రమిత ప్రాంతంలో ఉన్నాడనీ త్వరలోనే\nవాళ్ళిటు రాగలరనీ అతడు చెప్పాడు. అక్కడ\nకాచుకుని ఉన్నప్పుడు వాళ్ళు మాటల్లో పడ్డారు.\nఆ మాటల సందర్భంలో గ్రీకుదేశస్థుడు\nతనకూ, ఫ్రిట్జ్ కూవున్న సన్నిహిత సంబంధానికి\nరుజువుగా కొన్ని లిఖితపూర్వక సాక్ష్యాలను\nచూపాడు.\n\n“మీ దగ్గర ఆయుధం ఉన్నదా?” అని\nఅడిగాడు ఉన్నట్టుండి గ్రీకుదేశస్థుడు.\n\n\"ఊ, ఉంది,” అన్నాడు అధికారి.\n\n“అయితే, ఫ్రిట్జ్్న చూడగానే కాల్చి చంపే\nయండి,\" అని సలహా ఇచ్చాడు గ్రీసుదేశస్థుడు.\n\nపొద్దు పోయి, మసక చీకటి కమ్ముకుంటూన్న\nసమయంలో, దూరంగా ఎవరో గుర్రం మీద\nవాళ్ళకేసి రావడం కనిపించింది.\n\n“అది బ్రిటిష్ యూనిఫారంలో\nఉన్న ఫ్రిట్జ్ మిత్రుడు. వాడి వెంబడే\nఫ్రిట్జ్ రాగలడు!\" అన్నాడు మెల్లగా\nగ్రీకుదేశస్థుడు.\n\nఫ్రిట్జ్ మిత్రుడు గ్రీకు దేశస్థుడి\nదగ్గిరికి వచ్చి, ఏవో కాగితాలను\nఅందించాడు. ఆ తరవాత జర్మన్\nభాషలో, బ్రిటిష్ సేనల కంట\nబడడంతో ఫ్రిట్జ్, టర్కిష్\nలైన్స్కు తిరిగి వెళ్ళవలసి\nవచ్చిందని చెప్పాడు. ఆ\nమాట విని గ్రీకుదేశస్థుడు దిగ్భ్రాంతినీ,\nనిరాశనూ వ్యక్తం చేశాడు. ఆ తరవాత\nబ్రిటిష్ అధికారి కేసి తిరిగి, \"క్షమిం\nచండి, కొన్ని రోజుల్లోనే ఫ్రిట్జ్ని తెచ్చి మీ\nకప్పగించే బాధ్యత నాది,” అన్నాడు.\n\nబ్రిటిష్ అధికారి ఒక సంగతి\nగ్రహించి ఆశ్చర్యపోయాడు.\nవచ్చిన వ్యక్తీ, గ్రీకుదేశ\nస్థుడూ జర్మన్ భాషలో\nమాట్లాడుతున్నారు.\nవాళ్ళెందుకు గ్రీకు భాషలో మాట్లాడలేదు\nఅన్న అనుమానం ఆయనకు కలిగింది.\nఅయినా ఫ్రిట్జ్్న పట్టుకోవాలంటే గ్రీకు దేశస్థుడి\nసలహా పాటించడం తప్ప ఆయనకు మరో\nమార్గం కనిపించలేదు. తప్పించుకు తిరుగు\nతున్న ఫ్రిట్జ్్న ఎలాగైనా పట్టుకోవాలి!\n\n“ఈ పరిస్థితిలో ఫ్రిట్జ్\nమిత్రుణ్ణి శత్రు శిబిరానికి\nతిరిగి వెళ్ళడానికి నేను అను\nమతించలేను. ముగ్గురికి తెలిసిన\nరహస్యం, రహస్యం కాదన్న\nసంగతి నీకు తెలియనిది కాదు!\nవెంటనే వాణ్ణి ఖైదు చేస్తాను,”\nఅన్నాడు మానరింగ్ దృఢంగా.\n\nగ్రీకుదేశస్థుడు విషయం\nగ్రహించి సరేనన్నాడు. వచ్చినవాడు\nకొంచెం దూరంలో గుర్రం పక్కగా\nనిలబడి దాన్ని చరుస్తున్నాడు.\n\"లోయకు ఆవలి వైపు చూడు.\nఎవరైనా ఉన్నారేమో. వాణ్ణి ఇప్పుడే\nపట్టుకుందాం,” అన్నాడు గ్రీకు\nదేశస్థుడు మానరింగ్తో.\n\nమానరింగ్ తన జేబులోని ఆటో\nమేటిక్ పిస్టల్ ట్రిగ్గర్ మీద చేయివే\nశాడు. ఆ తరవాత గుర్రాన్ని తీసుకుని\nకొంచెందూరం వెళ్ళి, గుర్రం మీదికి\nఎక్కి కూర్చున్నాడు. ఆ క్షణమే\nరెండుసార్లు భయంకరమైన శబ్దం\nవినిపించింది. ఆయన పక్కగా తుపాకీ గుళ్ళు\nదూసుకుపోయాయి. ఆయన వెంటనే వెను\nదిరిగి చూశాడు. ఫ్రిట్జ్ మిత్రుడూ, గ్రీకు\nదేశస్థుడూ ఇద్దరూ తనను చంపడానికి కాల్పులు\nజరుపుతున్నారు. మానరింగ్ దిగ్భ్రాంతి చెందాడు.\n\nఆయన గుర్రం బెదిరిపోయి అటూ ఇటూ\nఎగరసాగింది. మానరింగ్ దానిని అదుపు\nచేస్తూ, ఆ ఇద్దరి మీదికీ కాల్పులు జరిపాడు.\nఫ్రిట్జ్ మిత్రుడు తీవ్రంగా గాయపడి కింద\nపడ్డాడు. గ్రీసుదేశస్థుడు గుర్రాన్ని ఎక్కి\nతప్పించుకుని పారిపోయాడు. అతన్ని అనుస\nరించి మిత్రుడు ఎక్కివచ్చిన గుర్రం పరిగెత్తింది.\n\nమానరింగ్ గుర్రం దిగి ప్రాణాలకు కొట్టి\nమిట్టాడుతూన్న మనిషి దగ్గిరికి వెళ్ళాడు.\nతీవ్రమైన గాయాలతో ప్రాణాలు విడుస్తూన్న\nఆ వ్యక్తి ఒక మహిళ అని తెలియడంతో ఒక్క\nక్షణం తనకళ్ళనే నమ్మలేక పోయాడు. జర్మన్\nయువతి బ్రిటిష్ యూనిఫారంలో వచ్చిందన్న\nమాట! కొన్ని క్షణాలలోనే ఆమె ప్రాణాలు\nవిడిచింది.\n\nబ్రిటిష్ అధికారి ఇల్లు చేరేసరికి చీకటి\nదట్టంగా కమ్ముకున్నది. ఆయన ఎంతగానో\nనిరుత్సాహపడ్డాడు. తెలియకుండా అయినా సరే\nఒక స్త్రీని చంపేశామే అని సిగ్గుపడ్డాడు. గ్రీకు\nదేశస్థుడు తనను బాగా మోసంచేశాడు. వాడూ,\nఆ స్త్రీ కలిసి తనను హత్యచేయడానికి ప్రయ\nత్నించారు. అయినా, ఆ స్త్రీకి బదులు గ్రీకు\nదేశస్థుడు తన చేతిలో చచ్చివుంటే ఎంతో\nబావుండేది అని ఆయన అనుకోసాగాడు.\n\nఆ గ్రీకు దేశస్థుడు ఎవరు? ఆ స్త్రీ\nఎవరు? తప్పించుకు తిరుగుతూన్న ఫ్రిట్జ్\nమాటేమిటి? ఇవన్నీ వీడని రహస్యాలుగానే\nకొన్నాళ్ళు కొనసాగాయి!\n\nకొన్ని నెలల్లో యుద్ధం ముగిసింది.\nమానరింగ్కు ఒక ఉత్తరం వచ్చింది. ఆ\nఉత్తరాన్ని చదవగానే దిగ్భ్రాంతితో, ఆయన\nకొంతసేపు కళ్ళుమూసుకున్నాడు.\n\nఏమాత్రం నమ్మలేక ఉత్తరాన్ని\nమళ్ళీ మళ్ళీ చదివాడు. అంతా ఊహా\nప్రపంచంలో జరుగుతున్నట్టనిపించింది! ఎవరికీ\nపట్టుబడకుండా తప్పించుకు తిరిగిన ఫ్రిట్జ్\nఅబద్దం కాదు. నిజమైన వ్యక్తి. ప్రపంచయుద్ధ\nసమయంలో అత్యంత సామర్థ్యంతో, చాక\nచక్యంతో, తెలివితేటలతో నడుచుకున్న జర్మన్\nసీక్రెట్ సర్వీస్ ఏజెంట్లలో ప్రథముడు!\nఆ గ్రీకుదేశస్థుడే ఫ్రిట్జ్! చనిపోయిన స్త్రీ\nఅతని భార్య!\n\nకొన్ని సంవత్సరాల తరవాత, ఒకరోజు బ్రిటిష్\nఆక్రమిత ప్రాంతంలోని ఒక హోటల్లో - ఫ్రిట్జ్,\nమానరింగ్ ఒకరికొకరు అనుకోకుండా తారస\nపడ్డారు. పరస్పరం గుర్తించుకున్నారు. బహుశా\nఒకరిని చూసి మరొకరు లోలోపల చిన్నగా\nనవ్వుకుని ఉంటారు. అయితే, ఒక్క మాట\nకూడా మాట్లాడుకోలేదు!",
            "book_page_end": 29,
            "story_id": "2004_03_07",
            "raw_genre_backup": "యదార్థ నేర పరిశోధన కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "జాజ్పూర్ - పవిత్ర యజ్ఞవాటిక",
            "book_page_start": 31,
            "pdf_page_start": 31,
            "pdf_page_end": 48,
            "author": "చందమామ బృందం",
            "genre": "పర్యాటక వ్యాసం",
            "moral": "N/A",
            "keywords": [
                "జాజ్పూర్",
                "ఒరిస్సా",
                "విరజాక్షేత్రం",
                "బౌద్ధం",
                "గయాసురుడు",
                "శక్తిపీఠం"
            ],
            "characters": [
                "గయాసురుడు",
                "దేవతలు",
                "బ్రహ్మదేవుడు",
                "విరజామాత",
                "కాలాపహాడ్"
            ],
            "locations": [
                "జాజ్పూర్",
                "వైతరణీ నది",
                "గయ",
                "రత్నగిరి",
                "లలితగిరి",
                "ఉదయగిరి"
            ],
            "content": "ఒకానొకప్పుడు గొప్ప శక్తివంతుడైన గయా\nసురుడనే రాక్షసరాజు ఉండేవాడు. రాక్షస\nవంశంలో జన్మించినప్పటికీ అతడు సత్వ\nసంపన్నుడు; పరమ విష్ణుభక్తుడు.\nఆయన పేరుమీదుగానే ఆయన\nరాజధానీ నగరానికి గయ అనే పేరు\nవచ్చింది. అది పరమ పవిత్రక్షేత్రంగా\nప్రసిద్ధిగాంచింది. అక్కడ అడుగు\nపెట్టిన భక్తులు పూర్తిగా మారిపోయే\nవారు. కావాలనుకున్నా చెడ్డపనులు,\nహీనకృత్యాలు చేయలేక పోయే\nవారు. పైగా, గయాసురుణ్ణి భౌతి\nకంగా స్పృశించినవారి పాపాలు\nతొలగిపోయేవి. వారి హృదయాలు\nవినిర్మల విష్ణు భక్తితో నిండి పోయేవి.\nఅందువల్ల అక్కడికివచ్చి, గయా\nసురుణ్ణి స్పృశించిన భక్తులు ఆ\nస్థలాన్ని వదిలి వెళ్ళలేక పోయే\nవారు. పవిత్ర వర్తనులై శేష జీవితంగడిపి\nమరణానంతరం నిరతిశయానందనిలయ\nమైన విష్ణులోకాన్ని చేరుకునేవారు.\n\nఒకప్పుడు దేవతలు, మునులు\nలోక కల్యాణం కోసం గొప్ప యజ్ఞం\nచేయడానికి తలపెట్టారు. యజ్ఞ\nవాటికకు సరైన స్థలం ఏదా అని\nసమాలోచన జరిపారు. యజ్ఞాగ్నిని\nప్రజ్వలింప జేసే వేదిక పరమ\nపవిత్రమైనదిగా ఉండాలి. లేకుంటే\nయజ్ఞం పరిపూర్ణం కాదు. యజ్ఞ\nఫలం ప్రాప్తించదు.\n\n“అది గయాసురుడి శరీరమంతటి నిర్మలమైనదిగా, పరమ\nపవిత్రమైనదిగా ఉండాలి,” అని దేవతలు, మునులు భావించారు.\n\nఆ సంగతి గయాసురుడికి తెలియవచ్చింది. అంతకన్నా మహాభాగ్యం\nఏముంటుందన్న పరమానందంతో తన దేహాన్ని గయాసురుడు\nసమర్పించాడు.\n\nదానిని భూస్థాపితం చేసి, దేవతలు-మునులు దానిమీద యజ్ఞాన్ని\nపూర్తిచేశారు.\n\nభూస్థాపితం చేసినప్పుడు శిరస్సు గయలోనూ, నాభి నావీగయ\nలోనూ ఉండేలా గయాసురుడి శరీరం భూగర్భంలో విస్తరించిందట!\n\nనావీగయ వైతరణీనదీ తీరంలో ఉంది. అదే ఇప్పటి ఒరిస్సా ప్రాంతం.\nఈ విషయం ప్రాచీన మునులందరికీ తెలుసు. నావీగయలో\nయజ్ఞం చేస్తే కోరిన యజ్ఞ ఫలం తప్పక సిద్ధిస్తుందని కూడా వాళ్ళకు\nతెలుసు. అందువల్ల అలాంటి యజ్ఞాలకు నావీగయ వేదిక అయింది.\n\nసాక్షాత్తు బ్రహ్మదేవుడే స్వయంగా అక్కడ ఆ గొప్ప యజ్ఞం\nచేశాడు. యజ్ఞ జ్వాలల నుంచి దేదీప్యమైన దివ్యమాత ఆవిర్భ\nవించింది. ముని పుంగవుల పరమభక్తికి ఎంతగానో సంతసించిన\nవిరజామాత అక్కడే శాశ్వతంగా ఉంటూ భక్తు\nలను కంటికిరెప్పలా కాపాడగలననివరం\nవారికి ఇచ్చింది.\n\nఆవిధంగా ఆ పవిత్ర నగరానికి\nవిరజామాత అధిదేవత\nఅయింది!\n\nయజ్ఞాలకు ప్రసిద్ధిగాంచిన ఆ ప్రాంతానికి కాలక్రమంలో యజ్ఞ\nపురం అనే పేరువచ్చింది. యజ్ఞాన్ని యాగం అని కూడా అంటారు.\nఅదే యజం అయింది. యజ్ఞపురం, కాలక్రమేణా యజపుర, యజ్పుర,\nజాజ్పూర్గా రూపాంతరం చెందింది. ఆ పేరుతోనే ఇప్పటికీ పిలువ\nబడుతున్నది. పురాణాలు దీనిని విరజాక్షేత్రంగా పేర్కొంటున్నాయి.\nశతాబ్దాల పూర్వం నుంచే ఇది సుప్రసిద్ధ యాత్రా స్థలంగా పేరు\nగాంచింది. దీనిని గురించి ప్రస్తావిస్తూ, ఒరిస్సా సాంస్కృతిక\nవారసత్వం గురించి విస్తృత పరిశోధనలు జరిపిన ప్రొఫెసర్ థామస్\nయుగినీ డొనాల్డ్సన్ ఇలా అన్నారు: \"భారత్ ఈశాన్య సముద్ర తీర\nరాష్ట్రమైన ఒరిస్సాలో ఐదు ప్రధాన దేవతామూర్తులను ఐదు పవిత్ర\nక్షేత్రాలలో పూజించడం జరుగుతున్నది. అవి : భువనేశ్వర్ నగరంలో\nపరమ శివుడు; పూరీ నగరంలో మహావిష్ణువు;\nకోణార్క పట్టణంలో సప్తాశ్వ రథారూఢుడైన\nసూర్యుడు; మహావినాయకలో విఘ్వేశ్వరుడైన\nగణేశుడు; జాజ్పూర్లో దేవి.”\n\nప్రాచీన కాలంలో కళింగ, ఓథ్రదేశం,\nఉత్కళరాజ్యం అనే పేర్లతో పేరుగాంచిన ఒరిస్సా\nప్రాంతానికి ఒకప్పుడు జాజ్పూర్ రాజధానిగా\nఉండేది. ఆరవశతాబ్దంలో జజాతి కేసరి అనే\nరాజు కన్యాకుబ్జ నగరం నుంచి పదివేలమంది\nబ్రాహ్మణులను రప్పించి, ఇక్కడ ఒక బ్రహ్మాండ\nమైన యజ్ఞాన్ని నిర్వర్తించాడు. ఆయనగాని,\nలేక, ఆయన వంశస్థులుగాని విష్ణు\nవాహనమైన దివ్య మంగళ గరుడ పక్షి\nరూపం శిఖరాగ్రంలో గల ఒక బ్రహ్మాండ\nమైన స్తంభాన్ని నిర్మించారు. దానికి\n'శుభ స్తంభం' అని నామకరణం\nచేశారు.\n\nతంత్రశాస్త్ర అధ్యయనానికి కూడా ఒకప్పుడు జాజ్పూర్ ప్రధాన\nకేంద్రంగా భాసిల్లింది. దేశం నలుమూలల నుంచీ; నేపాల్, టిబెట్\nవంటి విదేశాల నుంచీ, వందలాది మంది పండితులు తాంత్రికశాస్త్ర\nఅధ్యయనానికీ, అభ్యాసానికీ ఇక్కడికి వచ్చేవారు. ఇలాంటి కార్య\nకలాపాలకు విరజామాత ఆలయం ప్రధాన కేంద్రంగా ఉండేది. ఈ\n\nదేవాలయం చుట్టూ తాంత్రిక ఉపాసనతో సంబంధంగల వివిధ\nదేవతల, భైరవుల, భైరవీల ఆలయాలు అసంఖ్యాకంగా ఉండేవి. ఈ\nనాటికీ లభిస్తూన్న ఆలయ శిథిలశకలాల నుంచీ, విగ్రహాల నుంచీ\nఒకప్పుడు ఇక్కడ కళానిలయాలైన గొప్ప దేవాలయాలు ఉండేవని\nగ్రహించవచ్చు.\n\nఅయితే, కళాఖండాలైన ఇక్కడి ప్రాచీన ఆలయాలు కేవలం\nకాలప్రవాహం కారణంగానే శిథిలాలయిపోయాయా? అంటే, అదేం\nకాదు. పదహారవ శతాబ్దంలో ఒక దుర్మార్గుడు పొరుగు ప్రాంతం\nనుంచి పెద్ద సైన్యంతో దండెత్తి వచ్చి, ఒరిస్సా వివిధ ప్రాంతాలలోని\nవేలాది దేవాలయాలను నాశనం చేశాడు. జాజ్పూర్ వాడిదృష్టిని\nవిశేషంగా ఆకర్షించి ఉండాలి. ఇక్కడున్న ప్రతి ఆలయాన్నీ నేలమట్టం\nచేసి శిల్పాలను ఛిన్నాభిన్నం చేశాడు. విగ్రహాలను పూర్తిగా నాశనం\nచేయలేక వాటి రూపాలను నాశపరిచాడు. ఆటవిక అనుచరుల\nమందతో వచ్చిన ఒక ఉన్మాది విలయతాండవం అది. బ్రహ్మాండమైన\nశుభ స్తంభం శిఖరాగ్రంలో ఉన్న గరుడవిగ్రహాన్ని వాడే కింద\nపడతోయించాడు. అయితే ఎంత ప్రయత్నించినప్పటికీ స్తంభాన్ని\nపడగొట్టలేక పోయాడు.\n\nచరిత్రకారులకు తప్ప మిగిలినవారికి ఆ దుర్మార్గుడి పేరేమిటో\nతెలియదు. బెంగాల్కు చెందిన ఆఫ్ఘన్ సుల్తాన్ సులైమాన్ కర్రానీ\nసేనాధిపతి అయిన వాణ్ణి కాలాపహాడ్ అనేవారు. వాడు పూరీ\nజగన్నాథ మందిరాన్ని కూడా దోచుకున్నాడు. భువనేశ్వర్లోని ఎన్నో\nసుందర భవనాలను నాశనం చేసుకుంటూ అస్సాం వరకు వెళ్ళి,\nగౌహతి సమీపంలోని సుప్రసిద్ధ కామాక్షదేవీ మంది\nరాన్ని ముట్టడించాడు. ఇన్ని దురాగతాలకు\nపాల్పడిన ఈ దుర్మార్గుడు ఆఖరికి\nఅక్బర్ చక్రవర్తి సైనికుల\nచేతుల్లో చచ్చాడు!\n\nఅయితే, ఈనాటికీ ప్రాచీన జాజ్పూర్ వైభవ స్మృతులు చెరిగి\nపోలేదు. యజ్ఞాలు జరిగిన సుప్రసిద్ధ పవిత్ర ప్రదేశమైన దశాశ్వమేధ\nఘట్; దేవతలు, మునులు పవిత్ర స్నానాలు చేశారని భావించబడే\nనదీతీరంలోని సప్తరేఖ; వైతరణీనదీ తీరంలోని వరాహనాథ మందిరం,\nసప్తమాతృకా మండపం ప్రాచీన సంప్రదాయాలకు సాక్ష్యాలుగా\nనిలిచి ఉన్నాయి. సప్తమాతృకా మందిరంలో ఐరావతాధిరూఢ,\nశుభేశ, సాలంకార వజ్రహస్త ఇంద్రాణి; గరుడాసన శాంతహస్త వైష్ణవి,\nవృషారూఢ త్రిశూల వరధారిణి; చంద్రరేఖావిభూషణ మహేశ్వరి;\nశిఖివాహన కాంతరూప కౌమారి; హంస పృష్ఠ - సస్మారూఢ సర్వాభరణ\nభూషిత బ్రాహ్మణి; మహిషాసన వరాహవదన వారాహి,\nనగ్నదేహసర్పభూషితాకబరి, ముండ\nమాలిని భీషణ చాముండ దేవతా\nరూపాలు ఉన్నాయి. ఈ సప్త\nమాతృకా మందిరంలోని దేవతా\nనామాలు అద్భుత శబ్ద సౌందర్యంతో\nఉన్నత యోగ, తంత్ర శాస్త్ర\nభావనా సంప్రదాయాలకు సుందర\nప్రతీకలుగా వెలుగొందుతున్నాయి.\n\nవిరజాదేవి దివ్యతేజస్సు నుంచి\nనవదుర్గ (దుర్గాదేవి తొమ్మిది\nరూపాలు), అష్టచండి (చండీదేవి\nఎనిమిది రూపాలు), చతుష్షష్ఠి\nయోగినులు ఆవిర్భవించారు.\nఅందరికీ ఇక్కడ ఆలయాలు\nఉన్నాయి.\n\nఇక్కడి ఆలయంలోని అగ్నీశ్వ\nరుడుగా ప్రసిద్ధిగాంచిన శివలింగం\nరంగులు రోజురోజుకూ మారు\nతుందనే ప్రగాఢ విశ్వాసం శతాబ్దాల\nతరబడివుంది. అలా రంగులు\nమారడం కళ్ళారా చూశామని\nచెప్పేవారూ ఉన్నారు.\n\nతాంత్రిక శక ప్రభావం సన్న\nగిల్లాక ఈ ప్రాంతాన్ని బౌద్ధమత\nప్రభావ కిరణాలు తేజోవంతం చేశాయి. జాజ్పూర్కు దాదాపు ఒక\nమైలు దూరంలోవున్న మూడు కొండలలో పలు బౌద్ధ కట్టడాలు\nఉన్నాయి. ఆ కొండలను ఉదయగిరి, లలితగిరి, రత్నగిరి అంటారు.\nసుప్రసిద్ధ చీనాయాత్రికుడు హుయాన్త్సాంగ్ దీనిని పుష్పగిరి అని\nపేర్కొన్నాడు. దీనిని ఒరిస్సా నలంద అని చెప్పవచ్చు. ఇక్కడి ఒక కొండ\nమీద స్థూపానికి పీఠం ఉంది. అది విరిగి పడినప్పుడు అందులోనుంచి\nబుద్ధుడి అవశేషాలు గల పవిత్ర పేటిక బయటపడింది. ఆ పేటిక\nఇప్పుడు ప్రభుత్వ సురక్షిత రక్షణలో ఉంది. అసంఖ్యాకమైన బుద్ధ\nవిగ్రహాలు, బౌద్ధగాథలను వివరించే అనేక శిల్పాలు ఈ కొండలమీద\nకనుగొనబడ్డాయి. ధ్యానం, తపస్సులతో పాటు పాండిత్య, సాంస్కృతిక\nకార్యకలాపాలతో ఈ ప్రాంతం ఒకప్పుడు కళకళలాడేదని ఇక్కడి\nతవ్వకాలు తెలియజేస్తున్నాయి. వేలాది మంది బసచేయడానికి తగ్గ\nనివాస సదుపాయాలు ఇక్కడ ఉండేవి. ముందుగా సుస్థాపితమైన\nజాజ్పూర్కు, ఇక్కడ ఉత్తరోత్తరా వెలసిన బౌద్ధ విద్యాపీఠంతో పరస్పర\nవిద్యా సంబంధాలు, సంప్రదింపులు ఉండేవనడంలో సందేహం\nలేదు. జాజ్పూర్లో ఉన్న బుద్ధ ప్రతిమలే దీనికి ప్రబల సాక్ష్యాలుగా\nఉన్నాయి.\n\nఒకానొక కాలఘట్టంలో బౌద్ధ కర్మకాండ, తాంత్రిక క్రతువులతో\nకలిసి సరికొత్త తాంత్రిక విధానాలు ప్రాచుర్యంలోకి వచ్చాయి.\nజాజ్పూర్ నూతన ప్రయోగాలకు నిలయం అని చెప్పవచ్చు. దేవత\nలకు కూడా అపూర్వమైన సరికొత్త రూపాలను కల్పించారు. అయితే,\nవాటికి వెనక ఉన్న తాత్విక ఆలోచనలు కాలగర్భంలో కనుమరుగై\nపోయాయి. ఈ విషయం సుప్రసిద్ధ చరిత్రకారుడు గోరాచంద్\nపట్నాయక్ ఇలా అన్నారు : \"జాజ్పూర్ పట్టణంలోని హనుమనేశ్వర\nఆలయం వెలుపలి ప్రాకారంలోవున్న మహిషమర్దినీ విగ్రహం చాలా\nవిభిన్నమైనది ... ఇక్కడ దేవత ఎనిమిది చేతులు కలిగి వుంది.\nపైనున్న ఎడమ చేత్తో రాక్షసుడి భుజాలను అదిమిపడుతూ, పైనున్న\nకుడిచేత్తో త్రిశూలాన్ని వాడి శరీరంలోకి పొడుస్తున్నది. మిగిలిన\nచేతుల్లో ఖడ్గం, చక్రం, డాలు, విల్లు, బాణం, మొదలైన ఆయుధాలూ;\nఒక చేతిలో వాణ్ణి కరుస్తూన్నట్టున్న పామూ ఉన్నాయి. రాక్షసుడికి\nదున్నపోతు తలా, మానవ శరీరం ఉన్నాయి. దేవతా వాహనమైన\nసింహం రాక్షసుడి మీదికి ఉరుకుతున్నది.”\n\nమరొకసారి ఫ్రొఫెసర్ డొనాల్డ్సన్ మాటల్లో చెప్పాలంటే, \"జాజ్\nపూర్కు తొమ్మిదిమైళ్ళు ఉత్తర దిశగా ఉన్న ఖాడీపడాలో బ్రహ్మాండ\nమైన బుద్ధ విగ్రహాలు చాలా కనుగొనబడ్డాయి.\nజాజ్పూర్ పరిథిలోనే ఒరిస్సాలో లభించిన\nబుద్ధవిగ్రహాలన్నిటిలోకీ పెద్దదైన విరిగిన\nబోధిసత్వ పద్మపాణి విగ్రహం కనుగొన\nబడింది. పాదాలు, పీఠం లేకుండానే\nఈ విగ్రహం ఎత్తు పదహారు అడు\nగులు. ఇక, జాజ్పూర్ బౌద్ధమతా\nనికి చెందిన మహాయాన, వజ్ర\nయాన (తాంత్రిక) శాఖలకు\nకేంద్రంగా ఉండేదనడానికి సాక్ష్యాలు\nవైతరణీ నదికి ఆవలిగట్టున ఉన్న\nసాలంపూర్లో కావలసినన్ని ఉన్నాయి.\nఆ గ్రామంలోనే దాదాపు పాతిక శిల్పాలు ఈ\nనాటికీ చెల్లాచెదరుగా పడి ఉన్నాయి.\"\n\nముక్తాయింపుగా ఫ్రొఫెసర్ ఇలా అంటారు : “ఈ విధంగా\nజాజ్పూర్లోని దేవాలయాలు, స్మారక భవంతులు మితిమించిన\nవిధ్వంసాలకు లోనైనప్పటికీ, వాటికి తట్టుకుని ఇంకా మిగిలివున్న\nశిల్పాలు, (వాటిలో కొన్ని) ఒరిస్సాలో లభించిన ఆ రకం వాటన్నిటి\nకన్నా చాలా పెద్దవీ, అందమైనవీ ఉన్నాయి. ఇవన్నీ బ్రహ్మాండమైన ఈ\nనగర గతవైభవానికీ, సుప్రసిద్ధ యాత్రాస్థలంగా శాక్తేయపూజావి\nధానానికి నిలయమైన శక్తిపీఠ ప్రధాన క్షేత్రంగా దీనికి ఉన్న\nకీర్తిప్రతిష్ఠలకూ ప్రబల సాక్ష్యాలుగా ఉంటున్నాయి.”\n\nవారుణి మహోత్సవం\nజాజ్పూర్లో జరిగే ఉత్సవాలలో చాలా ముఖ్యమైనది- లక్షలాది భక్తులు\nవైతరణీ నదిలో పుణ్య స్నానాలు చేసే వారుణి మహోత్సవం. ఇందులో మూడు\nరకాలు ఉన్నాయి. చైత్ర బహుళ త్రయోదశి (మార్చ్-ఏప్రిల్) వరుణుడికి\nసంబంధించినది. అందువల్లనే దీనికి వరుణి లేదా వారుణి అనే పేరు వచ్చింది.\nఈ వారుణి శనివారం వచ్చినట్టయితే దీనిని మహావారుణి అంటారు. ఈ మహా\nవారుణి గనక శుభఘడియల్లో వచ్చినట్టయితే దానిని మహా మహావారుణి\nఅంటారు. ఇది మరీ ప్రశస్తం. ఈ శుభఘడియల్లో వైతరణీ నదీస్నానం చేస్తే,\nసర్వ పాపాలూ నశించి పోతాయని భక్తుల విశ్వాసం!\n\nత్రివేణీ అమావాస్య\nమాఘమాసం (జనవరి-ఫిబ్రవరి)లో వచ్చే త్రివేణీ అమావాస్యను విరజామాత\nజయంతిగా జరుపుకుంటారు. దేవతను ఆరోజు సావిత్రీమాతగా అలంకరించి\nగాయత్రీ మంత్రోచ్ఛారణతో పూజిస్తారు.\n\nరథయాత్ర\nఆశ్వయుజ (సెప్టెంబర్-అక్టోబర్) శుక్ల పక్షం తొలిరోజున ప్రారంభమై తొమ్మిది\nరోజుల పాటు జరిగే విరజా రథయాత్ర చాలా విలక్షణమైనది. అందంగా\nఅలంకరించిన రథం మీద విరజాదేవి ఉత్సవ విగ్రహాన్ని ఊరేగిస్తారు. రథం\nమీద వెండి ఆభరణాలతో అలంకరించిన దండాన్ని కూడా అమర్చి ఊరేగిస్తారు.\nదీనిని సాక్షాత్తు స్తంభేశ్వరీ దేవి చేతిదండం అని చెబుతారు. రథం తొమ్మిది\nరోజులూ ఒక్కొక్క రోజూ ఆలయాన్ని తొమ్మిది సార్లు ప్రదక్షిణ చేస్తుంది. చివరి\nరోజైన 'మహానవమి' నాడు ఆలయానికి ఈశాన్య దిశలో ఉన్న నరపద అనే\n'లఖబింధా పాడియా'లో లఖబింద ఉత్సవం జరుపుతారు.\nఅమ్మవారితో పాటువచ్చే అర్చకులు నాలుగు దిశలకు నాలుగు బాణాలు వదులు\nతారు. ఆ తరవాత దేవతను చీకట్లో ఆలయం లోపలికి తీసుకువచ్చి, తలుపులు\nమూసేస్తారు.\n\nరథం మీద ఊరేగే విరజాదేవిని భక్తితో సందర్శించిన భక్తుల పాపాలు తొలగి\nపోతాయనీ, ఆ తరవాత పునర్జన్మ ఉండదనీ భక్తుల విశ్వాసం.",
            "book_page_end": 48,
            "story_id": "2004_03_08",
            "raw_genre_backup": "పర్యాటక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        }
    ],
    "statistics": {
        "total_stories": 8,
        "author_counts": {
            "విశ్వం": 1,
            "చందమామ బృందం": 6,
            "బిందుసార్": 1
        },
        "genre_counts": {
            "సంపాదకీయం": 1,
            "సాహసం": 1,
            "బేతాళ కథ": 1,
            "సంస్కృతి": 1,
            "పూర్వగాథ": 1,
            "వార్తా వ్యాసం": 1,
            "యదార్థ నేర పరిశోధన కథ": 1,
            "పర్యాటక వ్యాసం": 1
        }
    }
}