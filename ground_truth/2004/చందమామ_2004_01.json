{
    "book_id": "చందమామ_2004_01",
    "stories": [
        {
            "title": "పువ్వు పుట్టగానే... పుస్తకం ఇచ్చిన స్పూర్తి!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "జీవిత చరిత్ర",
            "moral": "మానవత్వం, పట్టుదల, కృషి గొప్ప నాయకులను సృష్టిస్తాయి.",
            "keywords": [
                "అబ్రహాం లింకన్",
                "స్ఫూర్తి",
                "పుస్తకం",
                "నాయకుడు",
                "బానిసత్వం"
            ],
            "characters": [
                "అబ్రహాం లింకన్",
                "లింకన్ తండ్రి"
            ],
            "locations": [
                "అమెరికా"
            ],
            "content": "పుస్తకాలు మానసిక వికాసానికి దోహదం\nచేసే విజ్ఞాన వినోదాలను అందిస్తాయి.\nచిన్నప్పుడు చదివిన కొన్ని పుస్తకాలు\nఎంతో స్ఫూర్తినిచ్చి కొందరిని జీవి\nతాంతం ప్రభావితం చేస్తూ ఉంటాయి.\nఅలా బాల్యంలో ఒక మహనీయుడి\nజీవిత చరిత్రను చదివి స్ఫూర్తిని పొంది,\nపెరిగి పెద్దయ్యాక గొప్ప పనులు చేసి,\nగొప్ప నాయకుడిగా ప్రపంచ ప్రసిద్ధి గాంచిన\nగొప్ప వ్యక్తి బాల్యంలో జరిగిన ఒక సంఘటన\nగురించి ఇప్పుడు తెలుసుకుందాం.\n\nఆ కుర్రవాడికి చదవటం అంటే చాలా ఇష్టం. ఎప్పుడూ ఏదైనా చదవాలని ఆరాటపడేవాడు.\n\"మనిషి బానిసత్వం 'పాపం' కానప్పుడు, ఈ ప్రపంచంలో పాపం అన్నది మరేదీ లేదు,\" అనే వాక్యంతో\nప్రారంభమయ్యే జార్జ్ వాషింగ్టన్ జీవిత చరిత్రను తొలిసారిగా చదివినప్పుడు అతడు పులకించి\nపోయాడు. ఆ పుస్తకాన్ని మళ్ళీ మళ్ళీ చదివేవాడు. దానిని ప్రాణప్రదంగా చూసుకునేవాడు.\nఒక రోజు అతడు బడి నుంచి ఇంటికి వచ్చాడు. తండ్రి నిద్రపోతున్నాడు. ఆ దశ్యం చూసి\nఉలిక్కిపడ్డాడు. ఎందుకో తెలుసా? తాను ప్రాణప్రదంగా చూసుకుంటూన్న ఆ పుస్తకాన్ని తల దిండుగా\nఉంచుకుని తన తండ్రి హాయిగా నిద్రపోతున్నాడు!\nకుర్రవాడు ఒక్క నిమిషం ఆలోచించాడు. తండ్రికి నిద్రాభంగం కలగకుండా, జాగ్రత్తగా\nపుస్తకాన్ని తీసి, ఆయన తలకింద తన తొడను ఉంచి, అలాగే కదలా మెదలక ఉండిపోయాడు. తండ్రి\nనిద్రలేచి కొడుకు తొడమీద తను తల ఉంచి నిద్రపోవడం గ్రహించి ఆశ్చర్యపోయాడు.\nఆ తరవాత జరిగిన సంగతి అడిగి తెలుసుకుని, కొడుకు వివరణ విని పొంగిపోయాడు.\nవయసుకు మించిన తెలివితేటలు చూపుతూన్న తన బిడ్డను చూసి, అతన్ని ఆప్యాయంగా దగ్గరికి\nతీసుకుని, “నాయనా! నువ్వు పెరిగి పెద్దవాడివయ్యాక, గొప్పగొప్ప కార్యాలు సాధించగలవు. మన\nదేశంలో ఉన్న బానిసత్వాన్ని నిర్మూలించగలవు,” అన్నాడు.\nఆ తండ్రి మాటలు అక్షరాలా నిజమయ్యాయి. బిడ్డ పెరిగి పెద్దవాడై అచంచలమైన పట్టు\nదలతో, నిర్విరామ కృషితో ఒక్కొక్క మెట్టుగా ఎదిగి, ఎన్నో విజయాలు సాధించాడు. అమెరికాకు\nఅధ్యక్షుడై బానిసత్వాన్ని నిర్మూలిస్తూ చట్టం చేశాడు. మానవత్వం పరిమళించిన ఆ మహనీయుడు -\nఅవును, మానవజాతి చరిత్రలో సుస్థిరమైనస్థానం ఏర్పరచుకున్న అమెరికా అధ్యక్షుడు అబ్రహాం\nలింకన్!",
            "book_page_end": 7,
            "అదే బుర్రలేని తనం! అందరూ\nనీలాగే ఆలోచించి పప్పుధాన్యాలే వేస్తే,\nమనకొచ్చే లాభం సున్నా! అంచేత వరే\nవేద్దాం,": null,
            "మామయ్యా!": null,
            "నీకు తెలివిగా\nఆలోచించటం ఎప్పటికొస్తుందో, నాకు\nతెలియడం లేదురా! ఖర్చు మాట అలా\nఉంచి, దేవీ నవరాత్రుల్లో నాటకాలూ అవీ\nఏమిటని, ఎవరైనా అన్నారంటే, ఉన్న పరువు\nకూడా పోతుంది,": null,
            "story_id": "2004_01_01",
            "raw_genre_backup": "జీవిత చరిత్ర",
            "normalized_genre_te": "జీవిత చరిత్ర",
            "normalized_genre_code": "BIOGRAPHY",
            "content_type": "STORY",
            "language": "TELUGU"
        },
        {
            "title": "స్వార్థపరుడి పెత్తనం",
            "book_page_start": 8,
            "pdf_page_start": 8,
            "pdf_page_end": 12,
            "author": "శ్రీ లలిత",
            "genre": "సామాజిక కథ",
            "moral": "స్వయం నిర్ణయాధికారం, ఆత్మవిశ్వాసం ఉన్నప్పుడే ఇతరుల పెత్తనం నుంచి బయటపడగలం.",
            "keywords": [
                "స్వార్థం",
                "పెత్తనం",
                "మేనకోడలు",
                "ఆత్మగౌరవం",
                "నాటకం"
            ],
            "characters": [
                "సీతమ్మ",
                "అరుణ",
                "సూర్యం",
                "పద్మనాభం",
                "మాలతి",
                "నారాయణ",
                "రామయ్య"
            ],
            "locations": [
                "గ్రామం"
            ],
            "content": "సీతమ్మకు తాను ధనవంతురాలినన్న అహం\nఎక్కువ. ఆ అహంకారంతోనే ఆమె, వ్యాపా\nరంలో నష్టపోయి ఆర్థికంగా చితికిపోయిన\nఆడబడుచు కుటుంబాన్ని చిన్నచూపు\nచూస్తూ వచ్చింది. ఆడబడుచుది పొరుగూరు.\nఆమె భర్త పోయి, ఒక్కగానొక్క కూతురుతో\nదిగాలు పడుతున్న పరిస్థితిలో కూడా,\nఆమెపట్ల కించిత్తూ జాలి చూపించక, తిరిగి\nతన గ్రామానికి వచ్చేసింది.\n\nఅయితే, ఆ తర్వాత కొద్ది నెలలకే తల్లి\nకూడా పోయి దిక్కులేనిదానిలా మిగిలిన\nఆడబడుచు కూతురు పదహారేళ్ళ అరుణ\nబాధ్యత, సీతమ్మకు తప్పనిసరైంది. పోయిన\nఆడబడుచుకు జరగవలసిన కర్మకాండ\nఅంతా ముగియగానే, ఆమె తిరిగి తన\nగ్రామానికి ప్రయాణం కట్టింది. ఆ\nసమయంలో ఊరి పెద్దలిద్దరు ముగ్గురు,\nఆమెతో, “ఇదిగో, సీతమ్మగారూ! నీ మేన\nకోడలు అరుణను ఒక్కరైనూ వదిలేసి\nపోతావేమో! అంతపని మాత్రం చెయ్యకు.\nఎంత లేదన్నా మేనత్తవి. పిల్లను ఇంటి\nకోడల్ని చేసుకోలేకపోతేపోయావు. తీసుకు\nపోయి దగ్గర ఉంచుకుని, కలో గంజో\nపొయ్యి,” అని మొహం మీదే చెప్పడంతో,\nఇక చేసేది లేక - పోనీ ఇంటిచాకిరీకైనా\nపనికొస్తుందిలే అని సరిపెట్టుకుని, అయి\nష్టంగానే అరుణను తన ఇంటికి తీసుకు\nవచ్చింది.\nతను ఇంట చేరిన మరునాడే మేనత్త,\nపనిమనిషిని మానిపించింది. ఆ క్షణం నుంచీ,\nఇంటెడు చాకిరీ తన నెత్తిన రుద్దేసరికి అరుణ\nమనసులో చిన్నబుచ్చుకున్నా, వెంటనే సర్దు\nకుని ఇంటెడు పనీ చెయ్యడానికి అలవాటు\nపడింది.\nఇంట్లో ఉండేది మొత్తం ఐదుగురు.\nసీతమ్మ, ఆమె ఒక్కగానొక్క కొడుకు\nసూర్యంతో పాటు సీతమ్మకు స్వయానా\nఅన్నగారైన పద్మనాభం, ఆయన ఇద్దరు\nకూతుళ్ళు. వాళ్ళల్లో పెద్ద కూతురు\nమాలతి, సూర్యానికి కాబోయే పెళ్ళామని\nగ్రామమంతా చెప్పుకుంటారు. సూర్యం\nమంచివాడు, తెలివైన వాడిలా కనిపిస్తాడు.\nఐతే, ఇంటి వ్యవహారాలేవీ సూర్యం మాట\nమీద జరగవు. మొత్తం పెత్తనమంతా పద్మనా\nభానిదే. ఆయనే, పొలాల్లో ఎక్కడ, ఎప్పుడు\nఏ పంట వెయ్యాలి, ఏ ధరకు ఎవరికి\nఅమ్మాలి అన్న విషయాలన్నీ నిర్ణయిస్తాడు.\nరైతులూ, వ్యాపారులూ అందరూ ఆయన\nతోనే మాట్లాడుతారు.\nఇక ఇంటి అలంకరణ దగ్గర్నించీ,\nపండగలకు పబ్బాలకు చేసే పిండివంటల\nవరకూ పెత్తనమంతా మాలతిది.\n“మీ మామయ్య పోయినప్పటినుంచీ,\nమా అన్నయ్యే మాకు అన్నీ చూసి పెడుతు\nన్నాడు. ఇక మాలతి లేకపోతే మాకు\nఒక్కపూట కూడా గడవదు,” అంటూ అరుణ\nదగ్గర సగర్వంగా మాట్లాడేది సీతమ్మ.\nఒకరోజు సూర్యం, పద్మనాభంతో,\n“ఈసారి వరి ఎక్కువగా వెయ్యవద్దు,\nమామయ్యా! మొన్నటి పంటలో వరి\nదిగుబడే ఎక్కువగా ఉండి, పప్పుధాన్యా\nలకు కొరతగా ఉందని పట్నం నుంచి\nవచ్చిన, నా మిత్రుడొకడు చెప్పాడు. అందు\nచేత పప్పుధాన్యాలు ఎక్కువగా పండిస్తే,\nమనకు మంచి లాభాలు వస్తాయి!",
            "book_page_end": 12,
            "అదే బుర్రలేని తనం! అందరూ\nనీలాగే ఆలోచించి పప్పుధాన్యాలే వేస్తే,\nమనకొచ్చే లాభం సున్నా! అంచేత వరే\nవేద్దాం,": "న్నాడు.\n“కానీ, ఈ చుట్టుపక్కల చాలా పొలాలు\nవరికి మాత్రమే అనుకూలమైనవి, మామయ్యా!\nమనలా వరి, పప్పుధాన్యాలు రెండూ చక్కగా\nపండే శ్రేష్ఠమైన భూములు వున్నవాళ్ళు\nచాలా తక్కువ. అందువల్ల, చాలా మంది వరే\nవేస్తారు,\" అన్నాడు సూర్యం.\n“అదిగో, మళ్ళీ తెలివి తక్కువగా\nమాట్లాడుతున్నావు. పట్నం నుంచి ఎరు\nవులు కొనుక్కొచ్చి, రాతి నేలలో కూడా\nబంగారం పండించేస్తున్నారు, మన గ్రామం\nవాళ్ళు. అంచేత మనం కొరివితో తల\nగోక్కోకుండా వరే వేద్దాం, సరా!",
            "మామయ్యా!": "టూ\nసూర్యం ఏదో చెప్పబోయేంతలో, అక్కడే\nవున్న సీతమ్మ కల్పించుకుని, \"ఒరే!\nమామయ్య పెద్దవాడు. అనుభవంతో చెబు\nతూంటే, కాదంటూ ఒకటే వాదిస్తావే\nమిట్రా? అలాగే, అన్నయ్యా, వరే వేద్దాంలే.\nవాడు చిన్నవాడు, ఏమీ తెలియని తనం.\nవాడి మాటలు పెద్దగా పట్టించుకోకు,”\nఅన్నది.\nఆ మాటలు వింటూనే అప్రయత్నంగా\nసూర్యంకేసి చూసిన అరుణకు, అతడు\nమొహం చిన్నబుచ్చుకోవటం, పద్మనాభం\nపెద్దకూతురు మాలతి చిన్నగా నవ్వడం\nకనిపించాయి.\n“ఇప్పటి పరిస్థితుల్లో నాకు విలువ\nలేదు. కానీ ఇంటి యజమాని అయి ఉండీ\nకూడా బావకు విలువ లేదు. నాకంటే అతడి\nపరిస్థితి మరీ అన్యాయం!\" అనుకుని జాలి\nపడింది అరుణ.\nఆ తర్వాత నెల రోజులకు దేవీ నవ\nరాత్రులు సమీపించాయి. గ్రామపెద్దలు\nతొమ్మిది రోజులూ తొమ్మిది కార్యక్రమాల్ని,\nతలొకటీ చొప్పున ఏర్పాటు చెయ్యటం, ఆ\nగ్రామం ఆనవాయితీ.\nభోజనాలయ్యాక ఇంట్లో అందరూ\nతీరిగ్గా కూర్చుని వున్న సమయంలో పద్మ\nనాభం, “ఎప్పుడూ మనకు అలవాటుగా\nవచ్చి హరికథ చెప్పే భాగవతారుకు, ఒంట్లో\nబాగాలేదట! రాలేనని కబురు పంపిం\nచాడు. మరొక భాగవతారుకు కబురు\nచేస్తున్నాను,” అన్నాడు.\nసూర్యం ఉత్సాహంగా, “అలా అయితే\nహరికథ వద్దు, మామయ్యా! పెద్ద రైతు\nరామయ్య ఎటూ హరికథే పెట్టిస్తాడు.\nనటరాజ నాటక సమితి వాళ్ళు నాకు\nతెలుసు. వాళ్ళచేత మహిషాసుర మర్దనం\nనాటకం వేయిద్దాం. గ్రామంలోని వాళ్ళకు కొత్త\nకాలక్షేపం, మనకు మంచి పేరు!",
            "నీకు తెలివిగా\nఆలోచించటం ఎప్పటికొస్తుందో, నాకు\nతెలియడం లేదురా! ఖర్చు మాట అలా\nఉంచి, దేవీ నవరాత్రుల్లో నాటకాలూ అవీ\nఏమిటని, ఎవరైనా అన్నారంటే, ఉన్న పరువు\nకూడా పోతుంది,": "న్నాడు.\nఇలా అయినదానికీ కానిదానికీ మేన\nల్లుడి మీద, పద్మనాభం పెత్తనం చెలా\nయించటం అరుణకు చాలా కోపం తెప్పిం\nచింది.\nఅయితే, ఈ సంఘటన జరిగిన వారం\nరోజులకు, విచిత్రంగా నటరాజ నాటక\nసమితికి చెందిన ఒక వ్యక్తి వచ్చి, గ్రామం\nలోని పెద్దలను కలుసుకుని, తానెవరైనదీ\nచెప్పి, నవరాత్రులకు మహిషాసుర మర్దనం\nనాటకం ఇక్కడ ఉచితంగా ప్రదర్శిస్తామని\nమొక్కుకున్నాం, అందుకు అనుమతించ\nవలసిందిగా కోరాడు. తమకు కొత్త కాల\nక్షేపం దొరుకుతుందని సంతోషిస్తూ అందుకు\nపెద్దలు ఏకగ్రీవంగా ఆమోదం తెలిపారు.\nతన మాట నెగ్గకపోయినా, తన కోరిక\nనెరవేరుతున్నందుకు, సూర్యం చాలా\nసంతోషించాడు.\nపాడ్యమినాడు ప్రదర్శింపబడిన, ఆ\nనాటకం, చిన్నాపెద్దా తేడా లేకుండా, గ్రామస్థు\nలందర్నీ విశేషంగా ఆకట్టుకున్నది.\nతమకు లభించిన ఆ అశేష ఆదర\nణకు, నాటక సమితి అధ్యక్షుడు పరమా\nనందభరితుడై వేదిక మీద నిలబడి, \"మా\nనాటకం మీ అందరికీ నచ్చినందుకు చాలా\nకృతజ్ఞులం. మేము మొక్కుకోవడం, ఉచిత\nప్రదర్శనా - అదంతా నిజం కాదు. ఇందుకు\nబాలాత్రిపుర సుందరీదేవితో పాటు మీరూ\nమమ్మల్ని క్షమించాలి. నాలుగు రోజుల\nక్రితం ఒక యువకుడు, మా దగ్గరకు\nవచ్చి, ఇక్కడ నాటకం ప్రదర్శించేందుకు\nమేమడిగిన డబ్బు ఇచ్చాడు. కానీ,\nకారణం తెలియదు, తన పేరు గుప్తంగా\nఉంచమని చెప్పాడు. అయినప్పటికీ, మా\nప్రదర్శనకు మీరిచ్చిన ప్రశంసల్లో ఆయనది\nముఖ్య భాగం. అందుకని ఆయన పేరు\nచెప్పక తప్పదు; సూర్యంగారు,” అంటూ\nముగించాడు.\nఊహించని విధంగా, నాటక సమితి\nఅధ్యక్షుడు తన పేరు చెప్పడంతో సూర్యం\nతెల్లబోయి, ఏం జరిగి ఉంటుందా అని ఆలో\nచిస్తూ, ఇంటికి బయలుదేరబోతుండగా,\nగ్రామస్థులంతా అతణ్ణి చుట్టుముట్టి,\n\"సూర్యం, ఏమో అనుకున్నాంగానీ, నువ్వు\nమహా గట్టివాడివయ్యా! ఇంత కాలంగా\nనువ్వు మేనమామ చాటు బిడ్డవను\nకుంటున్నాం. కానీ, నువ్వు మంచి వ్యవ\nహారకర్తవు!” అంటూ ప్రశంసించారు.\nఆ మర్నాడు అరుణ, సూర్యాన్ని ఒంట\nరిగా కలుసుకుని, “ఈ జరిగినదానికి నువ్వు\nచాలా ఆశ్చర్యపడి ఉంటావు బావా,\nఅవునా? నేను తెర వెనక ఉండి, ఈ\nకథంతా నడిపినందుకు ఏమీ అనుకోకు.\nమా గ్రామాధికారి, మాకు చాలా దగ్గిరి\nచుట్టం. మా అమ్మ పోతూ, నాకోసం ఒక\nచిన్న మొత్తం ఆయన దగ్గర ఉంచింది.\nమన పాలికాపు నారాయణకు సంగతి\nసందర్భాలన్నీ చెప్పి, ఆయనకు కబురు\nపంపాను. ఆయన, ఈ పనికి నేనే నా\nడబ్బు ఖర్చు పెట్టగలను. అరుణ నాకు\nపరాయిదేం కాదు! అని, నారాయణకు\nచెప్పి, ఈ ఏర్పాటంతా చేశాడు. సూర్యం\nపేరుతో నాటకాలవాళ్ళ వద్దకు వెళ్లినవాడు,\nఆయన కడగొట్టు కొడుకు! నీ అంతట\nనువ్వుగా, నీ మేనమామ పద్మనాభానికి\nఎదురు తిరిగే పరిస్థితి లేదనిపించి, నేను\nస్వతంత్రించాను. ఇప్పటికైనా కాస్త చురుకుద\nనంతో నువ్వు స్వయం నిర్ణయాలు తీసు\nకుంటూ, ఆ స్వార్థపరుడి పెత్తనం నుంచి\nబయట పడటం గురించి ఆలోచించు,”\nఅని చెప్పింది.\nఅరుణ మాటలకు సూర్యం నవ్వుతూ,\n\"అరుణా! ఈ దేవీ నవరాత్రుల్లో చేసింది,\nమరొక తరహా మహిషాసుర మర్దనం.\nనువ్వు నన్ను విముక్తుణ్ణి చేశావు. ఈ క్షణం\nనుంచీ ఇల్లూ, పొలాల విషయంలో ప్రతి\nనిర్ణయం నాదే! దానితో పాటు మరొక\nముఖ్య నిర్ణయం కూడా తీసుకున్నాను,”\nఅన్నాడు.\n“ఏమిటా ముఖ్య నిర్ణయం, బావా!”\nఅంటూ అరుణ ఆశ్చర్యపోతూ ప్రశ్నించింది.\n\"మరేం లేదు, నిన్ను జీవితాంతం, నా\nమంత్రిగా నియమించుకుని, నీ సలహా\nసంప్రదింపులతో జీవించాలన్నది!” అన్నాడు\nసూర్యం.\nమంచి భార్య, భర్తకు సలహాలివ్వ\nడంలో మంత్రిలా నడుచుకుంటుందన్న\nపెద్దల మాటలు తెలిసిన అరుణ, అతడి \nమాటల్లోని అంతరార్థం గ్రహించి, చిరు\nనవ్వుతో తల వంచుకున్నది.",
            "story_id": "2004_01_02",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ, ధారావాహిక",
            "moral": "భయం లేని ధైర్యం, ఆత్మవిశ్వాసం మాయాజాలాన్ని కూడా అధిగమించగలవు.",
            "keywords": [
                "భల్లూక మాంత్రికుడు",
                "కాళీవర్మ",
                "మాంత్రికుడు",
                "జితకేతరాజు",
                "యుద్ధం"
            ],
            "characters": [
                "కాళీవర్మ",
                "ఆదిభల్లూక",
                "భల్లూక మాంత్రికుడు",
                "ఆశ్వికులు",
                "తలారి",
                "జీవగుప్తుడు"
            ],
            "locations": [
                "అరణ్యగ్రామం",
                "దిరిసెన తోపు",
                "నగర రాజధాని"
            ],
            "content": "[అరణ్యగ్రామాల్లోని ప్రజలకు బందిపోట్ల బాధ లేకుండా చేసిన కాళీవర్మను, పొరుగు రాజుకు\nభయపడి, జితకేతరాజు మరణశిక్ష విధించాడు. దిరిసెన తోపులో శిరశ్ఛేద సమయంలో,\nఎనుబోతుపై వచ్చిన తలారి నుంచి గండ్రగొడ్డలిని లాక్కుని కాళీవర్మ, ఆశ్వికనాయకుడి తల\nనరికాడు. అ మరుక్షణం జై, ఆదిభల్లూకా! అన్న పెద్ద కేక వినిపించింది.\nతరవాత- 1 ]\n\nఆదిభల్లూకా, అన్న కేక వింటూనే ఆశ్వి\nకులందరూ ఆ ధ్వని వచ్చిన వైపుకు చూశారు.\nకాళీవర్మ గుర్రం మీది నుంచి కిందికి దూకి,\nతాను లోగడ ఆశ్వికుల నాయకుడికి ఇచ్చిన\nకత్తిని తీసుకుని, ఒరలో పెట్టుకున్నాడు.\nఅంతలో కొండచరియపైనుంచి దుముకుతున్న\nజలపాతం దగ్గిర, ఒక ఆజానుబాహుడైన\nవ్యక్తి కనిపించాడు.\n\"ఇతడెవరో మాంత్రికుడై వుండాలి!\"\nఅనుకుంటూ కాళీవర్మ, తానక్కడి నుంచి\nపారిపోయేందుకు ప్రయత్నిస్తే, ఆశ్వికులు\nదారినడ్డగించగలరేమో అని, వాళ్ళ ముఖాల\nకేసి పరీక్షగా చూశాడు. ఆశ్వికుల్లో ఎవరిదృష్టీ\nఅతడిమీద లేదు. అందరూ జలపాతం వెన\nకనుంచి, హఠాత్తుగా బయటికి వచ్చిన వ్యక్తి\nకేసిభయాశ్చర్యాలతో చూస్తున్నారు.\nఇప్పుడు జలపాతం దాపులనుంచి కేక\nపెట్టినవాడు, దాని ముందున్న నీటిపాయను\nదాటి, ఒడ్డుమీదికి వచ్చాడు. మనిషి మంచి\nబలశాలిలా ఉన్నాడు; చేతిలో దృఢమైన\nదండం వున్నది; దాని పిడిమీద ఒకే వజ్రంలో\nమలిచిన ఎలుగుబంటి తల మెరుస్తున్నది.\nఆ క్షణం వరకూ, ఆ ప్రదేశాన్నుంచి పారిపో\nవాలని ఆత్రపడుతున్న కాళీవర్మ, తమకేసి\nవస్తున్న ఆ వింత దుస్తులు ధరించినవాణ్ణి\nచూస్తూ కదలామెదలక వుండిపోయాడు.\nఆశ్వికులూ, ఎనుబోతు మీద వున్న తలారీ\nభయకంపితులై చిన్నగా వణుకుతున్నారు.\nఎలుగ్గొడ్డు చర్మాలు ధరించినవాడు,\nవాళ్ళను సమీపించి, “నేను సమయానికి ఆది\nభల్లూకుడి పేరు స్మరించకపోతే, ఇక్కడ మరి\nకొంతరక్తపాతం జరిగి వుండేదని, నాకు తెలుసు.\nనా పేరు భల్లూకమాంత్రికుడు!\" అన్నాడు.\nఒకటి రెండు క్షణాలు ఎవరూ మాట్టాడ\nలేదు. కాళీవర్మ కుడిచేత్తో కత్తినీ, ఎడమ\nచేత్తో తలారి నుంచి లాక్కున్న గండ్రగొడ్డ\nలనీ పైకెత్తి పట్టుకుని, భల్లూక మాంత్రి\nకుడితో, \"అయ్యా, అడక్కుండానే తమ\nపేరేమిటో సెలవిచ్చారు, బావుంది! ఇక\nఇక్కడ, మీరన్నట్టు కొద్దిలో తప్పిన మరికొంత\nరక్తపాతం మాట! ఇప్పుడు నా దారిని ఎవరైనా\nఅడ్డగిస్తే, మరికొన్ని కంఠాలు తెగి నేలపడ\nనున్నవి,” అంటూ గుర్రాన్ని అదిలించాడు.\n“ధైర్యశాలివిరా, యువకా! ఒక్క క్షణం\nఆగు!\" అని భల్లూకమాంత్రికుడు తన\nమంత్రదండంతో, ఎనుబోతు మీద కదలా\nమెదలక వున్న తలారిని చిన్నగా పొడిచి,.\n“ఒరే, ముసుగులో వున్న నువ్వు, ఈ దిరి\nసెనవన పిశాచానివా లేక రాజుగారి ప్రధాన\nతలారివా?” అని అడిగాడు.\n\"అయ్యా, నేను ఏ పిశాచాన్ని కాదు;\nముమ్మాటికీ రాజుగారి ప్రధాన తలారినే.\nఆయన శిక్ష వేసినవాళ్ళ తలలు నరకటం\nనా పని,\" అన్నాడు తలారి.\n“అలా అయితే, శిరశ్ఛేదశిక్ష తప్పించు\nకోవటమే గాక, ఒక రాజసేవకుడి తల కూడా\nనరికి పారిపోజూస్తున్న నిందితుణ్ణి నువ్వేం\nచేయబోతున్నావు?\" అన్నాడు భల్లూక\nమాంత్రికుడు.\n\"అయ్యా, నేను నిరాయుధుణ్ణి! నా\nగండ్రగొడ్డలిని నిందితుడైన ఈ కాళీవర్మ\nబలప్రయోగంతో లాక్కున్నాడు,” అన్నాడు\nతలారి బొంగురుపోయిన గొంతుతో.\nఈ మాంత్రికుడెవడోగాని తన మీదికి\nతలారినీ, ఆశ్వికుల్నీ ఉసికొల్పుతున్నాడని\nగ్రహించిన కాళీవర్మ, గండ్రగొడ్డలిని తలారి\nకేసి చాస్తూ, “ఒరే, ముసుగు పిశాచీ, ఇదిగో నీ\nగొడ్డలి! నా దారిని అడ్డగించగలవేమో\nచూడు!” అన్నాడు.\nఆ వెంటనే తలారి తన ముసుగు తీసి\nదూరంగా విసిరివేస్తూ, తడబడే మాటల్తో,\n“కాళీవర్మా, నువ్వు మహాశూరుడివి; దిరిసెన\nవన భైరవుడి సాక్షిగా చెబుతున్నాను. నా\nఅహం కూడా దిగిపోయింది,” అన్నాడు.\n\"అహంతోపాటు తాగిన మైకం కూడా\nదిగిపోయి వుండాలి, ఇక దారి తొలుగు!”\nఅని, కాళీవర్మ, దూరంగా వున్న ఆశ్వికులతో,\n“మీ మాటేమిటి? మీ నాయకుడికి పట్టిన\nదుర్గతి జూశారు గదా?” అన్నాడు.\n“శిరశ్ఛేద శిక్ష అమలు చేయవలసిన\nవాళ్ళలో ఒకరు చావగా, రెండవవాడు\nలొంగిపోయాడు. ఈ సంగతేదో రాజుగారికి\nచెబుతాం. దార్లు అడ్డగించి కుత్తుకలు\nనరికించుకునేంత అమాయకులం కాదు,\nమేము!\" అన్నారు ఆశ్వికులు.\n\"బుద్ధిగల మాట చెప్పారు!\" అని\nకాళీవర్మ గుర్రాన్ని అదిలించి, అక్కడి\nనుంచి బయలుదేరబోయేంతలో, భల్లూక\nమాంత్రికుడు, \"భల్లూకపాదగురో! ఎట్ట\nకేలకు మనకు కావలసిన జాతకుడు దొరి\nకాడు,\" అంటూ ఒక్క కేకపెట్టి, కాళీవర్మ\nగుర్రపు కళ్ళెపు తాళ్లు పట్టుకుని, “కాళీ\nవర్మా! ఇక్కడ మహామంత్రవేత్త అయిన\nభల్లూకమాంత్రికుడు వున్న సంగతే నువ్వు\nమరిచినట్టున్నదే!” అన్నాడు.\nకాళీవర్మకు చిన్నప్పటినుంచీ మాంత్రి\nకులన్నా, భూతవైద్యులన్నా, గణాచార్లన్నా\nఏమాత్రం గౌరవభావం లేదు. అలాటి\nవారిని ఎంతమందినో లోగడ అతడు తను\nపుట్టి పెరిగిన గ్రామంలో, చుట్టుపక్కల\nవున్న గ్రామాల్లో చూసివున్నాడు.\nభల్లూకమాంత్రికుడి మాటలు వింటూనే\nకాళీవర్మ, అతడేదో తనను చులకన చేసి\nమాట్లాడుతున్నాడని కోపం తెచ్చుకుని,\n\"అయ్యా, తమ పేరు భల్లూకమాంత్రికుడా?\nవింటేనే భీతికొల్పేట్టుగా వుంది. మీరు\nఇంతకు ముందే మరొక భల్లూకుడి పేరు\nకూడా పలికారు; ఆయనెవరు?” అన్నాడు.\nకాళీవర్మతన పేరును ఇంత అపహాస్యం\nచేసి మాట్టాడినా భల్లూకమాంత్రికుడు\nకోపం తెచ్చుకోకపోగా, చిరునవ్వు నవ్వుతూ,\n“నా గురువుగారి పేరు భల్లూకపాదుడు, నా\nపేరు భల్లూకమాంత్రికుడు. ముందు\nముందు జరుగనున్న మహాద్భుతాలు\nచూసి, మహదానంద పడబోయే నువ్వు,\nపేర్లలో వున్న ఈ చిన్న పోలికను చూసి\nగజిబిజి పడిపోకు,\" అన్నాడు.\n“ఇల్లొదిలి బయలుదేరిన తరవాత,\nఇప్పటివరకూ ఎదురైన గజిబిజిల్తోనే\nమొహం మొత్తింది. ఇక త్వరగా మా\nగ్రామం చేరి, పొలం సేద్యం చేసుకుంటూ,\nఉన్న దానితో తృప్తిపడతాను,\" అంటూ\nకాశీవర్మ గండ్రగొడ్డలిని, తలారి కేసి విసిరి\nవేసి, గుర్రాన్ని గట్టిగా అదిలించాడు.\nగుర్రం కదిలి, పదీ పన్నెండడుగులు\nనడిచి, ఇక దౌడు తీయబోయేంతలో వెనక\nనుంచి భల్లూకమాంత్రికుడు పెద్ద గొంతుతో,\n“కాళీవర్మా, ఆగు! నీకెదురుగా వస్తున్న\nవాళ్లెవరో చూశావా?” అన్నాడు.\nఆ హెచ్చరిక వింటూనే కాళీవర్మ కొంచెం\nతల ఎత్తి ముందుకు చూశాడు. ఒక పెద్ద\nదిరిసెన చెట్టు వెనకనుంచి, ముగ్గురు\nఆశ్వికులు వేగంగా వస్తున్నారు. వారిలో\nమధ్య వున్నవాడు పట్టుదుస్తులూ, పెద్ద\nతలపాగా ధరించి వున్నాడు. పక్కలనున్న\nవాళ్ళు కవచధారులు; వాళ్ళ చేతుల్లో కత్తులూ,\nభుజాల మీద తళతళ మెరుస్తున్న డాళ్ళూ\nవున్నవి.\nవాళ్ళను చూస్తూనే కాళీవర్మ, గుర్రం\nకళ్ళాన్ని గట్టిగా వెనక్కు గుంజి ఆపాడు.\nకవచధారులైన అశ్వికుల మధ్య పట్టు\nదుస్తుల్లోవున్నవాడు, చేయెత్తి కాళీవర్మను\nచూపుతూ తలారితో, “ఒరే, నగర ప్రధాన\nతలారీ! ఈ నిందితుడికి శిరశ్ఛేద శిక్ష విధిం\nచారు రాజుగారు. ఇంకా శిక్ష అమలుచేయ\nలేదేం?” అన్నాడు కోపంగా.\nతలారి గడగడ వణికిపోతూ, ఎనుబోతు\nమీదినుంచి దిగి, ఏం జవాబివ్వాలా అని\nఆలోచిస్తున్నంతలో భల్లూకమాంత్రికుడు,\nతలారిని ప్రశ్నించిన అతడిని సమీపించి,\n“నువ్వేగదా, జితకేతురాజుకు ప్రధానా\nమాత్యుడైన జీవగుప్తుడు?\" అని ప్రశ్నించాడు.\nరాజు పట్లగాని, తన పట్లగాని ఒక్క\nగౌరవవాచకం కూడా లేకుండా, అలా ప్రశ్నిం\nచిన వీడెవడో కపటబైరాగి అయి వుంటాడ\nనుకుని మంత్రి జీవగుప్తుడు కళ్ళెర్రచేసి,\n\"ఎవడీ బైరాగి? ముందితణ్ణి ఇక్కడి\nనుంచి తన్ని తగలెయ్యండి,” అన్నాడు.\nఆ ఆజ్ఞ వింటూనే మంత్రి పక్కన వున్న\nఅశ్వికులు కత్తులు దూయబోయినవాళ్ళల్లా,\nభల్లూకమాంత్రికుడి మంత్ర దండం కేసి\nచూసి, నివ్వెరపోయారు. గుర్రాలు పెద్దగా\nసకిలిస్తూ, వెనక్కు నాలుగడుగలు వేసినై.\nఏం జరిగిందో అర్థంకాని మంత్రి జీవ\nగుప్తుడు, ఆశ్చర్యంగా తన అంగరక్షకులిద్ద\nరికేసీ చూసి, “ఏం జరిగింది? అలా వణికి\nపోతున్నారేం?” అని అడిగాడు.\n\"అయ్యా, పులికాదు, ఆ బైరాగి చేతిలోని\nమంత్రదండం పిడికి బిగించి వున్న ఎలుగు\nబంటి తల కేసి చూడండి! అది ఇంతకు\nముందు నోరు తెరిచి, కోరలు చాచి, కళ్ళల్లో\nనిప్పురవ్వలు రేపింది,\" అన్నారు ఆశ్వికులు.\nజీవగుప్తుడు, భల్లూకమాంత్రికుడి మంత్ర\nదండపు ఎలుగు తలాటం కేసి పరీక్షగా\nచూసి, హేళనగా నవ్వి, “ఏమోయ్, బైరాగీ!\nనీ మాట తీరూ, చేష్టలూ చూస్తూంటే, పెద్ద\nపొగరు బోతులావున్నావు. ఏమైనా టక్కుట\nమార విద్యలూ, ఇంద్రజాలం నేర్చినవాడివా?”\nఅని అడిగాడు.\nమంత్రి ఇలా అనగానే భల్లూకమాంత్రి\nకుడు గుడ్లురుముతూ అతడి ముఖం కేసి\nతీక్షణంగా చూసి, \"సన్యాసి ముదిరతే,\nబైరాగి అవుతాడని సామెత; తొండముదిరి\nఊసరవెల్లి అయినట్టు! నేను సన్యాసినీ\nకాను, బైరాగినీ కాను -- భల్లూకమాంత్రి\nకుణ్ణి! జై, ఆది భల్లూకా!\" అంటూ ఒక\nకేకపెట్టి, మంత్రదండంతో పక్కనవున్న ఒక\nఎండిన చెట్టుబోదెను గట్టిగాకొట్టాడు.\nమంత్రదండం దెబ్బకు చెట్టుబోదె\nనుంచి ఛఠీమంటూ నిప్పు రవ్వలు లేచి,\nమరుక్షణం చెట్టు భగభగమనే మంటలతో\nనిలువునా కాలిపోసాగింది. మంత్రి జీవగుప్తు\nడెక్కివున్న గుర్రం వెనక కాళ్ళమీద లేచి,\nపెద్దగా నకిలిస్తూ దూరంగా పరిగెత్తింది.\nఒకటి రెండు క్షణాలపాటు అక్కడవున్న\nఎవరి నోటా మాట పెగలలేదు. దూరం నుంచి\nఇదంతా గమనిస్తున్న కాళీవర్మ, గుర్రాన్ని\nఅదిలించి భల్లూకమాంత్రికుడి దగ్గిరకు\nవచ్చి, గుర్రం దిగి, “ఆహా, నువ్వుమామూలు\nమాయలమారి ఐంద్రజాలికుడివి కాదు;\nమహామంత్రవేత్తవు! కపటీ, దుష్టుడూ\nఅయిన ఈ జితకేతరాజు మంత్రిని హడ\nలెత్తించినట్టే, ఇతడి ప్రభువునూ, నీ మంత్ర\nశక్తితో భయకంపితుణ్ణి చేసి, కాస్త బుద్ధిగా\nరాజ్యపాలన చేసేట్టు ఎందుకు చేయ\nకూడదు?” అన్నాడు.\n\"భళీ, నువ్వు ధైర్యశాలివే కాదు;\nబుద్ధిశాలివి కూడారా, యువకా! నా మనసులో\nవున్నదానిని, ఇట్టే పసికట్టేశావు!\" అని\nభల్లూకమాంత్రికుడు, కాళీవర్మను మెచ్చు\nకుని, మంత్రి జీవగుప్తుడితో, “మంత్రీ, నాశక్తి\nఎలాంటిదో చూశావుగదా! ఇక ఇప్పుడిక్కడ\nఆజ్ఞలివ్వ వలసినది నువ్వా? నేనా?” అని\nఅడిగాడు.\nమంత్రి జీవగుప్తుడు నిలువునా కాలి\nపోతున్న చెట్టుకేసే చూస్తున్నాడు. అతడికి\nతానేదో ప్రాణాపదలో చిక్కుకున్నట్టు\nభయంపట్టుకున్నది. భల్లూకమాంత్రికుడు\nమరోసారి గద్దించుతూ అదే ప్రశ్న అడిగేసరికి,\nఅతడు వణుకుతున్న గొంతుతో, “అయ్యా,\nభల్లూకమాంత్రికా! మీ అమోఘమైనశక్తుల్ని\nకళ్ళారా చూశాను. ఇక్కడే కాదు, తమకు\nతీరుబాటుంటే, రాజప్రాసాదానికి వచ్చి,\nఅక్కడా జితకేతు రాజుగారికి ఆజ్ఞలూ,\nసలహాలూ ఇవ్వవచ్చు!” అన్నాడు.\n\"ఎంతటి మహామంత్రికి, ఎలాంటి\nదుర్గతి పట్టింది!” అంటూ కాళీవర్మ చుట్టూ\nవున్న ఆశ్వికుల కేసీ, ఎనుబోతు దగ్గిర\nదిగాలుపడి వున్న తలారికేసీ చూశాడు.\nభల్లూకమాంత్రికుడు, తన మంత్ర\nదండాన్ని పైకెత్తి పట్టుకుని, “నా ఆజ్ఞ\nలేమిటో అందరూ జాగ్రత్తగా వినండి!\"\nఅని తలారితో, “ఓరీ, తలలు నరకటం\nచేతనైన నీకు, తెగిన తలలు తిరిగి శరీరానికి\nఅంటించి కుట్టటం కూడా చేతనైవుండాలి,\nఅవునా? వెంటనే ఆశ్వికనాయకుడి తలను\nమొండానికి కుట్టి, గుర్రం మీద కూర్చోబెట్టి,\nపడకుండా తాళ్ళతో బిగించు,\" అన్నాడు.\nతలారి క్షణాల మీద ఆ పని ముగించి,\nఆశ్వికనాయకుణ్ణి ఒక గుర్రం మీద పెట్టి,\nతాళ్ళతో బిగించాడు. కాని, హడావిడిలో\nవాడు ముఖాన్ని వీపు వైపుకు పెట్టి\nకుట్టటంతో, గుర్రం మీద పెడతల కళేబరం\nస్వారీ చేస్తున్నట్టయింది. జరిగిన పొరబాటు\nచూసి భల్లూకమాంత్రికుడితోబాటు, ఒక్క\nమంత్రి జీవగుప్తుడు తప్ప; అందరూ బిగ్గరగా\nనవ్వారు. మాంత్రికుడు, జీవగుప్తుడి కేసి\nకళ్లెర్రచేసి, \"ఓయీ, మంత్రీ నువ్విప్పుడు\nతలారి వాహనమైన ఎనుబోతునూ, నీ\nవాహనాన్ని తలారీ అధిరోహించబోతు\nన్నారు,” అన్నాడు.\nజీవగుప్తుడు మారు మాట్టాడకుండా\nవడవడ వణుకుతూ వచ్చి, ఎనుబోతు\nమీద ఎక్కి కూర్చున్నాడు. అలాగే తలారి\nపోయి మంత్రి గుర్రం ఎక్కి, కళ్ళెపుతాళ్ళు\nపట్టుకున్నాడు. అందర్నీ నగరం కేసి బయలు\nదేరమన్నాడు, భల్లూకమాంత్రికుడు.\nజితకేతరాజు మంత్రికి జరిగిన అవ\nమానం చూసి, ఆనందపడుతూ కాళీవర్మ,\n“ఈ ఊరేగింపు చూసి నగరప్రజలు తప్పక\nవినోదిస్తారు! ఇక నా దారిన నేను పోయి,\nమా గ్రామం చేరతాను,\" అంటూ గుర్రాన్ని\nఅదిలించేంతలో భల్లూకమాంత్రికుడు మంత్ర\nదండం పైకెత్తి, \"కాళీవర్మా, నా ఆజ్ఞ\nవినలేదా?\" అన్నాడు.\n\"ఆజ్ఞా! ఎవడు నన్నిక్కడ ఆజ్ఞాపించ\nగలవాడు?\" అంటూ కాళీవర్మ ఒర నుంచి\nకత్తి దూశాడు.",
            "book_page_end": 18,
            "అదే బుర్రలేని తనం! అందరూ\nనీలాగే ఆలోచించి పప్పుధాన్యాలే వేస్తే,\nమనకొచ్చే లాభం సున్నా! అంచేత వరే\nవేద్దాం,": null,
            "మామయ్యా!": null,
            "నీకు తెలివిగా\nఆలోచించటం ఎప్పటికొస్తుందో, నాకు\nతెలియడం లేదురా! ఖర్చు మాట అలా\nఉంచి, దేవీ నవరాత్రుల్లో నాటకాలూ అవీ\nఏమిటని, ఎవరైనా అన్నారంటే, ఉన్న పరువు\nకూడా పోతుంది,": null,
            "story_id": "2004_01_03",
            "raw_genre_backup": "ఫాంటసీ, ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "ధీనాధుడి సలహా",
            "book_page_start": 19,
            "pdf_page_start": 19,
            "pdf_page_end": 24,
            "author": "వసుంధర",
            "genre": "బేతాళ కథ",
            "moral": "ఇతరులకు సహాయం చేసే విషయంలోనూ, ఇతరులు చేసే తప్పులను సరిదిద్దే విషయంలోనూ వివేకం, పాత్రాపాత్ర జ్ఞానం కలిగి ఉండాలి.",
            "keywords": [
                "బేతాళుడు",
                "విక్రమార్కుడు",
                "ధీనాధుడు",
                "న్యాయం",
                "పరిపక్వత",
                "సలహా"
            ],
            "characters": [
                "విక్రమార్కుడు",
                "బేతాళుడు",
                "ధీనాధుడు",
                "శ్రీనాధుడు",
                "త్రికాముడు",
                "త్రిమూర్తి",
                "భీముడు",
                "రంగడు",
                "వెంకడు",
                "చింతయ్య"
            ],
            "locations": [
                "శ్మశానం",
                "శ్రీపురం",
                "సత్యపురం",
                "ధృవపురం"
            ],
            "content": "పట్టువదలని విక్రమార్కుడు చెట్టు\nదద్దకు తిరిగివెళ్ళి, చెట్టుపైనుంచి\nశవాన్నిదించి భుజానవేసుకుని, ఎప్పటి\nలాగే మౌనంగా శ్మశానంకేసి నడవ\nసాగాడు. అప్పుడు శవంలోని బేతా\nళుడు, “రాజా, చేపట్టిన కార్యం సాధిం\nచేందుకు నువ్వుచూపుతున్న పట్టు\nదలా, ఓర్పూ అందరికీ సాధ్యంకానివి.\nసాధారణంగా, దేశపాలకులకు అవ\nసరం కలిగినప్పుడు సలహాలిచ్చేం\nదుకు మంత్రి, రాజగురువుల్లాంటి\nవాళ్ళుంటారు. వాళ్ళు ఎంతటి వివేక\nవంతులూ, రాజనీతిజ్ఞులూ అయినా,\nఒక్కొక్కసారి రాజుకు అనుచితమైన\nసలహాలు కూడాఇస్తూంటారు; అది\nమానవ సహజం! నువ్వు ఎవరిసలహా\nకారణంగా, ఇంత అర్ధరాత్రివేళ, భీతి\nగొలిపే ఈ శ్మశానంలో నానాశ్రమలకూ గురి\nఅవుతున్నావో తెలియదు. స్థాయీభేదాల్లో\nతప్ప, రాజ్యపాలకుడూ, గ్రామపాలకుడైన\nగ్రామాధికారీ చేసే న్యాయనిర్ణయాలు తిరుగు\nలేనివి. ఇందుకు ఉదాహరణగా, నీకు ఒకా\nనొక గ్రామాధికారికి సలహాదారైన ధీనాధుడనే\nపండితుడి కథ చెబుతాను, శ్రమ తెలియ\nకుండా, విను,” అంటూ ఇలా చెప్పసాగాడు:\n\nశ్రీపురం గ్రామాధికారి శ్రీనాధుడు, తన\nగ్రామం అన్ని గ్రామాలకన్నా మెరుగ్గావుండా\nలని కోరుకుంటాడు. అందుకని అతడు\nధీనాధుడనే పండితుణ్ణి, తనకు సలహాదా\nరుగా నియమించాడు.\nధీనాధుడు, ఎవరివల్లనైనా తప్పు జరిగినా,\nఆ తప్పు ఎందుకు జరిగిందో లోతుగా ఆలో\nచించాకనే శిక్ష గురించి సలహా ఇచ్చేవాడు.\nఎవరైనా ఘనకార్యం చేసినప్పుడు కూడా, దాని\nప్రయోజనాలు నెమ్మదిగా అంచనావేసిన\nతర్వాతే, సత్కారం గురించి శ్రీనాధుడికి సలహా\nఇచ్చేవాడు.\n\nఆ గ్రామంలో త్రిమూర్తి అనేవాడు యాభై\nఏళ్ళ వయసులో తీవ్రమైన వ్యాధికారణంగా\nమంచంపట్టాడు. ఇల్లుగడవక త్రిమూర్తి\nకొడుకు త్రికాముడు, గ్రామంలో భిక్షాటన\nమొదలు పెట్టాడు. అలా వాడు, ధీనాధుడి\nఇంటికి కూడావెళితే, ఆయనవాడితో, “నీకు\nఇరవైఏళ్ళ వయసుంది. కాలూ చెయ్యీ\nఆడుతున్నాయి. ఇన్నాళ్ళూ తండ్రి కష్టపడి\nసంపాయిస్తూంటే, సోమరిపోతువై తినికూర్చు\nన్నావు. ఇప్పుడు నీ తండ్రి మంచానపడితే,\nఇతరుల కష్టంతో జీవించాలనుకుంటున్నావు.\nభిక్షాటననేరం. ఇది మొదటి తప్పుగాక్షమించి\nవిడిచిపెడుతున్నాను. మరొకసారి ఈ గ్రామం\nలో భిక్షాటన చేస్తూ కనిపిస్తే, నిన్నుకారాగా\nరంలో వేయిస్తాను!\" అన్నాడు.\n\nఈ మాటలకు త్రికాముడు భయపడి\nగ్రామంవదిలి పారిపోయాడు. దాంతోవాడి\nతండ్రి త్రిమూర్తి అనాధ అయ్యాడు. అప్పుడు,\nధీనాధుడు, గ్రామాధికారితో జరిగింది చెప్పి,\n\"గ్రామంలోని అనాధలనూ, వికలాంగులనూ\nఆదుకోవలసిన బాధ్యత గ్రామపాలకుడైన\nగ్రామాధికారిది. తమరు త్రిమూర్తిసేవల\nనిమిత్తం ఒక మనిషిని నియమించండి.\nత్రిమూర్తి పోషణబాధ్యతను రోజుకొకరు\nచొప్పున గ్రామస్థులందరూ స్వీకరించాలని\nశాసించండి!\" అని సలహా ఇచ్చాడు.\n\nదీనికి శ్రీనాధుడు విసుగ్గా, “ఇదే ఏర్పాటు\nఅతడి కొడుకు త్రికాముడుండగా చేస్తే, వేరే\nమనిషిని ఏర్పాటు చేయవలసిన అవసరం\nతప్పేదికదా! అదీకాక, గ్రామస్థులు త్రిమూర్తిని\nపోషిస్తే త్రిమూర్తి భిక్షాటన చేసినట్లేకదా!\nనాకంతా అయోమయంగావుంది,” అన్నాడు.\n“త్రికాముడు అనాధకాడు, వికలాంగుడు\nకాడు. వాడొకసోమరి. సోమరులు భిక్షాటన\nచేస్తే అదినేరం. త్రిమూర్తి భిక్షాటన చేయడం\nలేదు. అడక్కుండా మనమతడికి సాయపడు\nతున్నాం!” అన్నాడు ధీనాధుడు.\n\nశ్రీనాధుడికిది న్యాయమనిపించింది.\nవెంటనే ఆవిధంగా ఏర్పాటు చేశాడు.\nశ్రీపురంలో కొందరు దుష్టులున్నారు. వారిలో\nభీముడు, రంగడు, వెంకడు అనే ముగ్గురు\nయువకులు, ఒక రోజున కలిసికట్టుగా\nశ్రీనాధుణ్ణికలుసుకున్నారు. తమ తల్లిదండ్రులు\nముసలివారైపోయారనీ, వారిని పోషించడం\nతమవల్ల కావడంలేదనీ చెప్పి, “మన గ్రామ\nకొలువులో మాముగ్గురికీ పనులిప్పించండి.\nమీరిచ్చే జీతంతో మా కుటుంబాలను\nపోషించుకుంటాం!\" అన్నారు.\nశ్రీనాధుడు వాళ్ళకు తన కొలువులో\nప్రస్తుతానికి ఉద్యోగాలు లేవని సాను\nనయంగా చెప్పాడు.\n“మీరు ఉద్యోగాలివ్వరు. ఉద్యోగం\nకోసంమేం గ్రామంవిడిచి పెట్టిపోతే మాత్రం,\nమా పెద్దలసేవకు మనిషిని నియమించ\nగలరు. ఇది అన్యాయం!\" అన్నాడు భీముడు.\nరంగడు, వెంకడు వెంటనే వాడికివత్తాసు\nపలికారు.\nసరిగ్గా ఆ సమయంలో అక్కడికి ధీనా\nధుడు వచ్చాడు. ఆయన సంగతి విని,\n\"గ్రామపౌరుల బాధ్యత శ్రీనాధుడిది. మీరు\nగ్రామంవదిలి పెట్టడానికిసిద్ధంగా ఉన్నారా?\"\nఅనివాళ్ళను అడిగాడు.\n\n“మేము గ్రామం ఎందుకు వదలి\nపెట్టాలి?\" అంటూ రెట్టించాడు భీముడు.\nఅవునంటే అవునన్నారు రంగడు, వెంకడు.\n\nఈ మాటలకు శ్రీనాధుడికి చాలా\nకోపంవచ్చింది. వెంటనే ఆయన, ఆ ముగ్గురికీ\nగ్రామబహిష్కరణ శిక్షవిధించాడు. క్షణాల\nమీద ఆయన మనుషులువాళ్ళను గ్రామ\nపొలిమేరల అవతలకు తరిమికొట్టారు.\nతర్వాత శ్రీనాధుడు కొంచెంసేపు ఆలో\nచిస్తూ ఊరుకుని ధీనాధుడితో, “ఇంకా ఇలా\nఎన్నికుటుంబాలను పోషించాల్సివస్తుందో\nఅని, నాకు భయంగావుంది,” అన్నాడు.\n“తమరు అనవసరంగా భయపడకండి.\nభీముడు, రంగడు, వెంకడు తుంటరులు.\nఇకముందు ఇలాంటివి జరగవు సరికదా -\nత్రికాముడు కూడా మళ్ళీ గ్రామానికి తిరిగి\nవచ్చి తమరిని క్షమాపణ అడిగే అవకాశం\nకూడావుంది,” అన్నాడు ధీనాధుడు.\nగ్రామం వదిలి వెళ్ళినవారి సంగతి\nఎలావున్నా, గ్రామంలో మాత్రం ఇంకెవరూ\nగ్రామాధికారి వద్ద తుంటరిఫిర్యాదులు\nచేయలేదు. అందుకు శ్రీనాధుడు చాలా\nసంతోషించి, ధీనాధుణ్ణి ఎంతగానో మెచ్చు.\nకున్నాడు.\nకొద్ది వారాల తర్వాత శ్రీనాధుడికి ఒక\nవిశేషం తెలిసింది. త్రికాముడు, భీముడు,\nరంగడు, వెంకడు కాస్తదూరంలోవున్న\nసత్యపురం చేరుకుని, అక్కడ కాయకష్టం\nచేసుకుని బ్రతుకుతున్నారట! అయితే,\nవాళ్ళకింకా బుద్ధివచ్చినట్టు లేదు. తమ\nకష్టాలన్నిటికీ గ్రామాధికారి శ్రీనాధుడు\n-కారణమంటూ రోజూతిట్టుకుంటున్నారట.\n“వాళ్ళు తప్పుచేశారు, నేను శిక్షించాను.\nతప్పుతమదని గుర్తించకుండావాళ్ళునన్ను\nతిట్టుకుంటున్నారంటే, ఈ జన్మకు బాగు\nపడరు!\" అన్నాడు శ్రీనాధుడు కోపంగా\nధీనాధుడితో.\n\nఇది జరిగి వారం గడిచాక శ్రీనాధుడికి,\nసత్యపురంవెళ్ళి, ఆ దుష్టులు పడుతున్న\nకష్టాలను కళ్ళారా చూసి వినోదించాలన్న\nకోరిక కలిగింది. అందుకు బండి ఏర్పాటు\nచేయించాడు. అది అన్ని హంగులూవున్న\nఒంటెద్దు బండి. బలమైన పోట్లగిత్తలాగే\nఆబండిని, మంచి చాకచక్యమున్న చింతయ్య\nఅనేవాడుతోలేవాడు. ఆ బండిలో ఆయన\nఒక్కడూ బయల్దేరాడు.\nశ్రీపురం నుంచి సత్యపురం వెళ్ళాలంటే\nమధ్యలో వీరపురం, ధృవపురం, గృహపురం\nవస్తాయి. శ్రీనాధుడి బండి వీరపురం దాటాక\nధృవపురం పొలిమేరల్లో - బండి చక్రం ఒకటి\nఅనుకోకుండా బాటలో పడివున్న బండరాయి\nమీదికెక్కింది. బండి ఒక్కసారిగా కుదుపుకు\nలోనవడంతో, శ్రీనాధుడు ఎగిరి బండిలోంచి\nకిందపడ్డాడు. ఆపడడంలో ఆయన తలకు\nదెబ్బ తగిలి స్పృహ తప్పాడు. బండి\nతోలుతున్న చింతయ్య కూడా పక్కకు\nపడ్డాడు. బండి చక్రంవాడి చేతుల మీదుగా\nపోయింది. వాడు లేవలేక మూలుగుతూ\nఅలాగేవుండిపోయాడు. గిత్త బండిని కొంత\nదూరం ముందుకులాగి ఆగిపోయింది.\n\nఆసమయంలో భీముడు ఏదోపనిమీద\nసత్యపురంనుంచి ధృవపురం వెళుతున్నాడు.\nజరిగిన ప్రమాదం వాడి కంటబడింది.\nవెంటనే వాడు గిత్తను అదుపుచేసి, బండిని\nవెనక్కు తిప్పాడు. శ్రీనాధుణ్ణి, చింతయ్యనూ\nబండిలోకి చేరవేసి, ధృవపురం లోని ప్రముఖ\nవైద్యుడింటికి తీసుకుపోయాడు.\nవైద్యుడు పరీక్షలు చేసి, చింతయ్యకు\nతగిలిన దెబ్బలు త్వరలోనే మానిపోతాయనీ,\nశ్రీనాధుడికి మాత్రం స్పృహరావడానికే వారం\nరోజులు పట్టవచ్చుననీ చెప్పాడు. అంతేకాదు,\nశ్రీనాధుడికి ఎల్లవేళలా దగ్గరుండి సపర్యలు\nచేయాల్సివుంటుందన్నాడు.\nశ్రీనాధుడి సపర్యలకు వేరే మనిషిని\nపెట్టాలంటే అందుకు డబ్బుకావాలి. అదీ\nముందుగా ఇవ్వాలి. శ్రీనాధుడు కలిగిన\nవాడని గ్రహించినవైద్యుడు, వైద్యానికయ్యే\nఖర్చునుముందుగా తనే భరించగలననీ,\nకోలుకున్నాక డబ్బివ్వడానికి శ్రీనాధుడు\nనిరాకరిస్తే మాత్రం బాకీ తీర్చడానికి భీముడు\nహామీవుండాలనీ చెప్పాడు. భీముడు దీనికి\nఒప్పుకుని, తానే దగ్గరుండి శ్రీనాధుడికి\nసకలోపచారాలూచేశాడు. మూడు రోజులకే\nశ్రీనాధుడికి స్పృహవస్తే, అది భీముడి\nసపర్యల ఫలితమేనని వైద్యుడు మెచ్చుకు\nన్నాడు. మరొక మూడురోజుల్లో శ్రీనాధుడు\nపూర్తిగా మామూలు మనిషి అయ్యాడు.\nఈలోగా బండితోలే ఓపిక రాగానే\nచింతయ్య శ్రీపురంవెళ్ళి, శ్రీనాధుడికి జరిగిన\nబండి ప్రమాదంగురించి అందరికీ చెప్పాడు.\nశ్రీనాధుణ్ణి చూడడానికి ఆయన కుటుంబ\nసభ్యులు, ధీనాధుడు మాత్రమే కాక చాలా\nమంది గ్రామస్థులుకూడా వచ్చారు. అందరూ\nవైద్యుణ్ణి, భీముణ్ణిపొగడ్తలతో ముంచెత్తారు.\n“నావృత్తిధర్మంనేను పాటించాను. ఆపైన\nదేవుడు కరుణించాడు. ఇందులో నేను\nచేసిందంటూ ప్రత్యేకంగా ఏమీలేదు,\"\nఅన్నాడు వైద్యుడు మొహమాటపడుతూ.\n'నావల్ల తప్పు జరిగింది. అది సరి\nదిద్దుకునే అవకాశమివ్వమని, నాలాంటి\nతప్పు చేసిన మరిముగ్గురితోపాటు ప్రతిరోజూ\nదేవుణ్ణి ప్రార్థిస్తున్నాను. మొట్టమొదటి\nవాడుగా ఆయన నన్ను కరుణించాడు!”\nఅన్నాడు భీముడు ఉత్సాహంగా.\nశ్రీనాధుడు, వైద్యుణ్ణి ఘనంగా అక్కడి\nకక్కడ సత్కరించాడు. ఇంటికి తిరిగివచ్చిన\nతర్వాత, భీముడి విషయంలో, వాడి గ్రామ\nబహిష్కరణశిక్ష రద్దు చేసి, గ్రామకొలువులో\nవాడికి ఉద్యోగం ఇచ్చి, తన కృతజ్ఞతను\nచాటుకోవాలనుకున్నాడు.\nఆయన ఈ విషయం ధీనాధుడికి చెప్పి,\n“భీముడు తను చేసిన తప్పుకు పశ్చాత్తాప\nపడడమేకాకుండా క్షమించమని దైవప్రార్థన\nకూడా చేస్తున్నాడు. వాడికి గ్రామకొలువులో\nఉద్యోగం ఇవ్వాలనుకుంటున్నాను. మీ\nసలహా ఏమిటి?” అని అడిగాడు.\nదానికి ధీనాధుడు, \"మీరు భీముడి\nవిషయంలో చేయదలచినదేదో చేయండి.\nఅది మీ ఇష్టం. తర్వాత, మన గ్రామందాటి\nబండి ప్రయాణం చెయ్యకూడదు. దుష్టబుద్ధి,\nతుంటరితనాలకారణంగా తప్పు చేసినవాళ్ళు\nమరి ముగ్గురున్నారు. వాళ్ళూ, భీముడిలాగే\nప్రతిరోజూ దేవుణ్ణి ప్రార్థిస్తున్నారు. ఏది\nదైవసంకల్పమో, ఏది కాకతాళీయమో\nగ్రహించగలిగినంత జ్ఞానం మనిషికున్నదని\nనేననుకోను!” అన్నాడు.\nబేతాళుడు ఈ కథ చెప్పి, “రాజా,\nధీనాధుడు మహాపండితుడే కావచ్చు. కానీ,\nఆయన ఇచ్చిన సలహాచూస్తూంటే, అలాంటి\nవ్యక్తుల్లో వుండవలసిన జాలీ, దయా\nదాక్షిణ్యాలు, ఆయనలో కొరవడినవని బోధపడు\nతున్నదిగదా? గ్రామాధికారి అయిన శ్రీనాధుడికి\nజరిగిన బండి ప్రమాదమప్పుడు, సమయానికి\nభీముడు సాయపడకపోతే, ఆయన జీవించి\nవుండేవాడు కాదన్నది స్పష్టం కదా? తన\nప్రాణరక్షకుడైన భీముడికి, శ్రీనాధుడు గ్రామ\nకొలువులో ఉద్యోగం ఇచ్చి, తన కృతజ్ఞత\nచెప్పదలచుకున్నప్పుడు, అందుకు ధీనాధుడు\nఅడ్డు తగలడం ఏమాత్రం మానవత్వం, వివేకం,\nవిజ్ఞతా అనిపించుకోదుగదా? ఈ సందేహా\nలకు సమాధానం తెలిసి కూడా చెప్పకపో\nయావో, నీ తల పగిలిపోతుంది,” అన్నాడు.\nదానికి విక్రమార్కుడు, \"మనిషిని ఘాతుక\nమృగజాతి నుంచి భిన్నంగా నిలబెట్టిచూపేవి,\nఅతడిలోవున్న జాలీ దయాదాక్షిణ్యాలే.\nఐతే, వాటిని పాత్రాపాత్రలనెరిగి ఆచరిం\nచాలి. భీముడన్న మాటల్లో - తన తప్పును\nసరిదిద్దుకునేందుకు, తను చేస్తున్న\nప్రార్థననాలకించి దేవుడు, శ్రీనాధుడికి బండి\nప్రమాదం కల్పించాడన్న అనుచితభావం\nవున్నది. ఇది గ్రహించే ధీనాధుడు, భీముడు\nలాంటివాళ్ళు మరిముగ్గురున్నారనీ, అందు\nవల్ల, గ్రామందాటి బండి ప్రయాణం\nచెయ్యవద్దనీ, అంతేకాక భీముడికి కొలు\nవులో ఉద్యోగం ఇవ్వడం, మిగతా ముగ్గురిలో\nదురాశకు కారణం అవుతుందన్న సూచనతో\nశ్రీనాధుడికి సలహా ఇచ్చాడు. ఇందులో\nఆయన, విభిన్న స్వభావులైన మనుషుల\nమానసిక తత్వాలను క్షుణ్ణంగా అర్థంచేసు\nకున్న పరిపక్వత కనిపిస్తుంది. మెచ్చదగిన\nసలహా!” అన్నాడు.\nరాజుకు ఈ విధంగా మౌనభంగం కలగగానే,\nబేతాళుడు శవంతో సహా మాయమై, తిరిగి\nచెట్టెక్కాడు. - (కల్పితం)",
            "book_page_end": 24,
            "అదే బుర్రలేని తనం! అందరూ\nనీలాగే ఆలోచించి పప్పుధాన్యాలే వేస్తే,\nమనకొచ్చే లాభం సున్నా! అంచేత వరే\nవేద్దాం,": null,
            "మామయ్యా!": null,
            "నీకు తెలివిగా\nఆలోచించటం ఎప్పటికొస్తుందో, నాకు\nతెలియడం లేదురా! ఖర్చు మాట అలా\nఉంచి, దేవీ నవరాత్రుల్లో నాటకాలూ అవీ\nఏమిటని, ఎవరైనా అన్నారంటే, ఉన్న పరువు\nకూడా పోతుంది,": null,
            "story_id": "2004_01_04",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని - సముద్ర పూజ",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వ్యాసం",
            "moral": "ప్రకృతిని, పర్యావరణాన్ని పూజించడం మన సంస్కృతి.",
            "keywords": [
                "సముద్ర పూజ",
                "సంక్రాంతి",
                "మత్స్యకారులు",
                "గుజరాత్",
                "భీమ్ బెట్కా"
            ],
            "characters": [],
            "locations": [
                "భారతదేశం",
                "పశ్చిమ సముద్ర తీరం",
                "గుజరాత్",
                "మధ్యప్రదేశ్ (భీమ్ బెట్కా)"
            ],
            "content": "సముద్ర పూజ\nభారతదేశంలోని మత్స్యకారులు, ముఖ్యంగా పశ్చిమ\nసముద్ర తీరంలోని పల్లెకారులు, మకర సంక్రాంతి రోజున\nకడలి తల్లిని పూజిస్తారు. తమకు జీవనోపాధిని కల్పించే సము\nద్రాన్ని కన్న తల్లిలా భావించి, అన్నపూర్ణేశ్వరిగా ఆరాధిస్తారు.\nఈ సందర్భంగా జరిగే పూజలు జాతి జనులందరినీ ఒక\nచోట చేర్చడంతో పాటు, వారికి పర్యావరణపట్ల స్పృహ,\nఅవగాహన పెరిగేలా చేస్తాయి. సాగర జలాలకు దివ్యత్వం ఆపాదించడం కారణంగా వారిలో\nమరింత భక్తిశ్రద్ధలు పెంపొందుతాయి.\nగుజరాత్లో సంక్రాంతిని ఉత్తరాయన పుణ్యకాల ప్రారంభంగా భావించి సూర్యుణ్ణి ఆరాధి\nస్తారు. ఆ తరవాత పిల్లలూ, పెద్దలూ అందరూ కలిసి ఆనందోత్సాహాలతో గాలిపటాలను ఎగుర\nవేస్తారు. వేనవేల రంగు రంగుల గాలిపటాలతో ఆకాశం నిండిపోతుంది. ఎవరిగాలిపటం\nమరీ ఎత్తుకు వెళుతుందా అన్న ఆనందంనిండిన పోటీలు ఉద్వేగభరితంగా సాగుతాయి!\n\nప్రపంచ వారసత్వ జాబితాలో కొండగుహలు!\nమధ్యప్రదేశ్లోని సుప్రసిద్ధమైన భీమ్ బెట్కా కొండగుహలు, యునెస్కో ప్రపంచవారసత్వ\nజాబితాలోకి చేరాయి. క్రీ.పూ. 3500-2000 కాలానికి చెందిన చిత్రాలు ఈ గుహల్లో\nఉన్నాయి. భోపాల్, విక్రమ్ విశ్వవిద్యాలయానికి చెందిన ప్రొఫెసర్ డబ్ల్యు. వకాంకర్ యాభై\nసంవత్సరాల క్రితమే ఈ గుహలను కనుగొన్నాడు. ఇక్కడ\nదాదాపు 5 0 0 రాతి గుహలు ఉన్నాయి. ఇక్కడి చిత్రాలు\nచాలా వరకు మహాభారతంలోని దృశ్యాలను వివరించే\nవిగా ఉన్నాయి. ఈ గుహలపేరు పాండవులలో ఒకడైన\nభీముడి పేరుమీదుగా ఉండడం చెప్పుకోతగ్గ విశేషం!",
            "book_page_end": 25,
            "అదే బుర్రలేని తనం! అందరూ\nనీలాగే ఆలోచించి పప్పుధాన్యాలే వేస్తే,\nమనకొచ్చే లాభం సున్నా! అంచేత వరే\nవేద్దాం,": null,
            "మామయ్యా!": null,
            "నీకు తెలివిగా\nఆలోచించటం ఎప్పటికొస్తుందో, నాకు\nతెలియడం లేదురా! ఖర్చు మాట అలా\nఉంచి, దేవీ నవరాత్రుల్లో నాటకాలూ అవీ\nఏమిటని, ఎవరైనా అన్నారంటే, ఉన్న పరువు\nకూడా పోతుంది,": null,
            "story_id": "2004_01_05",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మనపూర్వగాథలు : ఇద్దరు శిష్యులు",
            "book_page_start": 26,
            "pdf_page_start": 26,
            "pdf_page_end": 28,
            "author": "చందమామ బృందం",
            "genre": "ఆధ్యాత్మిక కథ",
            "moral": "బాహ్య ఆడంబరం, నిరాడంబరత ముఖ్యం కాదు; అంతరంగిక జ్ఞానం, భగవంతుడిపై పరిపూర్ణ నమ్మకం, నిస్సంగత్వం ముఖ్యం. చిన్న వస్తువులపై మమకారం కూడా ఆధ్యాత్మిక పురోగతిని అడ్డుకోగలదు.",
            "keywords": [
                "వనాచార్యుడు",
                "రమణుడు",
                "విమలుడు",
                "మమకారం",
                "నిస్సంగత్వం",
                "ఆధ్యాత్మికత"
            ],
            "characters": [
                "రమణుడు (రమణబాబా)",
                "విమలుడు (విమలబాబా)",
                "వనాచార్యుడు",
                "బాటసారి",
                "జమీందారు"
            ],
            "locations": [
                "సరయూనదీ తీరం",
                "హిమాలయ పర్వతసానువులు"
            ],
            "content": "సుప్రసిద్ధుడైన ఋషి వనాచార్యుడివద్ద రమణుడు,\nవిమలుడు అనే ఇద్దరు శిష్యులు ఉండేవారు.\nఇద్దరూ ఉద్దండ పండితులని పేరు తెచ్చుకున్నారు.\nవేద వేదాంగాలను, ఉపనిషత్తులను అభ్యసించారు.\nవివిధ పురాణాలను చదివారు. వీటితోపాటు కొన్ని\nసిద్ధులను కూడా సాధించారు.\n\nవనాచార్యుడి ఆశ్రమం సరయూనదీ తీరంలో\nఉండేది. వనాచార్యుడి గురువు హిమాలయ\nపర్వతసానువుల మధ్య లోయలో నివసించేవాడు.\nఒక రోజు వనాచార్యుడి ఆశ్రమానికి వచ్చిన ఒక బాట\nసారి, హిమాలయాలలోని గురువు, వనాచార్యుణ్ణి\nవెంటనే బయలుదేరి రమ్మన్నట్టు చెప్పాడు.\nమరుక్షణమే వనాచార్యుడు లేచి నిలబడి,\n“నేను ఇప్పుడే నా గురువు దగ్గరికి బయలుదేరుతు\nన్నాను. మీరు జాగ్రత్త సుమా!\" అన్నాడు.\nఇద్దరు శిష్యులు అమితాశ్చర్యంతో, “ఎందు\nకంత తొందర స్వామీ?\" అని అడిగారు.\n\n“ఒక శిష్యుడికి గురువు ఆజ్ఞను పాటించడానికి\nమించిన తొందర వేరే ఏముంటుంది? నేను\nవెంటనే బయలుదేరాలి,” అన్నాడు వనాచార్యుడు.\n“మరి, మీరు బయలుదేరేముందు ఆశ్రమ\nనిర్వహణకు తగిన ఏర్పాట్లు చేయాలి కదా?\" అని\nఅడిగారు శిష్యులు.\n“అన్నీ సక్రమంగానే జరుగ గలవు,” అన్నాడు\nవనాచార్యుడు.\n“వెళ్ళి ఎప్పుడు తిరిగి రావాలనుకుంటు\nన్నారు?\" అని అడిగారు శిష్యులు.\n“తెలియదు. ఒకవేళ తిరిగి రాలేక పోయినా\nపోవచ్చు,\" అన్నాడు వనాచార్యుడు గంభీరంగా.\nఆ తరవాత మరేమీ మాట్లాడడానికి ఇష్టంలేక\nఆయన నదిని దాటి హిమాలయాలకేసి వెళ్ళి\nపోయాడు.\nఇద్దరు శిష్యులతో పాటు, ఇతర ఆశ్రమవాసులు\nమునికి వీడ్కోలు పలికారు.\nకొన్ని రోజులు గడిచాయి. రమణుడు ఆశ్రమం\nలోనే ఉండిపోయాడు. విమలుడు తన స్వస్థలా\nనికి చేరుకుని పవిత్ర జీవితం గడపడానికి\nనిర్ణయించాడు. క్రమ క్రమంగా ఆయన\nచుట్టూ శిష్యులు చేరడంతో విమలబాబాగా\nప్రసిద్ధుడయ్యాడు. అయితే అతడు ఎంతో\nనిరాడంబరంగా, నియమనిష్ఠలతో ఉండేవాడు.\nచిన్న పూరిపాకలో నివాసం. కట్టుకోవడానికి జత\nబట్టలూ, దండ కమండలాలూ తప్ప ఆయనవద్ద\nమరేదీ లేదు. తనను వెతుక్కుంటూ వచ్చేవారికి\nవేదాంతార్థాలను వివరిస్తూ, ఆధ్యాత్మిక సాధన\nకొనసాగించాడు.\n\nకొన్నేళ్ళు గడిచాక ఆయనకు తన సహాధ్యాయి\nరమణుడి గురించి తెలియవచ్చింది. ఇప్పుడు\nఆయన్ను రమణబాబా అంటున్నారు. ఆయన\nవిలాసవంతమైన జీవితం గడుపుతున్నాడని\nతెలిసి విమలబాబా తెగ బాధ పడిపోయాడు.\nజమీందారు శిష్యుడొకడు ఆయనకు మంచి\nభవనం నిర్మించి ఇచ్చి, అవసరమైన పనులు\nచేయడానికి సేవకులను ఏర్పాటు చేశాడట.\nజమీందారు ఇంటి నుంచి రమణబాబాకు ప్రత్యే\nకంగా రుచికరమైన వంటలు చేసి పంపుతున్నారట!\nఈ సంగతులు వినగానే, “ఏమిటీ పతనం?\"\nఅని విలవిలలాడి పోయాడు విమలాబాబా.\nప్రాపంచిక సుఖాలపట్ల ఆకర్షితుడై ఆ వలలో\nచిక్కుకుంటే వాటిల్లే ముప్పును గురించి తన\nమిత్రుణ్ణి హెచ్చరించాలనుకున్నాడు. ఒక రోజు\nబయలుదేరి రమణబాబా ఆశ్రమానికి వెళ్ళాడు.\nఅక్కడి పరిస్థితులను చూసి తను విన్నది అబద్ధం\nకాదని గ్రహించాడు. చుట్టూ ఎవరూ లేని సమయం\nచూసి, రమణబాబాతో, \"మిత్రమా! సాధువులైన\nమనం ఇలాంటి సుఖభోగాలకు లోను కావచ్చా?\nఇవి నీ లక్ష్యసాధనకు అవరోధాలన్న సంగతి\nమరిచిపోయావా? వీటన్నటినీ వదిలి నాతో\nవచ్చెయ్యి. నా ఆశ్రమంలో నియమనిష్ఠలతో\nనిరాడంబర జీవితం గడుపుతూ, ఆధ్యాత్మిక\nజీవితాన్ని పునః ప్రారంభించు. అదే నీకు శ్రేయో\nదాయకం!\" అన్నాడు.\n\"భగవత్సంకల్పం అదే అయినప్పుడు, అలాగే\nజరుగుతుంది!\" అన్నాడు రమణబాబా.\n\nసరిగ్గా ఆ సమయానికి వాళ్ళ పాత\nమిత్రుడొకడు హడావుడిగా వచ్చి, \"మన గురువు\nవనాచార్యులు నదికి ఆవలి తీరంలో ఉన్నారు.\nఆయన అక్కడ కొద్దిసేపే ఉంటారు. ఆయన\nమీ ఇద్దరినీ చూడాలనుకుంటున్నారు. బహుశా\nమిమ్మల్ని ఆయన హిమాలయాలకు వెంట\nబెట్టుకుని వెళతారనుకుంటాను,” అన్నాడు.\n“నేను ఈ సమయంలో ఇక్కడ ఉండడం\nఎంతటి అదృష్టం!\" అంటూ పరమానందం\nచెందిన విమలబాబా, మరుక్షణమే, “మరి\nగురువు వెంట వెళ్ళాలంటే, నేను ఆ సంగతి నా\nశిష్యులకు చెప్పాలికదా?” అన్నాడు.\n“ఆ సంగతి మన గురువుగారే నిర్ణయిస్తారు!\"\nఅన్నాడు రమణబాబా. అయితే, ఆయన తను\nబయలుదేరుతూన్న సంగతి మాట మాత్రంగా\nనైనా ఎవరికీ చెప్పలేదు.\nశిష్యులిద్దరూ సరయూనదీ తీరానికి చేరారు.\nపడవలో ఆ సరికే ప్రయాణీకులు కిటకిటలాడు\nతున్నారు. పడవలో ఇక ఇద్దరు ముగ్గురికే\nచోటువుంది.\nవిమలబాబాకు ఉన్నట్టుండి ఆయన దండం\nజ్ఞాపకం వచ్చింది. అది నునుపుదేలి, అందమైన\nపొన్నుతో మిలమిలలాడుతూంటుంది.\n\"రమణా, నువ్వు వెళ్ళు. నీ గదిలో మరిచి\nపోయిన నా దండాన్ని తీసుకుని నేను మరో\nపడవలో నీ వెనకే వస్తాను,\" అన్నాడు విమలబాబా.\nఆసరికే రమణబాబా, వచ్చిన మిత్రుడూ,\nపడవలోకి చేరారు. పడవ ఆవలి తీరానికి కదిలింది.\nవిమలబాబా ఆశ్రమానికి వెళ్ళి దండంతో\nమరొక అరగంటలో నదీ తీరానికి తిరిగి\nవచ్చాడు. అయితే, హఠాత్తుగా వచ్చినవరద\nకారణంగా నదిలో ప్రవాహం ఎక్కువ కావడం\nవల్ల ఆవలిగట్టును చేరిన పడవ తిరిగి రాలేదు.\nప్రవాహవేగం తగ్గేంత వరకు విమలాబాబా ఆవలి\nగట్టు చేరే అవకాశం లేకపోయింది. ప్రవాహం\nతగ్గడానికి కొన్నిరోజులు పట్టవచ్చు.\nవిమలబాబా ఒక బండపై కూర్చుని మౌనంగా\nకన్నీళ్ళు కార్చాడు. సుఖవంతమైన జీవితం అనర్థ\nదాయకమని తన మిత్రుడికి తాను హితబోధ\nచేయడం ఎంతటి మూర్ఖత్వమో ఆయనకు\nఅప్పుడు అర్థమయింది. విలాసాల మధ్య జీవి\nస్తున్నప్పటికీ తన మిత్రుడికి వేటిపట్లా బంధాలు\nలేవు. ఆఖరికి తను వెళుతూన్న విషయం తన\nశిష్యులకు తెలియజేయాలన్న ఆలోచన కూడా\nఆయనకు రాలేదు. సర్వాన్నీ భగవంతుడే\nచూసుకుంటాడన్న జ్ఞానం ఆయనకు ఉన్నది.\nఅయితే, తను బాహ్యంగా కఠోర జీవితం సాగిస్తు\nన్నప్పటికీ మానసికంగా కేవలం దండం మీది\nమమకారాన్ని కూడా వదులుకోలేకపోయాడు.\nఆ దండం మీద వీడని మమకారంతో గొప్ప గురువు\nసాహచర్యమనే సువర్ణ అవకాశాన్ని జారవిరుచు\nకున్నాడు! - బిందుసార్",
            "book_page_end": 28,
            "అదే బుర్రలేని తనం! అందరూ\nనీలాగే ఆలోచించి పప్పుధాన్యాలే వేస్తే,\nమనకొచ్చే లాభం సున్నా! అంచేత వరే\nవేద్దాం,": null,
            "మామయ్యా!": null,
            "నీకు తెలివిగా\nఆలోచించటం ఎప్పటికొస్తుందో, నాకు\nతెలియడం లేదురా! ఖర్చు మాట అలా\nఉంచి, దేవీ నవరాత్రుల్లో నాటకాలూ అవీ\nఏమిటని, ఎవరైనా అన్నారంటే, ఉన్న పరువు\nకూడా పోతుంది,": null,
            "story_id": "2004_01_06",
            "raw_genre_backup": "ఆధ్యాత్మిక కథ",
            "normalized_genre_te": "భక్తి కథ",
            "normalized_genre_code": "DEVOTIONAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "వార్తా కథనాలు",
            "moral": "చందమామ బృందం",
            "keywords": [
                "పులి-సింహం",
                "క్రాస్ బ్రీడ్",
                "ఇసుక శిల్పం",
                "సుదర్శన్ పట్నాయక్",
                "వినాయకుడు"
            ],
            "characters": [
                "జాయ్-జాయ్",
                "సుదర్శన్ పట్నాయక్"
            ],
            "locations": [
                "చైనా (హునాన్)",
                "బెర్లిన్",
                "ఒరిస్సా"
            ],
            "content": "'పులి-సింహం' కొదమ!\nచైనాశాస్త్రజ్ఞలు ఇటీవల పులి,\nసింహం మధ్య ‘క్రాస్ బ్రీడ్' పద్ధతి\nద్వారా ఒక 'పులి-సింహం' కొదమ\nపుట్టేలా చేశారు. మార్చ్ 27వ తేదీ అది\nపుట్టింది. దానికి 'జాయ్-జాయ్' అనిపేరు\nపెట్టారు. అది ఇప్పుడు చైనాలోని హునాన్ ప్రాంతంలో 'చాంగ్ షా వైల్డ్ లైఫ్ పార్క్'లో\nపెంచబడుతున్నది.\nమామూలుగా ఇలాంటి సంకరజాతి జంతువులు అట్టేరోజులు బతకవు. అయినా జాయ్ జాయ్\nపుట్టి 180 రోజులకు పైగా ప్రాణాలతో ఉండడమే విశేషంగా చెప్పుకుంటున్నారు. వైల్డ్ లైఫ్\nఅధికారులు జాయ్ జాయ్ 'బాలారిష్టాలను' అధిగమించి మంచి ఆరోగ్యంతో పూర్ణాయువుతో\nబతకగలదన్న ఆశాభావాన్ని వ్యక్తం చేస్తున్నారు.\n\nఇసుక విగ్రహానికి బహుమతి\nఇటీవల బెర్లిన్లో జరిగిన ఇసుక శిల్పాల పోటీలో భారతదేశం తరపున ఒరిస్సాకు చెందిన సుదర్శన్\nపట్నాయక్ పాల్గొన్నాడు. ఈ పోటీల్లో పాల్గొన్న ఏకైక భారతీయురు ఆయన. వివిధ దేశాలనుంచి\n19 మంది ఈ పోటిల్లో పాల్గొన్నారు. ప్రథమ, ద్వితీయ బహుమతులు రష్యా, నెదర్లాండ్స్\nగెలుచుకున్నాయి. పట్నాయక్ రూపొందించిన ఇసుక\nవినాయక విగ్రహానికి తృతీయ\nబహుమతి లభించింది. ఇరవై\nఆరేళ్ళ సుదర్శన్ పట్నాయక్ గత\nపదమూడు సంవత్సరాలుగా ఈ\nశిల్పకళను అభ్యసిస్తున్నాడు.\nఆయన ఒరిస్సాలో ఒక పాఠ\nశాలను ఏర్పాటు చేసి యాభై\nమంది విద్యార్థులకు శిల్పకళను\nనేర్పుతున్నాడు.",
            "book_page_end": 29,
            "అదే బుర్రలేని తనం! అందరూ\nనీలాగే ఆలోచించి పప్పుధాన్యాలే వేస్తే,\nమనకొచ్చే లాభం సున్నా! అంచేత వరే\nవేద్దాం,": null,
            "మామయ్యా!": null,
            "నీకు తెలివిగా\nఆలోచించటం ఎప్పటికొస్తుందో, నాకు\nతెలియడం లేదురా! ఖర్చు మాట అలా\nఉంచి, దేవీ నవరాత్రుల్లో నాటకాలూ అవీ\nఏమిటని, ఎవరైనా అన్నారంటే, ఉన్న పరువు\nకూడా పోతుంది,": null,
            "story_id": "2004_01_07",
            "raw_genre_backup": "వార్తా కథనాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "యదార్థ నేరపరిశోధన కథలు: రక్షించిన నీడ",
            "book_page_start": 30,
            "pdf_page_start": 30,
            "pdf_page_end": 33,
            "author": "చందమామ బృందం",
            "genre": "నేర పరిశోధన కథ",
            "moral": "నిజం, న్యాయం ఎప్పుడూ గెలుస్తాయి; చిన్న ఆధారాలు కూడా గొప్ప రహస్యాలను ఛేదించగలవు.",
            "keywords": [
                "నేరం",
                "హత్యాయత్నం",
                "న్యాయవాది",
                "జాన్ వాట్సన్",
                "నీడ కోణం",
                "ఖగోళ శాస్త్రజ్ఞుడు"
            ],
            "characters": [
                "జో ఎర్డ్మెన్",
                "జాన్ వాట్సన్",
                "విల్లీ బానిష్టర్",
                "ఖగోళ శాస్త్రజ్ఞుడు",
                "న్యాయమూర్తి"
            ],
            "locations": [
                "జైలు",
                "కోర్టు",
                "చర్చి",
                "ప్రయోగశాల"
            ],
            "content": "జైలుగదిలో ఒంటరిగావున్న జో ఎర్డ్మెన్\nవిచారంతో నిండిన తీవ్రమైన ఆలోచనలలో\nమునిగిపోయాడు. పట్టణంలోని ప్రముఖ\nరాజకీయ నాయకుణ్ణి హతమార్చడానికి\nప్రయత్నించాడని అతని మీద నేరం ఆరో\nపించబడింది.\n\nఆరోజు సాయంకాలం జైలుఅధికారి,\nఎర్డ్మన్ను చూడడానికి ఎవరో వచ్చినట్టు\nఅతనికి చెప్పాడు. ఎర్డ్మన్ తలెత్తి వచ్చిన\nవ్యక్తికేసి ఆశ్చర్యంగా చూశాడు.\n\"మిత్రమా, ఆశ్చర్యపడకు. నా పేరు\nజాన్ వాట్సన్. న్యాయవాదిని. నీ తరఫున\nఉచితంగా వాదించడానికి వచ్చాను,” అన్నాడు\nమధ్య వయస్కుడైన ఆ వచ్చిన వ్యక్తి.\nఆ న్యాయవాది ఈ సంఘటన గురించి\nఉదయం వార్తాపత్రికలో చదివాడు. 1910\nమే 22 ఆదివారం మధ్యాహ్నం సరిగ్గా 2.25\nగంటలకు, ఒక రాజకీయనాయకుడు విల్లీ\nబానిష్టర్, ఎప్పటిలా వాహ్యాళికి వెళ్ళి తిరిగి\nవస్తూండగా, ఆయనఇంటిముందు వరండాలో\nఒకతోలు సంచీని చూశాడు. ఆసంచీ నుంచి\nసన్నటి తెల్ల తీగ, ఆయన తలుపు గడియ\nగుండా వెళ్ళడం గమనించాడు.\nబానిష్టర్మెంటనే పోలీసులను రప్పించాడు.\nపలువురు అపరాధ పరిశోధకులు వచ్చి,\nసంచీని తెరిచి చూశారు. లోపల డైనమైట్\nస్టిక్తో పాటు ఒక పిస్టల్ కనిపించింది. ఆ\nతెల్లటి తీగ పిస్టల్ ట్రిగ్గర్కు కట్టబడివుంది.\nవార్తాపత్రికలోని ఈ ఉదంతం న్యాయ\nవాదిలో అనేక అనుమానాలను రేకెత్తిం\nచింది. ఇదంతా ఏదో కావాలనే ఏర్పాటు\nచేసిన తంతులా ఆయనకు తోచింది.\nఆ రోజు మధ్యాహ్నానికల్లా నింది\nతుణ్ణి జైల్లో పెట్టారన్న వార్త రాగానే\nఆయనలోని అనుమానం మరింత\nబలపడింది. అందుకే వెంటనే\nబయలుదేరి జైలుకు వచ్చాడు.\n“దయచేసి మీ అమూల్య\nమైన సమయాన్ని నాకోసం\nవృథా చేసుకోకండి. మీ\nప్రయత్నాలు ఏవీ ఫలిం\nచవు,\" అని కొంతసేపు\nమౌనం వహించిన ఎర్డ్మెన్,\nమళ్ళీ, “ఆ రాజకీయ నాయకుణ్ణి నేను\nద్వేషించే మాట నిజమే. ఇటీవలకూడా\nఘర్షణపడ్డాను. అన్నిటికీ మించి\nనాకెవ్వరూ ముందూ వెనకా లేరు. నేరం\nజరిగిన సమయంలో నేనక్కడ లేదు;\nమరెక్కడో ఉన్నానని నిరూపించగల\nసాక్ష్యాధారాలు నావద్ద లేవు. నాకు\nసాయపడే స్నేహితులూ లేరు. జామీనులో\nవిడుదల కావడానికి నావద్ద డబ్బులు\nకూడా లేవు!” అన్నాడు నిర్లిప్తంగా.\nఅయినా జాన్ వాట్సన్ ఆయన తరఫున\nవాదించాలనే నిర్ణయించాడు. \"విచారించకు,\nనువ్వు అపరాధివి అని నిరూపించడానికి\nకూడా చాలినన్ని సాక్ష్యాధారాలు లేవు, మిగిలి\nనవన్నీ రేపు కోర్టులో చూసుకుందాం,\"\nఅని ధైర్యం చెప్పి వెళ్ళాడు.\nమరునాడు కోర్టులో ఏడుగురు సాక్షులు\nహాజరయ్యారు. మే 22 మధ్యాహ్నం 2.25\nగం.లకు సంచీ కనుగొనడానికి ముందు,\nఆ రాజకీయనాయకుడి ఇంటిసమీపంలో\nజో ఎర్డ్మన్ను చూసినట్టు అందరూ సాక్ష్యం\nచెప్పారు. న్యాయవాది జాన్ వాట్సన్ మౌనంగా\nఊరుకున్నాడు.\nఆతరవాత ప్రధాన సాక్షులైన, పొడవాటి\nతెల్లటి దుస్తులు ధరించిన ఇద్దరు అమ్మా\nయిలు వచ్చారు. అంతకు ముందు సాక్ష్యం\nచెప్పిన ఏడుగురూ-ఈ ఇద్దరు అమ్మాయిలు\nఆ ఇంటి పక్కగా నడిచి వెళ్ళడం చూసి\nనట్టు చెప్పారు. అక్కచెల్లెళ్ళయిన ఆ అమ్మా\nయిలు చెప్పిన సాక్ష్యం ఇలా ఉంది:\nమే 22 ఆదివారం మధ్యాహ్నం సరిగ్గా\n1.50 గం.లకు వాళ్ళు చర్చి నుంచి ఇంటికి\nతిరిగివస్తూ, విల్లీ\nబానిష్టర్ ఇల్లు ఉన్న\nవీధిగుండా వెళ్ళారు. ఆ\nసమయంలో వాళ్ళకు జో\nఎర్డ్మెన్, భవనం వెనకవున్న\nసందుగుండా వేగంగా\nవెళుతూ కనిపించాడు. అతని\nకుంటి నడక, గళ్ళచొక్కా,\nనీలంరంగు టోపీ కూడా\nవాళ్ళకు గుర్తున్నాయి.\nబాక్స్లో కూర్చున్న ఖైదీ, గళ్ళ చొక్కాతోనే\nఉన్నాడు. హాల్లో నడవమన్నప్పుడు కుంటు\nతూనే నడిచాడు. నీలం టోపీ చూపగానే\nఅది తనదే అని వెంటనే అంగీకరించాడు.\nవిచారణ ముగిసినట్టే అనిపించింది.\nనిందితుడి తరఫున్యాయవాది జాన్ వాట్సన్\nగాఢంగా నిట్టూర్చాడు. అయితే ఆయన\nనమ్మకాన్ని కోల్పోలేదు. ప్రయత్నించి చూడా\nలనే నిర్ణయించాడు. లేచి నెమ్మదిగా అక్క\nచెల్లెల్ని సమీపించాడు.\n\"మీరు చర్చినుంచి వెలుపలికి రాగానే\nఏంచేశారో చెప్పండి,\" అన్నాడు.\n“ఫోటోలు దిగాము,” అన్నారు అక్క\nచెల్లెళ్ళు.\n\"అందుకు ఏ స్టూడియోకన్నావెళ్ళారా?”\n“లేదు. వృద్ధుడైన ఆ పూజారి దయతో\nఫోటో తీశారు. మేము చర్చిముందు నిల\nబడ్డాము. అంతే.”\n“ఆ ఫోటో మీ దగ్గరున్నదా?”\n“ఉంది. ఇదిగో నాసంచీలోనే ఉంది.\nకావాలంటే దీనిని మీరే ఉంచుకోండి. మా\nదగ్గర ఇంకో కాపీ ఉంది.”\nఈ సమయంలో న్యాయమూర్తి, విరామం\nప్రకటించాడు.\nజాన్ వాట్సన్ పక్కన ఉన్న పార్కులోకి\nవెళ్ళి చెట్టుకింద కూర్చుని, ఫోటోను\nపరిశీలనగా చూశాడు. తెల్లటి పొడవాటి\nదుస్తులతో అమ్మాయిలు చర్చి ముందు\nనిలబడి ఉన్నారు. కల్లాకపటం తెలియని\nఆ పిల్లలు చెప్పిన సాక్ష్యంతో కేసు ముగిసి\nనట్టే అయింది. అందులో నుంచి ఏదైనా\nతెలియవస్తుందేమో అన్న ఆశతో\nఆ ఫోటో కేసి అతడు మళ్ళీ\nమళ్ళీ చూశాడు.\n\nఆ ఫోటోలోని చాలా స్వల్ప\nమైన విషయం ఆయన దృష్టిని\nహఠాత్తుగా ఆకర్షించింది. ఆయన మన\nసులో రకరకాల ఆలోచనలు రాసాగాయి.\nఅయినా అసలు సంగతి పట్టుబడడం\nలేదు. ఆ ఫోటోను తీసుకుని చర్చి\nవద్దకు వెళ్ళి దాని ముందు నిల\nబడ్డాడు. ఆయన తలపైన ఎంతో\nఎత్తులోవున్న చర్చి గోపురం\nగడియారం రెండు సార్లు మోగింది.\nజాన్ వాట్సన్ అక్కడినుంచి కారులో\nప్రయోగశాలను చేరుకున్నాడు. ఆయన\nఅక్కడ ఖగోళ శాస్త్రజ్ఞుణ్ణి కలిశాడు. వెంటనే\nన్యాయస్థానానికి తిరిగివచ్చి, తనకు నూతన\nసాక్ష్యాధారం లభించిందనీ, రేపటి వరకు\nవాయిదా కావాలనీ కోరాడు.\nజాన్ వాట్సన్ ఏదో కొత్త విషయాన్ని\nబయటపెట్టనున్నాడన్న వార్త అంతటా\nవ్యాపించడంతో, మరునాడు ఉదయం\nన్యాయస్థానంలో జనం కిటకిటలాడుతున్నారు.\nప్రతివాది తరఫున తొలి సాక్ష్యాన్ని పిలిచారు.\nఆయన పొట్టిగా, లావుగా చిన్న గడ్డం, నెరిసిన\nమీసంతో ఉన్నాడు.\n\"అయ్యా, తమరు విశ్వవిద్యాలయంలో\nఖగోళశాస్త్ర ఉపన్యాసకులు కదా?”\n“అవును. ప్రధాన ఉపన్యాసకుణ్ణి.”\n“ఇక్కడ ఒక ఫోటో వుంది. దయచేసి\nదానిని పరిశీలించి చూసి, ఆ ఫోటో ఎప్పుడు\nతీయబడిందో సమయం సరిగ్గా చెప్పగలరా?”\n“చెప్పగలను. సమయమే కాదు. ఏరోజు\nతీయబడిందో కూడా చెప్పగలను!\"\n“అంత ఖచ్చితంగా ఎలా చెప్పగలుగు\nతున్నారు?”\nఖగోళశాస్త్రజ్ఞుడు తన గడ్డాన్ని సవరించు\nకుంటూ, “అది చాలా సులభం. ఈ ఫోటోలో\nనీడ వుంది చూశారూ. చర్చిగోపురం నీడ. ఆ\nనీడ ఏర్పరచిన కోణాన్ని లెక్కగట్టి, అప్పుడు\nసమయం ఎంతో సరిగ్గా చెప్పగలను!\n“చెప్పండి మరి. సరిగ్గా ఏ సమయంలో\nఆ ఫోటో తీయబడింది?\n\" 19 10 మే 22 తేదీ మధ్యాహ్నం\n3.10 గం.లకు కెమెరా క్లిక్ మన్నది!”\n\nనిపుణుడు అందించిన ఈ సాక్ష్యాధారం\nవల్ల, అంతకు ముందు ఏడుగురు చెప్పిన\nసాక్ష్యాలూ, తెల్ల దుస్తుల ఇద్దరు అమ్మాయిల\nమాటలూ నిలబడలేక పోయాయి. అనేక\nసందేహాలకు లోనయ్యాయి. వాళ్ళ జ్ఞాపక\nశక్తిని అనుమానించవలసి వచ్చింది. నింది\nతుణ్ణి వాళ్ళు చూసినమాట ఒకవేళ\nవాస్తవమే అయినప్పటికీ, అది సంచీ\nదొరికిన మధ్యాహ్నం 2.25 గం.లకు\nపిమ్మట నలభై అయిదు నిమిషాలు గడిచిన\nతరవాతే అన్న సంగతి తేటతెల్లమయింది.\nఖగోళ శాస్త్రజ్ఞుణ్ణి మళ్ళీ ప్రశ్నించ\nడానికి ఎవరూ సాహసించలేక పోయారు.\nఆయన లెక్కలూ, సాక్ష్యాలూ నిక్కచ్చిగా\nఉంటాయని అందరూ నమ్మారు.\nఅంతకు ముందు రాత్రి\nఅతడెన్నో లెక్కలు వేశాడు.\nఒక నిరపరాధిని శిక్ష\nనుంచి రక్షించే అవకాశాన్ని జారవిడుచుకో\nకూడదన్న లక్ష్యంతో పొద్దున కోర్టుకు రావడానికి\nముందు చర్చి దగ్గరికి వెళ్ళి అన్నిటినీ\nమరొక్కసారి క్షుణ్ణంగా పరిశీలించివచ్చాడు.\nఆఖరికి నిందితుడు నిరపరాధి అని నిర్ణ\nయించి విడుదల చేయబడ్డాడు. అయినా,\nకొందరు కేవలం ఫోటోలోని నీడకోణం\nసమయాన్ని నిర్ణయించగలదన్న సంగతిని\nనమ్మలేకపోయారు.\nఅలాంటివారు, ఒక సంవత్సరం తరవాత,\nసరిగ్గా అదేరోజు, అదే సమయానికి చర్చి\nముందు నిలబడి ఫోటోలు దిగారు. అప్పుడు\nవాళ్ళ ఫోటోలలోని చర్చిగోపురం నీడ కోణం\n- తెల్లటి దుస్తుల ఇద్దరమ్మాయిల ఫోటోలో\nఉన్న గోపురం నీడ కోణంలోనే ఉంది!",
            "book_page_end": 33,
            "అదే బుర్రలేని తనం! అందరూ\nనీలాగే ఆలోచించి పప్పుధాన్యాలే వేస్తే,\nమనకొచ్చే లాభం సున్నా! అంచేత వరే\nవేద్దాం,": null,
            "మామయ్యా!": null,
            "నీకు తెలివిగా\nఆలోచించటం ఎప్పటికొస్తుందో, నాకు\nతెలియడం లేదురా! ఖర్చు మాట అలా\nఉంచి, దేవీ నవరాత్రుల్లో నాటకాలూ అవీ\nఏమిటని, ఎవరైనా అన్నారంటే, ఉన్న పరువు\nకూడా పోతుంది,": null,
            "story_id": "2004_01_08",
            "raw_genre_backup": "నేర పరిశోధన కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "బెంగాల్ జానపద కథ : అక్కచెల్లెళ్ళు",
            "book_page_start": 34,
            "pdf_page_start": 34,
            "pdf_page_end": 39,
            "author": "చందమామ బృందం",
            "genre": "జానపద కథ",
            "moral": "అసూయ, ద్వేషం ఉన్నా అవి ప్రేమానురాగాలను అణచివేయలేవు. నిజం ఎప్పటికైనా బయటపడుతుంది.",
            "keywords": [
                "రాణి",
                "జానపద కథ",
                "అక్కచెల్లెళ్ళు",
                "అసూయ",
                "కుట్ర",
                "మారువేషం"
            ],
            "characters": [
                "రాజు",
                "చిన్న కూతురు/రాణి",
                "పెద్ద అక్క",
                "రెండవ అక్క",
                "రాజోద్యోగి",
                "బ్రాహ్మణ దంపతులు",
                "మదనుడు",
                "మోహనుడు",
                "మోహిని",
                "బంగారు చిలుక"
            ],
            "locations": [
                "నగర రాజభవనం",
                "నదీతీరం",
                "అడవి"
            ],
            "content": "ఒకానొకప్పుడు ఒకరాజు ప్రజలక్షేమమే\nధ్యేయంగా పరిపాలన జరిపేవాడు. మంత్రుల\nద్వారా, రాజోద్యోగుల ద్వారా ప్రజలు బాగో\nగులను ఎప్పటికప్పుడు తెలుసుకునేవాడు.\nప్రజల సమస్యలను తెలుసుకుని పరిష్క\nరించడానికిచారులను గూడా నియమించాడు.\nఅంతేగాదు. తరచూ తనే మారువేషాలలో\nతిరుగుతూ తన పాలనగురించి ప్రజలు\nఏమనుకుంటున్నారో, వారి కష్టసుఖాలేమిటో\nస్వయంగా తెలుసుకునేవాడు.\n\nఒకనాటి అర్ధరాత్రి సమయంలో రాజు\nనగరంలోని ప్రధాన వీధిగుండా వెళుతూంటే,\nఒక రాజోద్యోగి ఇంటినుంచి ఏవోమాటలు\nవినిపించాయి. రాజు ఆ ఇంటిని సమీపించాడు.\nఒక కిటికీ తెరిచివుంది. లోపల చిన్న దీపం\nనుంచి కొద్దిగా వెలుతురు వస్తోంది. మాటలు\nమాత్రం స్పష్టంగా వినిపిస్తున్నాయి. ముగ్గురు\nయువతులు తాము ఎలాంటి వారిని వివాహ\nమాడాలో చర్చించుకుంటున్నారు.\n“నాకు భోజనం అంటే మంచి ఇష్టమని\nమీకు తెలుసుకదా? నాకు రాజభవనంలోని\nవంటవాణ్ణి పెళ్ళాడాలని వుంది. అలాజరిగితే,\nమహారాజుకూ, మహారాణికీ తయారు\nచేసే వంటలన్నిటినీ రుచిచూడవచ్చు,”\nఅన్నది ఒక యువతి.\n“నేను మంత్రినే గనక వివాహమాడితే,\nఆయనతోపాటు రాజ్యమంతా ప్రయాణం\nచేసి, అన్ని ఊళ్ళూ చూస్తాను. కొత్తప్రదేశాలు\nచూడడమంటే నాకు మహాఇష్టం,” అన్నది\nరెండవ యువతి.\nఆ తరవాత కొంతసేపు నిశ్శబ్దం నెలకొన్నది.\nముందుమాట్లాడిన ఇద్దరు యువతులూ,\n“నువ్వెందుకు మౌనంగా ఉన్నావు? నీకెవరిని\nపెళ్ళాడాలని వుందో చెప్పు,” అని అడిగారు.\n“మహారాజుగారు నన్ను వివాహమాడితే,\nఆయనకు అందమైన పిల్లల్ని కని ఇవ్వాలని\nవుంది,” అన్నది మూడవ యువతి.\nముగ్గురూ గలగలా నవ్వారు.\nఆ మాటలను విన్న రాజు మౌనంగా రాజ\nభవనానికి వెనుదిరిగాడు. వారి మాటలను\nగురించితీవ్రంగా ఆలోచించసాగాడు. ఇప్ప\nటికే రాజుకు ఇద్దరు భార్యలున్నారు.\nఇద్దరికీ సంతానభాగ్యం కలగలేదు. ఆ\nవినిపించిన కంఠస్వరాలు-ముగ్గురు అక్క\nచెల్లెళ్ళవని రాజు ఊహించాడు. మూడవ\nయువతి కోరుకున్నట్టు ఆమెను తాను\nవివాహమాడితే మంచిదేకదా అని భావించాడు.\nమరునాడు తెల్లవారగానే రాజు ముగ్గురు\nయువతులనూ రాజభవనానికి రమ్మని\nమేనాను పంపాడు. ఆ యువతులు రాజభవ\nనానికిరాగానే, వారి తండ్రినిపిలిచి రాత్రి జరిగిన\nసంగతి చెప్పి, “మీ పెద్దమ్మాయి మా వంట-\nవాణ్ణి, రెండవ అమ్మాయి మంత్రినీ వివాహమాడ\nడానికి నేను ఏర్పాటు చేస్తాను,” అన్నాడు.\nతనకేసీ, రాజుకేసీ మార్చిమార్చి చూస్తూన్న\nతన చిన్న కూతురి గురించి ఏంచెబుతాడో అని\nరాజోద్యోగి ఆతృతగా ఎదురు చూశాడు.\nరాజు మందహాసం చేస్తూ, “నేను నీ చిన్న\nకుమార్తెను నా మూడవ భార్యగా స్వీకరించి\nఆమెను రాణిని చేస్తాను!\" అన్నాడు.\nఆ మాట వినగానే చిన్న కూతురు\nఆనందానికి హద్దులు లేకుండా పోయింది.\nమూడు పెళ్ళిళ్ళూ ఘనంగా జరిగాయి.\nముగ్గురు పెళ్ళికూతుళ్ళూ, వారి వారి భర్తల\nఇళ్ళకు చేరి కాపురాలు చేయసాగారు. తమ\nచెల్లెలు రాజభవనంలో రాజభోగాలు అనుభవి\nస్తూండగా తాము మాత్రం సాధారణ గృహాలలో\nమామూలు జీవితంగడవలసివచ్చిందే అని\nఅక్కలు ఇద్దరూ విచారపడసాగారు. క్రమంగా\nఆ విచారం అసూయగా మారింది. అయితే,\nచెల్లెలు మాత్రం అక్కలపట్ల ఎంతో\nప్రేమాదరాలతో మసలుకోసాగింది. తన\nఇద్దరి అక్కలలో ఎవరైనా ఒకరు ఆనాటి\nరాత్రి రాజుగారిని వివాహమాడాలని కోరుకుని\nఉంటే తనకీ భాగ్యం లభించేది కాదు కదా అన్న\nకృతజ్ఞతాభావంతో వారిపట్లనడుచుకునేది.\nయేడాది తిరిగేలోపల మూడవ రాణి గర్భవతి\nఅయింది. కాన్పు సమయం సమీపించడంతో,\nతన అక్కలు తనకు సాయంగా ఉంటే\nబావుంటుందని రాజుకు చెప్పింది. రాజు\nసంతోషంగా ఆమె ఇద్దరు అక్కలనూ రాజ\nభవనానికి పిలిపించాడు. వాళ్ళు అక్కడే\nఉండసాగారు. అయితే చెల్లెలి మీద అకారణ\nఅసూయాద్వేషాలతో కుట్రపన్నసాగారు.\nఆమె మగబిడ్డను ప్రసవించగానే, రాణిపరి\nచారిక సాయంతో ఆ బిడ్డను ఒక బుట్టలో\nఉంచి, రాజభవన సమీపంలో ప్రవహించే\nనదిలో వదిలేలా చేశారు. బిడ్డస్థానంలో\nఅప్పుడే పుట్టిన ఒక కుక్కపిల్లను తెచ్చి\nపడుకోబెట్టి రాణితో, “కుక్కపిల్లను ప్రస\nవించావు,” అని చెప్పారు.\n“అదే భగవంతుడి సంకల్పమయితే,\nదానినే నేను నా బిడ్డగా స్వీకరిస్తాను,\" అన్నది\nరాణి చెప్పరాని ఆవేదనతో.\n\nమరుసటి సంవత్సరం కూడా రాణి మరొక\nమగశిశువును ప్రసవించింది. అయితే అక్కలు\nమళ్ళీ తమ దుష్ట పథకంతో, బిడ్డను బుట్టలో\nపెట్టి నదిలో వదిలి, ఒక పిల్లిపిల్లను తెచ్చి\nరాణి పక్కనపడుకోబెట్టారు. తన విధిని\nతలుచుకుని రాణి, “అంతా భగవదేచ్ఛ,”\nఅని సరిపెట్టుకున్నది.\n\nమళ్ళీ ఒక సంవత్సరం గడిచింది. రాణి\nఈసారి పండంటి ఆడ శిశువును ప్రసవించింది.\nఅక్కలు మళ్ళీ తమ దుష్టపథకం ప్రకారం\nబిడ్డను బుట్టలో పెట్టి నదిలో వదిలి, ఒక మట్టి\nబొమ్మను తెచ్చి, రాణి పక్కన పడుకోబెట్టారు.\nరాణి తనకు జరుగుతున్న దానికి విషాదం\nచెందింది. రాజు కూడా విచారించాడు. ఆనాటి\nరాత్రి, “రాజు నన్ను వివాహమాడితే, ఆయ\nనకు అందమైన పిల్లల్ని కంటాను,” అని\nఆమె అనడం తలుచుకుని బాధపడ\nసాగాడు. రాజు యధాప్రకారం మారువేషంలో\nమళ్ళీ తిరగడం ప్రారంభించాడు.\nరాణిగారు కుక్కపిల్ల, పిల్లిపిల్ల,\nమట్టిబొమ్మలను ప్రసవించడం\nగురించి ప్రజలు వింత వింతలుగా\nమాట్లాడుకోవడం రాజువిన్నాడు.\nరాణి మామూలు స్త్రీ కాదనీ, ఆమె\nదయ్యమనీ, అలా పిల్లలకు\nబదులు జంతువులను కనడం,\nరాజ్యానికి జరుగనున్న అనర్థాలకు\nసూచనలనీ పలువురు మాట్లాడు\nకోసాగారు. ఆమె ఇంకా రాజభవ\nనంలో ఉంటే రాజ్యానికి అరిష్టమనీ ఆమెను\nఅడవిలో వదిలిపెట్టడమే రాజ్యానికి క్షేమం\nఅనీ చెప్పుకోసాగారు. ఆ మాటలువిన్న రాజు\nఆమెను అడవిలో వదిలిపెట్టాడు.\n\nఇది ఇలా ఉండగా అంతకుముందే\nమరొక విచిత్రం జరిగింది. రాజభవనానికి\nఆనుకుని ప్రవహించే నదీతీరంలో, అరణ్య\nసమీపాన బ్రాహ్మణ దంపతులు నివసిం\nచేవారు. ఆ బ్రాహ్మణుడు వేకువ జామున\nనదిలో స్నానంచేసి సంధ్యావందనం చేస్తూండగా\nప్రవాహంలో ఒక బుట్ట కొట్టుకురావడం కని\nపించింది. అందులో అప్పుడే పుట్టిన శిశువును\nచూసి అతడు అమితాశ్చర్యం చెంది, బిడ్డను\nతీసుకుపోయి భార్యకు ఇచ్చాడు. అంతవరకు\nసంతానానికి నోచుకోని ఆ దంపతులు, బిడ్డను\nఅమితానందంతో పెంచసాగారు.\nమరుసటి సంవత్సరం కూడా బ్రాహ్మడికి\nబిడ్డ నదిలో తేలుతూ రావడం కనిపించింది.\nఆ బిడ్డను కూడా ఇంటికి తీసుకువెళ్ళాడు.\nపిల్లలిద్దరూ ఒకే పోలికతో ఉండడం చూసి\nదంపతులు ఆశ్చర్యపోయారు.\nమరో సంవత్సరం గడిచాక అదేవిధంగా\nమరొక శిశువువున్నబుట్ట నదిలో తేలుతూ\nరావడం చూసి బ్రాహ్మడు ఆశ్చర్యానందాలు\nచెందాడు. ఇప్పుడు తేలుతూవచ్చింది ఆడ\nశిశువు. ఆ దంపతులు పిల్లలకు మదనుడు,\nమోహనుడు, మోహిని అని నామకరణం\nచేసి అల్లారుముద్దుగా పెంచసాగారు.\nకొన్నేళ్ళకు బ్రాహ్మణుడూ, ఆ తరవాత\nఅతని భార్యా మరణించారు. పిల్లలు తమను\nతామే పోషించుకోవలసిన పరిస్థితి ఏర్పడింది.\nఒకరోజు, వేటకు అడవికి వెళ్ళిన రాజు,\nతన పరివారానికి దూరమై దారితప్పి, రాత్ర\nయ్యాక కాలినడకన బాగా అలిసిపోయి, నదీ\nతీరంలో ఆ ముగ్గురు పిల్లలున్న ఇంటి\nదగ్గరికి వచ్చాడు. పిల్లలు ఆయనకు అన్న\nపానాదులిచ్చి, సపర్యలు చేశారు. రాజు ఆ\nరాత్రికి అక్కడే విశ్రాంతి తీసుకున్నాడు.\nతెల్లవారి నిద్రలేచాక, రాజు తాను ఎవరైనదీ\nవాళ్ళకు తెలియచేసి తన సాయం కావలసి\nవచ్చినప్పుడు రాజధానికి రావచ్చునని చెప్పాడు.\nరాజధానికి చేరగానే భటులచేత వాళ్ళకు\nసంచీ నిండుగా బంగారు నాణాలు\nపంపాడు.\nతమ ఇంటికి సాక్షాత్తు రాజుగారే\nఅతిథిగా వచ్చారు గనక తమ\nఇంటిని కూడా రాజభవనంలా\nకట్టుకోవాలని మోహిని అన్నలకు\nసలహా ఇచ్చింది. అన్నలు ఆమె\nకోరికను నెరవేర్చారు. పెద్ద భవన\nనిర్మాణం జరిగింది. మోహిని\nఅందమైన వస్తువులతో ఇంటిని\nఅలంకరించసాగింది.\n\nఒకరోజు ఒకయోగి అటుకేసి వచ్చాడు.\nనదీ తీరంలో వెలసిన అందాల భవనాన్ని చూసి\nఆనందం చెందాడు. అయితే అది అరణ్య\nసమీపంలో ఉండడమే ఆయనకు వింత\nగొలిపింది. యోగికి అతిథి సత్కారాలు\nచేసిన మోహిని, తమ భవనంలో ఏదైనా\nలోపం ఉందా? అని అడిగింది.\n\"అంతా బాగానే వుంది. అయితే, ఇలాంటి\nభవనంలో బంగారు చెట్టు, బంగారు పంజ\nరంలో బంగారు చిలుక, ఒక బంగారు విల్లు\nఉన్నట్టయితే మరీ బావుంటుంది!” అన్నాడు.\n“అవి ఎక్కడున్నాయి?” అని అడిగింది\nమోహిని.\n“ఉత్తరదిశలో ఉన్న కొండశిఖరంమీద,\nఆ మూడూ ఉన్నాయి,” అని, వాటిని ఎలా\nతెచ్చుకోవాలో వివరాలు చెప్పి వెళ్ళిపోయాడు\nయోగి.\nఅన్నలూ, చెల్లెలూ ఆ విషయం గురించి\nబాగా ఆలోచించారు. ఆఖరికి మదనుడు\nలేచి నిలబడి, “చెల్లీ, నేను వెళ్ళి వాటిని\nసాధించుకుని వస్తాను. మీరు జాగ్రత్తగా\nఉండండి. ఇదిగో ఈ కత్తిని నీ దగ్గర\nఉంచు. నాకేదైనా ఆపదవాటిల్లితే ఈ కత్తి\nపదును తగ్గుతుంది,” అని చెప్పి చెల్లెలికి\nతన కత్తిని ఇచ్చి బయలుదేరాడు.\n\nకొన్ని రోజులు గడిచాయి. కత్తి\nపదునుతో తళతళలాడుతూనే ఉన్నది. తన\nఅన్నక్షేమంగా ఉన్నాడని ఆమె భావించింది.\nఅయితే ఒకనాడు ఉదయం కత్తి పదును\nకోల్పోయి, వెలవెలబోయింది.\nఅక్కడ మడనుడికి ఏం జరిగిందంటే-\nఅతడు యోగి చెప్పిన కొండశిఖరాన్ని\nచేరుకుని భవనం మెట్లను ఎక్కుతూ\nన్నప్పుడు, “మదనా, ముందుకు వెళ్ళకు!\"\nఅనే మాటలు వినిపించాయి. అయినా\nమెట్లెక్కుతూన్నప్పుడు వెనుతిరిగి చూడ\nకూడదన్న యోగి హెచ్చరికను గుర్తుంచుకున్న\nమదనుడు తిరిగి చూడకుండా ముందుకు\nవెళ్ళాడు. మరొక రెండు మెట్లు ఎక్కాడు.\n\"మదనా, ఆగు. నేనూ వస్తాను,\" అన్నమాటలు\nతన పెంపుడుతండ్రి కంఠస్వరంతో విని\nపించడంతో, అతడు తిరిగి చూశాడు. మరు\nక్షణమే శిలగా మారిపోయాడు!\nమోహనుడు తన వేణువును తీసి చెల్లె\nకిస్తూ, “మార్గ మధ్యంలో నా కేదైనా ఆపద\nవాటిల్లినట్టయితే, వేణువు రెండుగా చీలి\nవిరిగి పోతుంది,\" అని చెప్పి అన్నను\nవెతుక్కుంటూ బయలుదేరాడు.\nకొన్నాళ్ళకు అతడు కొండశిఖరం మీది\nభవనాన్ని సమీపించి మెట్లెక్కుతూండగా,\n\"మోహనా, నేను నీ వెనకే ఉన్నాను. ఆగు,\nవస్తాను,” అంటూ అన్న కంఠస్వరం విని\nపించింది. అన్నను వెతుక్కుంటూ వెళుతూన్న\nమోహనుడు ఆ మాటలకు వెనుదిరిగి\nచూశాడు. అంతే, ఆక్షణమే అతడూ శిలగా\nమారిపోయాడు!\nఅక్కడ ఇంట వేణువు రెండుగా చీలి\nవిరిగిపోవడంతో మోహిని దిగ్భ్రాంతి చెందింది.\nఆరోజంతా భోరున విలపించింది. మరునాడు\nధైర్యాన్ని కూడగట్టుకుని అన్నలను వెతు\nక్కుంటూ వెళ్ళాలని నిర్ణయించింది.\nఆమె కూడా కొన్నిరోజులకు యోగి\nసూచించిన కొండశిఖరం మీది భవనాన్ని\nసమీపించింది. దృఢసంకల్పంతో భవనం\nమెట్లెక్కసాగింది. అమ్మానాన్నలు, అన్నలు\nపిలుస్తున్నట్టు ఏవేవో కంఠస్వరాలు విని\nపించాయి. అయినా ఆమె వెనుదిరిగి\nచూడలేదు. హెచ్చరికలూ, బెదిరింపులూ\nవినిపించాయి. అయినా ఆమె గుండె నిబ్బ\nరంతో ముందుకు అడుగువేసింది. భవన\nమంటపాన్ని చేరి అక్కడి బంగారు చెట్టునూ,\nబంగారు పంజరంలోని చిలుకనూ\nచూసింది. ఆమెను చూడగానే బంగారు\nచిలుక, “నీ కోసమే ఎదురు చూస్తున్నాను.\nఅదిగో ఆ మృదంగం మీద బంగారు విల్లు.\nకనిపిస్తోంది చూడు. ఆ విల్లుతో మృదంగాన్ని\nవాయించు. ఆ శబ్దం వినగానే శిలలుగా\nమారిన నీ అన్నలు సజీవులవుతారు,” అన్నది.\nమోహిని చిలుక చెప్పినట్లేచేసి, “నా చేతికి\nబంగారువిల్లు, బంగారుచిలుక వచ్చాయి.\nమా అన్నలు వెతుక్కుంటూ వెళ్ళిన బంగారు\nచెట్టును సాధించేదెలా?” అని అడిగింది.\n“మీ అన్నలలో ఒకడు ఈ విల్లుతో ఆ\nచెట్టు మొదలును తాకితే, అది తానంతట\nఆయన చేతిలోకి వస్తుంది,” అన్నది చిలుక.\n“మోహినీ, నువ్వెలా ఇక్కడికి వచ్చావు?\"\nఅంటూ అన్నలు అక్కడికి రావడం చూసి,\nమోహిని పరమానందం చెందింది.\n“అవన్నీ తరవాత చెబుతాను. ముందు\nమీలో ఒకరు ఈ బాణంతో ఆ బంగారు చెట్టు\nమొదలును తాకండి. అది మీ చేతుల్లోకి\nవస్తుంది,” అన్నది మోహిని ఉత్సాహంగా.\nమదనుడు విల్లుతో బంగారు చెట్టును\nతాకాడు. అది అలాగే లేచి అతని\nచేతిలోకి వచ్చింది. ముగ్గురూ\nభవనం నుంచి వెలుపలికి వచ్చి\nకొండదిగి ఇంటికి చేరుకున్నారు.\nకొన్ని రోజుల తరవాత వాళ్ళు\nరాజును తమ ఇంటికి ఆహ్వా\nనించారు. రాజువచ్చి, భవనం\nలోపల తిరిగిచూసి, వాళ్ళ సంప\nదకు అమితాశ్చర్యం చెందాడు.\nభోజనాలకు కూర్చున్నప్పుడు\nపళ్ళాలలో ఆహార పదార్థాలకు\nబదులు, మణులు, మాణిక్యాలు, రత్నాలు,\nముత్యాలు ఉన్నాయి. “ఏమిటీ విడ్డూరం?”\nఅని అడిగాడు రాజు.\n\"ఒకస్త్రీ కుక్కపిల్లనూ, పిల్లిపిల్లనూ,\nమట్టిబొమ్మనూ ప్రసవించగలిగినప్పుడు,\nబంగారుచెట్టు ప్రసాదించే మణిమాణిక్యా\nలతో వంట చేయవచ్చు కదా? ఇందులో వింత,\nవిడ్డూరం ఏమున్నాయి?\" అన్నది బంగారు\nపంజరంలోని బంగారుచిలుక.\nచిలుక మాటలలోని అంతరార్థాన్ని రాజు\nగ్రహించాడు. “అయితే, నా పిల్లలు ఇప్పుడు\nఎక్కడ ఉన్నారు?\" అని అడిగాడు.\n“నీ ఎదుటే ఉన్నారు మహారాజా! అసూ\nయాగ్రస్తులైన వారి అక్కలే రాణిగారికి కుక్క\nపిల్లా, పిల్లిపిల్లా, మట్టిబొమ్మా పుట్టాయని\nచెప్పారు. ఇప్పుడైనా వెళ్ళి ఆమెను ఏలు\nకోండి మహారాజా!\" అన్నది బంగారుచిలుక.\nరాజు వెళ్ళి అడవిలోవున్న రాణిని వెంట\nబెట్టుకుని అక్కడికి వచ్చాడు. పిల్లలను చూసి\nతల్లితండ్రులూ, తల్లితండ్రులను చూసి\nపిల్లలూ చెప్పలేని ఆనందం పొందారు.",
            "book_page_end": 39,
            "అదే బుర్రలేని తనం! అందరూ\nనీలాగే ఆలోచించి పప్పుధాన్యాలే వేస్తే,\nమనకొచ్చే లాభం సున్నా! అంచేత వరే\nవేద్దాం,": null,
            "మామయ్యా!": null,
            "నీకు తెలివిగా\nఆలోచించటం ఎప్పటికొస్తుందో, నాకు\nతెలియడం లేదురా! ఖర్చు మాట అలా\nఉంచి, దేవీ నవరాత్రుల్లో నాటకాలూ అవీ\nఏమిటని, ఎవరైనా అన్నారంటే, ఉన్న పరువు\nకూడా పోతుంది,": null,
            "story_id": "2004_01_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 9,
        "author_counts": {
            "చందమామ బృందం": 7,
            "శ్రీ లలిత": 1,
            "వసుంధర": 1
        },
        "genre_counts": {
            "జీవిత చరిత్ర": 1,
            "సామాజిక కథ": 1,
            "ఫాంటసీ, ధారావాహిక": 1,
            "బేతాళ కథ": 1,
            "వ్యాసం": 1,
            "ఆధ్యాత్మిక కథ": 1,
            "వార్తా కథనాలు": 1,
            "నేర పరిశోధన కథ": 1,
            "జానపద కథ": 1
        }
    }
}