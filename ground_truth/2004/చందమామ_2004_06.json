{
    "book_id": "చందమామ_2004_06",
    "stories": [
        {
            "title": "ఉప్పుగోంగూర!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "హాస్యం",
            "moral": "పిల్లలలో తెలివైన వారికి ప్రోత్సాహం అందించాలి.",
            "keywords": [
                "సుబ్రహ్మణయ్య",
                "పండితుడు",
                "నూరి",
                "చంద్రం",
                "తెలివి"
            ],
            "characters": [
                "సుబ్రమణ్ణయ్య",
                "నూరి",
                "చంద్రం",
                "పండితుడు"
            ],
            "locations": [],
            "content": "సుబ్రమణ్ణయ్య, తమ్ములందరిలో పెద్ద అయినందుకు కొడుకులు నూరి, చంద్రం కారణ ంగా ఎప్పుడూ దిగులుగా వుండేది. వాళ్ళిద్దరూ పని, పెళ్ళిదండ్రు వయసువాళ్ళయినా, ఏమాత్రం లోజ్ఞానం లేని అమాయకులుగా ప్రవర్తించేవారు.\nఒకసారి సుబ్రమణ్ణయ్య ఇంటికి రాగానే పొరుగింట బంధువొకాయన, \"కొడుకుల గురించి అ ట్లి దిగులుపడకు. మా ఊరుకు కొత్తగా ఒక వం టికుడు వచ్చాడు. ఆయన మనుషుల మనస్తత్వాన్ని పుల్క రోషాలను, సూక్ష్మంగా అంచనా కట్టి సరిదిద్దగలడు,\" అని చెప్పాడు.\nసుబ్రహ్మణయ్య, పండితుణ్ణి చూడబోయాడు. ఆయన సుబ్రమణయ్య చెప్పినదంతా విని, \"మ నుషల్లో కొందరు మరీ తెలివిగల్గుతున్నట్టూ, మ రి అమాయకుల్లా ఉండు తారు. నేను ఒక చిన్న చిట్కా చెబుతాను. మీ ఇంటికి వెళ్ళి ప రు గుంది. రీక్షించి పంపిస్తాను,\" అన్నాడు.\nవారం తరవాత పండితుడు, సుబ్రమణ్ణయ్య ఇ ంటికి వచ్చాడు. ఆ సమయ ంలో సుబ్రహ్మణ య్య కొడుకులిద్దరికీ పట్టా అక్షరాలు నేర్పుత డు. వాయిస్కి ఉప్పు గోంగూర ఒక పాత్రత డుతాడు.\nనూరి, చంద్రం ఆ గోంగూర కావాలన్నా రు. వండితుడు వాళ్ళతో, \"అది ఉప్పు ఎక్కువగా వుంటే తప్పు గోంగూర. అన్ని ఉ పయోగంగా ఒక ము ద్ద తిని దానికి ఒ కారు మా రండి తారు ఉండ డు. \" అన్నాడు.\nఅన్నదమ్ములు తినడం ప్రారంభించారు. అ ంతలో చిన్నవాడు, \"అన్నయ్యా ఉప్పు గోంగూరకి రెండుసార్లు ఉకారం చెప్తున్నావు. ఒకసారి చెప్తేనే చాలు. వాణి వాణకి తప్పు చెప్తున్నది,\" అన్నాడు.\nఅప్పుడు పండితుడు, సుబ్రమణ్ణయ్యతో, “నీ కొడు కులిద్దరిలో చిన్నవాడు కాస్త తెలివైనవాడు. ముందుగా వాడినే విద్యా ర్థ్యంలో ప్రవే శించ నీయని,\" అన్నాడు.",
            "book_page_end": 7,
            "story_id": "2004_06_01",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "నగలపిచ్చి",
            "book_page_start": 8,
            "pdf_page_start": 8,
            "pdf_page_end": 12,
            "author": "చందమామ బృందం",
            "genre": "సాంఘిక కథ",
            "moral": "నిజాయితీ, తెలివైన ఆలోచనలు ఆపదలలో సహాయపడతాయి.",
            "keywords": [
                "మహంకాళి",
                "శేఖరుడు",
                "నగలపిచ్చి",
                "జమీందారు",
                "నిజాయితీ"
            ],
            "characters": [
                "శేఖరుడు",
                "గురుస్వామి",
                "మహంకాళి",
                "బసవయ్య",
                "జమీందారు",
                "రామభూపతి"
            ],
            "locations": [
                "పట్నం",
                "రాచపూడి",
                "రామవరం"
            ],
            "content": "శేఖరుడికి మూడేళ్ళ వయసులోనే తల్లి పోయింది. పిల్లవాడి ఆలనా పాలనా చూడలేక, తండ్రి గురుస్వామి, మహంకాళి అనే అమ్మా యిని రెండోపెళ్ళి చేసుకున్నాడు. ఆమె కాపరానికి వచ్చి నెల తిరక్కుండానే, ఆమె గంపగయ్యాళి అనే విషయం తెలిసిపోయింది గురుస్వామికి.\nమహంకాళి, భర్తను లెక్క చేసేదికాదు. డబ్బు తన ఆడంబరాలకు విచ్చల విడిగా ఖర్చు చేసేది. ఆమెకు తగని బంగారం పిచ్చి!\nమూడెకరాల పొలం మీద వచ్చే ఆదా యంతో గుట్టుగా సంసారం నెట్టుకు వస్తున్న గురుస్వామికి, మహంకాళి దుబారా ఖర్చులు తలకు మించిన భారంగా తయారయ్యాయి. మహంకాళి, శేఖరుడికి పదేళ్ళు వచ్చిన లగా యతు, ఇంటి పని అంతావాడి చేతనే చేయిం చేది. ఇంట్లో పని ముగిశాక బడికి వెళ్ళి శ్రద్ధగా చదువుకునేవాడు శేఖరుడు. వాడికి గ్రామంలో నేవున్న పైతరగతుల బడిలో చదివి, మంచి విద్యావంతుడు కావాలన్న కోరికవుండేది.\nఅయితే, మహంకాళి, శేఖరుడి పైచదువు లకు అడ్డు చెప్పింది. ఆమె, శేఖరుడితో, \"ఇప్పటికి చదివింది చాలు! మీ నాన్న ఏం జమీందారు కాడు. పొలం పనుల్లో పడి మట్టిపిసుక్కునే వాడికి ఈ పాటి చదువు కూడా అనవసరం !\" అన్నది కోపంగా.\nకానీ, గురుస్వామి ఆలోచనలు వేరు. అతడు, మహంకాళితో, “మనకున్నది వీడొ క్కడే. వాణ్ణి బాగా చదివిద్దాం. పైచదువులు కొంత ఖర్చుతో కూడినవి కనక, అవసర పడితే ఒక అరెకరం పొలం అమ్ముదాం. వాడు చదివి తెలివిమంతుడై వ్యవసాయాన్ని మరింతగా వృద్ధిచేయలేడు,” అన్నాడు.\nఆ మాటలకు మహంకాళి, గురుస్వామి మీద విరుచుకుపడి, “ఆరు నూరైనా ఒక్క అడుగు పొలం కూడా అమ్మడానికి వీలు లేదు!” అన్నది తీవ్రస్వరంతో.\nఇది జరిగిన రెండు రోజుల తర్వాత, పట్నం నుంచి ఒక వ్యక్తి గురుస్వామిని వెతు క్కుంటూ వచ్చి, ఒక సంచీని అతడి చేతికిచ్చి, \"అయ్యా, పట్నంలో ధాన్యం వ్యాపారం చేసు కునే నీలకంఠంగారు, నన్ను పంపారు. ఆయనకు మీరు ఎప్పుడో ఈ పదివేల రూపా యలు సహాయం చేశారట! ఇప్పుడాయన వ్యాపారం మూడు పువ్వులూ ఆరు కాయ లుగా మంచి స్థితిలోవున్నది. ఎటొచ్చీ ఆయన ఆరోగ్యం మాత్రం ఏమంత బావుండడంలేదు. మీ ఋణం తీర్చకుండా కాలం చేస్తానేమో అని ఆయన బెంగ!\" అని నమస్కరించి వెళ్ళిపోయాడు.\nగురుస్వామి సంతోషంగా భార్య మహం కాళితో, “అనుకోకుండా లక్ష్మీదేవి, మన ఇంటి తలుపు తట్టింది. ఈ డబ్బులో కొంత ఖర్చు చేసి శేఖరుడికి పైచదువులు చెప్పి స్తాను. పొలంలో కొంత అమ్మవలసిన అవసరం లేదు,” అన్నాడు.\nఆ వెంటనే మహంకాళి గురుస్వామి నుంచి డబ్బు సంచీలాగేసుకుని, \"శేఖరుడి చదువూ చట్టు బండలూ! పైవారం మా పెద్దమ్మ మనవరాలి పెళ్ళి. ఈ డబ్బుతో చంద్రహారం కొనుక్కుంటాను. సాయంత్రం పట్టణంలోని నగల దుకాణానికి వెళదాం,” అన్నది.\nఆ దాపులనే వుండి ఇదంతా చూస్తున్న శేఖరుడు తండ్రి దిగులుపడుతున్నట్టు గమనించి, అతడి చేయిపట్టుకుని, “పోనీలే, నాన్నా! పిన్నమ్మ ముచ్చట కాదనకు. నేను చదువు కట్టిపెట్టి, పొలంపనుల్లో నీతో పాటు వుంటాను,” అన్నాడు.\nఆ సాయంత్రం మహంకాళి నగల దుకాణానికి వెళ్ళి, ఉన్న పదివేలతో పాటు, మరి రెండు వేలు గురుస్వామి చేత ఖర్చు పెట్టించి చంద్రహారం కొనుక్కున్నది.\nబాడుగ బండిలో తిరుగు ప్రయాణ మయ్యారు. ఆ సరికి చీకటి పడుతున్నది. వాళ్ళ బండి కొంతదూరం వెళ్ళాక, వెనక నుంచి వచ్చిన గుర్రబ్బండి ఒకటి వాళ్ళ బండిని దాటుకుని వేగంగా వెళ్ళింది. అలా వెళ్ళినప్పుడు గుర్రబ్బండి నుంచి ఏదో వస్తువు కిందపడింది. దానిని వాళ్ళు గమనించ కుండానో, వెనకనే బండి వస్తూన్నదన్న భయం తోనో హడావుడిగా వెళ్ళి పోయారు. గురు స్వామి దంపతులు వస్తూన్న బండి అక్కడికి రాగానే, దారి పక్కన పడివున్నదాన్ని తీసుకు రమ్మని మహంకాళి బండివాణ్ణి పురమా యించింది.\nబండిని ఆపి బసవయ్య వెళ్ళిదాన్ని తెచ్చాడు. అది నునుపుదేలిన చిన్న కొయ్య పెట్టె. వాడు దాన్ని తెరిచి చూశాడు. మిల మిలా మెరుస్తూ బంగారు వడ్డాణం కని పించగానే పట్టరాని ఆనందంతో, “ఆహా!” అన్నాడు.\nమహంకాళి వెంటనే వడ్డాణాన్ని తీసుకుని, “పట్టణం ప్రయాణానికి బండికట్టించింది నేను. ఆ పెట్టెను తెమ్మని పురమాయించిందీ నేను. అందువల్ల వడ్డాణం నాదే,\" అన్నది.\nబసవయ్య పెద్దగా అరుస్తూ, “గుర్ర బ్బండి నుంచి అది కింద పడడం నేనూ చూశాను. దాన్ని తెచ్చిందీ నేను,\" అంటూ తగువు ప్రారంభించాడు.\nగురుస్వామి భార్యతో కాస్త కఠినంగా, “కాళీ, నీది మరీ అన్యాయం,” అన్నాడు.\nమహంకాళి కోపంగా అతడికేసి చూసి, బసవయ్యతో, “కావాలంటే మాట్లాడిన దానికి అదనంగా బండి బాడుగ వంద రూపాయలి స్తాను, తీసుకో. ఇక మాట్లాడవద్దు,” అన్నది నిష్కర్షగా.\nబసవయ్య మరి మాట్లాడలేక ఏదో మన సులో గొణుక్కుంటూ వుండిపోయాడు.\nమరునాడు తెల్లవారాక, శేఖరుడు బండి బసవయ్య ద్వారా పట్టణం నుంచి తిరుగు ప్రయాణంలో జరిగినదంతా విని, “ఆ వడ్డాణాన్ని పోగొట్టుకున్న వాళ్ళు చాలా బాధ పడి వుంటారు. దానిని గ్రామాధికారికి అప్ప గించడమే న్యాయం. కాబట్టి నువ్వు ఆ సంగతి గ్రామాధికారికి చెప్పు,” అన్నాడు.\n“అలా చేస్తే నాకేం వస్తుంది? నాకు దొంగ తనం అంటగట్టవచ్చు. పైగా, అది జమీందా రీకి చెందిన గుర్రబ్బండీ. ఆ నగపోయినంత మాత్రాన వాళ్ళకు మునిగిపోయేదేం లేదు. చేతనైతే మీ పిన్నమ్మ నుంచి ఆ నగను నేను రాబట్టే మార్గం చెప్పు,\" అన్నాడు బసవయ్య.\n“పరుల సొమ్ము ఆశించడం తప్పు. లాభ నష్టాలు చూడకుండా ఎవరి సొమ్ము వారికి అప్పగించాలి. ఆ వెళ్ళిన బండి జమీందారీకి చెందినదంటున్నావు గనక, సరాసరి జమీందా రుకే చెప్పుకో. అదే నీకు మంచిది. లేకుంటే చిక్కుల్లో పడతావు,\" అన్నాడు శేఖరుడు.\n“వద్దు నాయనా. నాకెందుకో భయంగా వుంది. పెద్దవాళ్ళతో వ్యవహారం కొరివితో తలగోక్కోవడమే అవుతుంది,\" అంటూ వెళ్ళిపోయాడు బసవయ్య.\nవారం రోజులు గడిచాక మహంకాళి చంద్ర హారం, వడ్డాణం ధరించి తన పెద్దమ్మమన వరాలి పెళ్ళికి వెళ్ళింది. దాన్ని చూసిన వాళ్ళందరూ, వడ్డాణం అందాన్ని తెగమెచ్చు కుని, మహంకాళితో, “వడ్డాణం పనితనం, ఏ జమీదారు కుటుంబాలవాళ్ళో చేయించుకునేలా వుంది!” అంటూ మెచ్చుకున్నారు.\nఆ మధ్యాహ్నం పెళ్ళికొచ్చినవాళ్ళందరూ, భోజనాలకు కూర్చోబోతూండగా, రాచపూడి జమీదారు నౌకర్లు హడావిడిగా అక్కడికి వచ్చి, \"జమీందారుగారి దేవిడీ భోషాణం పగల కొట్టి, నగలన్నీ కొల్లగొట్టుకు పోయిన దొంగలు కొందరు, ఇక్కడున్నట్టు తెలిసింది. ఎక్కడ వాళ్ళు?” అంటూ అందర్నీ పరీక్షగా చూడ సాగారు.\nఆ సమయంలో నౌకరొకడు, మహంకాళి ధరించిన వడ్డాణం కేసి చూసి, “ఔరా, ఏమన్న ధైర్యం! దొంగిలించిన రాణమ్మగారి వడ్డాణం పట్టపగలే పెట్టుకుని పదిమందిలో తిరుగు తూన్న ఈవిడ దొంగలకే రాణీయా ఏం?\" అన్నాడు.\nఆ మరుక్షణం నౌకర్లు ఆరాతీసి మహం కాళినీ, గురుస్వామిని కూడా జమీందారు దివాణానికి తీసుకుపోయారు.\nతన తండ్రీ, పిన్నమ్మా చిక్కుల్లో పడ్డారన్న విషయం తెలియగానే శేఖరుడు, బసవయ్యను కలుసుకుని అతనికి వచ్చిన భయమేమీ లేదని నచ్చ చెప్పి, అతన్ని వెంట బెట్టుకుని జమీందారు దగ్గరికి వెళ్ళాడు.\nఆ సమయానికే జమీందారు మహం కాళినీ, గురుస్వామినీ దొంగలని అనుమా నించి చెరసాలలో వేయించాడు.\nశేఖరుడూ, బసవయ్యల ద్వారా దొంగతనం జరిగిన రోజు సాయంకాలం జరిగిన సంగతి విన్న జమీందారు బసవయ్యను, “గుర్ర బ్బండి జమీందారీకి చెందినదంటున్నావు. అది ఎటునుంచి ఎటు వెళ్ళింది?\" అని అడిగాడు.\n“రాచపూడినుంచి రామవరం కేసి వెళ్ళింది,\" అన్నాడు బసవయ్య.\n“బండి తోలేవాడు ఎలా ఉన్నాడో చెప్ప గలవా?\" అని అడిగాడు జమీందారు.\n“ముఖం సరిగ్గా కనిపించలేదు. గుబురు గడ్డంతో, ఎర్రటి తలపాగా ధరించి వుండడం మాత్రం చూశాను,\" అన్నాడు బసవయ్య.\nజమీందారు మీసం దువ్వుతూ తలపం కించి, “గుర్రబ్బండీ చలమయ్యను లాక్కు రండి,\" అన్నాడు నౌకర్లతో.\nకొంతసేపటికి అక్కడికి వచ్చిన చలమయ్య, జమీందారు పాదాలపైబడి, “క్షమించండి ప్రభూ! పిల్లాపాపలు కలవాణ్ణి. దురాశకు లోనై రామభూపతి మాటలు విని, దేవిడీలో దొంగిలించిన నగలతో ఆయన్ను రామవరం చేర్చాను,\" అన్నాడు.\nఆ తరవాత జరిగిన విచారణలో జమీం దారు బావమరది రామభూపతి, దేవిడీలో దొంగిలించిన వడ్డాణంతప్ప మిగిలిన నగలను పట్నంలోని నగలవ్యాపారి వరహాలశెట్టికి అమ్మిన సంగతి బయటపడింది.\n“ఇన్నాళ్ళు అప్రయోజకుడు మాత్రమే అనుకున్న రామభూపతి దుర్వ్యసనాలకు లోనై, ఇప్పుడు దొంగతనానికి కూడా పాల్ప డ్డాడన్న మాట. ఇక క్షమించకూడదు. వెంటనే వాణ్ణి చెరసాలలో బంధించండి,” అని ఆజ్ఞాపించాడు జమీందారు.\nఆ తరవాత ఆయన చెరసాలలోని మహం కాళినీ, గురుస్వామినీ విడిపించి, “మీ కొడుకు మంచితనం కారణంగా మిమ్మల్ని క్షమించి వదులుతున్నాను. స్త్రీలకు నగలపట్ల వ్యామోహం సహజమేకాని, అది మితిమించి పోకూడదు. ఇక మీదటనైనా జాగ్రత్తగా మస లుకో,\" అని మహంకాళిని హెచ్చరించాడు.\nమహంకాళి సరేనంటూ లెంపలు వేసుకున్నది.\nపసివాడైన శేఖరుడి నిజాయితీకీ, కుశాగ్ర బుద్ధికీ సంతసించిన జమీందారు, చదువు పట్ల ఆసక్తివున్న అలాంటివాడు పైచదువులు చదివితే మరింత వృద్ధిలోకి వస్తాడని భావించి, వాణ్ణి ఉచితవిద్య, భోజన సదుపాయాలుగల బడిలో చేర్పించే ఏర్పాటు చేశాడు.\nగురుస్వామి కృతజ్ఞతతో జమీందారుకు నమస్కరించి, భార్యా కొడుకులతో కలిసి, కొడుకును చదివించాలన్న కోరిక తీరినందుకు సంతోషంగా ఇంటికి బయలుదేరాడు.",
            "book_page_end": 12,
            "story_id": "2004_06_02",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు - 8",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ",
            "moral": "దురాశ మరియు స్వార్థం పతనాన్ని తెస్తాయి.",
            "keywords": [
                "ఉగ్రదండుడు",
                "దుర్ముఖుడు",
                "తలారిభల్లూకుడు",
                "రాక్షసుడు",
                "అర్ధరాజ్యం"
            ],
            "characters": [
                "దుర్ముఖుడు",
                "తలారిభల్లూకుడు",
                "ఉగ్రదండుడు",
                "అంగరక్షకుడు",
                "నాగమల్లు",
                "ఆటవికుడు"
            ],
            "locations": [
                "అరణ్యం",
                "ఉదయగిరి పట్టణం"
            ],
            "content": "[రాజు దుర్ముఖుడు, తన వెంటబడిన తలారిభల్లూకం నుంచి పారిపోతూ, రాక్షసుడు ఉగ్రదండుడు కంటబడగానే, భయంకొద్దీ మూర్ఛపోయాడు. ఉగ్రదండుడు అతడి మూర్ఛపోగొట్టేందుకు, అంగరక్షకుణ్ణి వాగు నుంచి నీళ్ళు తెమ్మన్నాడు. వాగు దగ్గరవున్న మొండి తొండపుటేనుగు, వాణ్ణి చూసి రెచ్చిపోయి ఘీంకరిస్తూ అమిత వేగంతో వాడికేసి పరిగెత్తి రాసాగింది. తరవాత-]\nరాక్షసుడు ఉగ్రదండుడు, తమను సమీపిస్తున్న ఏనుగు కేసి ఓసారి చూసి, తలారి భల్లూకు డితో, “ఈ తొండం తెగినఏనుగు, నీ వాహనమా? దీని వాలకం చూస్తే, ఒట్టి అడవి ఏనుగులా వున్నది,” అన్నాడు.\n“అవును, అడవి ఏనుగే! అరణ్యంలో నా దారిని అడ్డగించబోతే, గండ్రగొడ్డలితో తొండం మీద కొట్టి, పైనెక్కి కూర్చుని, చెవులు మెలి పెడుతూ ఇక్కడికి తీసుకువచ్చాను,” అన్నాడు తలారిభల్లూకుడు.\nఅంతలో ఏనుగు వాళ్ళ దాపులకు వచ్చేసింది. అది చూసి దొంగనాగమల్లూ, అతడి ఇద్దరు అనుచరులూ గుహకేసి పరిగెత్తారు. అప్పటివరకూ మూర్ఛలో వున్న రాజు దుర్ము ఖుడు ఠక్కున లేచి నిలబడి, బాణంలా చెట్లచాటుకు దూసుకుపోయాడు. అంగ రక్షకుడు కీచుమంటూ అరిచి, ఉగ్రదండుడి వెనక్కుపోయి నిలబడ్డాడు.\nఉగ్రదండుడు రాతిగద పైకెత్తి, “ఒరే, ఇంతకుముందు నువ్వు, నాకు అంగరక్ష కుణ్ణన్నావు. ఇప్పుడు నేనే, నీకు అంగరక్షకుణ్ణన్న మాట! ఛీ, పిరికివెధవా!” అని, మీదికి వస్తున్న ఏనుగు దారి నుంచి పక్కకు తప్పుకున్నాడు.\nతలారిభల్లూకం గండ్రగొడ్డలి తిప్పుతూ, ఏనుగుకు అడ్డంగా పోయి, \"ఆగు! నేనెవర్నో గుర్తించలేదా? తలారి భల్లూకుణ్ణి. నువ్వు, నా వాహనానివి,” అన్నాడు.\nతలారిభల్లూకం మాట ముగించే లోపలే, ఏనుగు వాణ్ణి తొండంతో పట్టి పైకెత్తి, దూరంగా విసరబోయింది. కాని, అంతలో రాక్షసుడు ఉగ్రదండుడు పైకెగిరి, ఏనుగు చెవినొకదానిని వడిసి పట్టుకుని, రాతి గదతో దాని డొక్కల్లో గట్టిగా ఒక పోటు పొడిచాడు. ఆ దెబ్బకు ఏనుగు, తలారిభల్లూకుణ్ణి కిందికి జార్చి, దభీ మంటూ నేలమీద పడిపోయింది. ఉగ్ర దండుడు మెరుపులా పోయి, దాని ముందు కాళ్ళు రెండూ కలిపి పట్టుకుని పైకెత్తుతూ, \"ఒరే, అంగరక్షకా! వెంటనే పోయి, అడవి చెట్ల తీగలు లాక్కురా, దీన్ని కాళ్ళు కట్టి వేయాలి,” అన్నాడు.\nఅంగరక్షకుడు చెట్లల్లోకి పరిగెత్తాడు. తలారిభల్లూకుడు దిమ్మెరపోయిన వాడిలా కళ్ళు మూసి తెరుస్తూ, “ఉగ్రదండ రాక్షసా! నా మంత్రపు గండ్రగొడ్డలి శక్తికన్న, నీ దేహ బలమే మిన్నలా వున్నది. నన్ను ప్రాణాపాయం నుంచి కాపాడావు, మెచ్చాను. ఏం కావాలో కోరుకో, ఇస్తాను!\" అన్నాడు.\nఉగ్రదండుడు, తలారిభల్లూకుడి కేసి చిరునవ్వుతో చూసి, “నేను కోరుకోవలసి నదేమైనా వుంటే, అది నీ గురువైన భల్లూక మాంత్రికుడి నుంచి! ప్రస్తుతానికి, ఈ రెచ్చి పోయిన ఏనుగు మళ్ళీ లేచి గొడవ చేయ కుండా, కాస్త నాతోపాటు దీని కాళ్ళు బిగించి పట్టుకో,” అన్నాడు.\nతలారిభల్లూకుడు, ఉగ్రదండుడి కేసి చురచుర చూస్తూ, “ఈ నా చచ్చు వాహనం కాళ్ళు, నేను పట్టుకోవటమా? అంతకన్న అవమానం కద్దా? ఇదుగో, ఈ క్షణానే నా మంత్రపు గండ్రగొడ్డలితో, దీని తల నూరు ప్రక్కలు చేయబోతున్నాను,” అంటూ గండ్ర గొడ్డలి ఎత్తాడు.\n\"ఒరే, బాబూ, కాస్త ఆగు! ఇంతకాలంగా తలారిగా బతికినవాడివి, ఇన్ని ఊకదంపుడు మాటలు ఎప్పుడు నేర్చావు? ఈ ఏనుగును చంపటం జరిగితే, ఆ తరవాత నీవు వచ్చిన పని సాధించుకుని, నీ యజమాని భల్లూక మాంత్రికుడి దగ్గిరకు ఎలా పోగలవు? ఆలో చించావా?” అని అడిగాడు ఉగ్రదండుడు.\nతాను వచ్చిన పని ఉగ్రదండుడు గుర్తు చేయగానే తలారిభల్లూకుడు ఎగిరి ఒక్క గంతు వేసి, “ఔనౌను, ఆ దుష్టుడు దుర్ముఖ రాజెక్కడ? ఈ క్షణం వరకూ వాడిక్కడ మూర్ఛలో, నేలకరిచి వున్నాడు గదా?\" అని దిక్కులు చూడసాగాడు.\nకిందపడిన ఏనుగు ఉగ్రదండుడి పట్టు నుంచి బయటపడేందుకు ఘీంకరిస్తూ, నానా గొడవా చేయసాగింది. ఉగ్రదండుడు దాని కాళ్ళు వదలక, తానూ పెద్దగా హుంకరిస్తూ, \"ఒరే, అంగరక్షకా, ఎక్కడ చచ్చావు? ఇంత ఆలస్యమా?\" అంటూ కేకపెట్టాడు.\n“ఉగ్రదండయ్యా, ఇదెవచ్చె!\" అంటూ దొంగనాగమల్లూ, అతడి ఇద్దరు అనుచరులూ పెద్దమోకు తీసుకుని అక్కడికి వచ్చారు.\nఉగ్రదండుడు, వాళ్ళకు ఏనుగు కాళ్ళను మోకుతోబిగించి కట్టమని చెప్పి, \"ఆహా, మీర్రా నిజమైన దొంగలు! ఎప్పటికి ఎలాంటి వస్తువు అవసరం కలుగుతుందో అని, అన్నీ ముందుగానే జాగర్తపరిచారు,” అన్నాడు.\nనాగమల్లు ఏనుగుకాళ్ళకు తాడుబిగిస్తూ, “ఉగ్రదండయ్యా, మేం అరణ్య జీవులం గదా! మీరిక్కణ్ణించి వెళ్ళేప్పుడు, మా కోర్కె ఒకటి తీర్చాలి,” అన్నాడు.\n“ఓ, తప్పక తీరుస్తాను. ఈ తలారి భల్లూకుడి చేత, మీ ముగ్గురి తలలూ నరికించమనేదే గదా, మీరు కోరేది?\" అన్నాడు ఉగ్రదండుడు.\nనాగమల్లు నిలువెల్లావణికిపోతూ, ఏదో అనబోయేంతలో తలారి భల్లూకుడు, “దిరిశె నవన, భైరవా!\" అంటూ భీకరంగా ఒక కేక వేసి, గండ్రగొడ్డలి పైకెత్తి, “ఒరే, దారిదోపిడి వెధవల్లారా, ఆ దుర్ముఖ రాజెక్కడ? వాణ్ణి ఎక్కడ దాచారు? తక్షణం చెప్పకపోయారో, మీ తలలు పీకెకు బెత్తెడు కిందివరకూ తెగ నరుకుతాను,” అన్నాడు.\nదొంగ నాగమల్లు గడగడలాడుతూ, \"భల్లూకయ్యా, తల సాంతం తెగిపోయేప్పుడు, అది పీకెకు బెత్తెడుపైగా అయినా లేక కిందుగా అయినా ఒకటే! ఆ దుర్జయశెట్టి నని బొంకే దుర్ముఖరాజు మూర్ఛపోయి, ఈ ప్రాం తాలనే ఎక్కడో వున్నాడు గదా?\" అన్నాడు.\n“అదే నేనూ అడిగేది! వాడిప్పుడు ఏమ య్యాడు? వాడితల తీసుకుపోకపోతే ఆ భల్లూకమాంత్రికుడు నా తల తీసేస్తాడు, \" అన్నాడు తలారిభల్లూకుడు.\nఆ సరికి నాగమల్లు అనుచరులిద్దరూ ఏనుగు ముందు కాళ్ళను తాడుతో గట్టిగా బిగించారు.\nఅది వెనక కాళ్ళను జాడిస్తూ, లేచేందుకు నానా హైరానా పడసాగింది. అప్పుడు అక్కడికి అంగరక్షకుడు పొడవాటి అడవి తీగలను భుజాన వేసుకుని వచ్చాడు.\nరాక్షసుడు ఉగ్రదండుడు, ఆ తీగలతో ఏనుగు వెనక కాళ్ళను కూడా బంధించమని నాగమల్లు అనుచరులతో చెప్పి, అంగరక్షకు డితో, “ఒరే, అంగరక్షకా! ఏమిటలా, నేల చూపులు చూస్తున్నావు? ఏదో రహస్యం దాచా లని ప్రయత్నిస్తున్నావు, అవునా? చెట్ల చాటుకు పారిపోయిన ఆ దుర్ముఖరాజును ఎక్కడైనా దాచి వచ్చావా ఏం?\" అన్నాడు.\nఆ ప్రశ్నతో అంగరక్షకుడు ఉలిక్కిపడి, “దండ మహారాజా, నేనిప్పుడు ఆ రాజుకు కాదు; తమకుగదా అంగరక్షకుణ్ణి?\" అన్నాడు. తలారి భల్లూకుడు రెండడుగులు ముందుకు వేసి, పళ్ళు కొరుకుతూ, అంగరక్షకుడితో, \"ఒరే, ఆ దుర్ముఖుడు ఎక్కడ దాగివున్నదీ, నీకు తెలుసు. నీ దొంగచూపులే అందుకు సాక్ష్యం. నిజం చెబుతావా, తల నరకమం టావా?\" అంటూ గండ్రగొడ్డలి పైకెత్తాడు.\nఅంగరక్షకుడు కీచుమంటూ అరుస్తూ పోయి, ఉగ్రదండుడి చాటుగా నిలబడి, \"దండమహారాజా, మీ అంగరక్షకుణ్ణి రక్షిం చుకోవలసినవారు, మీరే!\" అన్నాడు.\nఉగ్రదండుడు, వాడి మెడ పట్టుకుని ముందుకు లాగి, “ఒరే, ఆ దుష్టరాజు ఎక్కడ దాగివున్నదీ నిజం చెప్పకపోతే, నీ శరీరాంగాల్లో తలను కాపాడటం మాత్రం నా తరంకాదు. అడవి తీగలు తెచ్చేందుకు వెళ్ళినప్పుడు, పారిపోతున్న ఆ రాజు నీ కంటబడ్డాడు. అత డితో ఏవో మంతనాలాడి ఇక్కడికి వచ్చావు. అవునా? జరిగిందేమిటో చెప్పకపోయావో నిన్ను, ఈ ఏనుగు తొండానికి అందిస్తాను,” అంటూ అంగరక్షకుణ్ణి, కిందపడివున్న ఏనుగు కేసి లాగాడు.\nఅంగరక్షకుడు లబోదిబోమంటూ చేతులు రెండూ పైకెత్తి, \"దండమహారాజా, శరణు! శరణు! ఆ రాజు నాకు అర్ధరాజ్యం ఆశపెట్టాడు. ఎలాగో మీ అందరి కళ్ళూ కప్పివస్తే, ఇద్దరం కలిసి ఉదయగిరిపట్టణం చేరదామన్నాడు.ఆ తరవాత నన్ను అర్థరాజ్యానికి పట్టాభిషిక్తుణ్ణి చేస్తాడట!\" అన్నాడు.\n“ఆ మాటలు నువ్వు నమ్మావన్న మాట!\" అంటూ రాక్షసుడు ఉగ్రదండుడు పెద్దగా నవ్వి, \"ఒరే, అంగరక్షకా! నువ్వు మనిషివై వుండీ, మనిషి మాటలు నమ్మటం నాకు ఆశ్చ ర్యంగా వుంది. ఆ పట్టణం చేరాక జరిగేది రాజ్యా భిషేకం కాదు; పట్టణం మధ్య, మండుటెం డలో నిలువునా కొరత, తెలిసిందా?\" అన్నాడు.\n“అంతే అయుంటుంది, దండమహా రాజా! నేనిక ఎక్కడికీ పోను. తమవెంటే అంగ రక్షకుడుగా మిగిలిన ఆయుర్దాయమంతా గడిపేస్తాను,” అంటూ అంగరక్షకుడు వగర్చ సాగాడు.\nఅప్పటివరకూ ఈ జరిగినదంతా తలా డిస్తూ చూస్తున్న తలారిభల్లూకుడు, “జై, భల్లూకమాంత్రికా!\" అంటూ అరణ్యం దద్ద రిల్లేలా ఒక కేక పెట్టి, \"ఇక ఈ చచ్చు కబు ర్లన్నీ కట్టిపెట్టండి. నే వచ్చినపనేమిటి?మీ వీధి భాగవతం ముచ్చట్లేమిటి? భల్లూకమహా మాంత్రికుణ్ణి అవమానించిన రాజు దుర్ము ఖుణ్ణి వెంటనే తెచ్చి, నా ముందు పెట్టాలి. అలా చేయకపోయారో, మీ అందరి తలలూ వరసగా నరికి, ఈ అడవి తీగలకు గుచ్చి, మెడలో వేసుకుంటాను,” అన్నాడు.\nఆ మాటలకు రాక్షసుడు ఉగ్రదండుడు కోపం తెచ్చుకుని, “తలారి భల్లుకా! నీకు ఒంటరిగా ఇందరి తలలు నరికే శక్తి వున్న దంటావా?\" అని అడిగాడు.\nతలారి భల్లూకుడు నిప్పులు చెరిగే కళ్ళతో అతడికేసి చూస్తూ, గండ్రగొడ్డలి పైకెత్తి, “ఈ గొడ్డలి భల్లూక మహామాంత్రికుడి వరప్రసా దితం. దీని ధాటికి ఎదురులేదు. ఏదీ, నీ రాతిగదతో దెబ్బ కాచుకోగలమేమో చూడు!\" అంటూ ఉగ్రదండుడి కేసి ఒకడుగు వేశాడు.\nరాక్షసుడు ఉగ్రదండుడు రెండడుగులు వెనక్కువేసి, “తలారి భల్లూకా, శాంతించు! మనిద్దరం ఒకళ్ళనొకళ్ళం చంపుకోవటం, ఇక్కడ చేరిన సన్నకారు దుష్టులకు మేలవు తుందని, లోగడే ఒకసారి చెప్పాననుకుం టాను,” అన్నాడు.\n“అది సరే, రాజు దుర్ముఖుడి తల మాటే మిటి? అది వెంట లేకుండా నేను, భల్లూక మహామాంత్రికుడి దగ్గిరకు ఎలా వెళ్ళటం? ఏమని చెప్పటం?\" అన్నాడు తలారి భల్లూ కుడు.\n“ఆ రాజు కోసం అందరం కలిసి, ఈ చుట్టుపక్కల అరణ్యమంతా గాలిద్దాం. రాజ ప్రాసాదాల్లో, పూలవనాల్లో తిరిగే ఆ ముచ్చు వెధవ, ఈ భయంకరారణ్యంలో ఒంటరిగా ఎక్కడికీ పోలేడు,” అన్నాడు రాక్షసుడు ఉగ్ర దండుడు.\nఅందరూ కలిసి దుర్ముఖుడు పారిపోయి నవైపుకు బయలుదేరబోతున్నంతలో దూరా న్నుంచి, ఒక చావుకేకా, ఆ వెంటనే, “ఒరే, తొందరగా బాణం కొట్టు. నేను ఉదయగిరి రాజును! అర్ధరాజ్యం నీ కిస్తాను,\" అన్న మాటలూ వినిపించినై.\nఆ గొంతు రాజు దుర్ముఖుడిది! అంగరక్ష కుడు కోపంగా అటుకేసి పరిగెత్తుతూ, “నా కిస్తానన్న అర్ధరాజ్యాన్ని రాజు మరెవడికో ధార పోస్తున్నట్టున్నది; నేను సహించను!\" అంటూ కేకపెట్టాడు.\nఅంగరక్షకుడు వెళ్ళేసరికి, రాజు దుర్ము ఖుడు ఒక పెద్ద చెట్టుకు ఏటవాలుగావున్న కొమ్మచివరకు పాకి పోతున్నాడు. అతడికి కొంచెం ఎడంగా చిరుతపులి ఒకటి, కోరలుచాచి, చిన్నగా అరుస్తూ ముందుకుపోతున్నది. చెట్టుకింద ఒక ఆటవికుడు బాణం ఎక్కుపెట్టి నిలబడివు న్నాడు.\nఅంగరక్షకుణ్ణి చూస్తూనే రాజు దుర్ము ఖుడు పెద్దగా మూలిగి, “ఒరే, అంగరక్షకా! అలా చూస్తావేం? ఈ పులి నన్ను నోటపట్టకముందే బాణం కొట్టి చంపు. ఆటవిక మందమతి వెధవ నుంచి విల్లంబులు లాక్కో,” అన్నాడు.\nఆ మాటలకు అంగరక్షకుడు ఏమాత్రం తొణక్కుండా, “మహారాజా! చిరుతపులిని చంపితే అర్ధరాజ్యం ఇస్తానని కేక పెట్టింది, మీరేనా?\" అని అడిగాడు.\n“అవున్రా, నేనే! మీదికి దూక్క ముందే పులిని బాణంతో కొట్టు,\" అని దుర్ముఖుడు కీచుమంటూ అరిచాడు.\n“మా ఇద్దరికీ రాజ్యాన్ని చెరి సగం పంచేస్తే, ఇక మీకు మిగిలేదేమిటి, మహారాజా?\" అన్నాడు అంగరక్షకుడు.\n“ప్రాణాలురా! నిండు ప్రాణాలు!\" అంటూ రాజు పెద్దగా అరిచాడు.\nఆటవికుడు దుర్ముఖుడి కేసీ, తన పక్కనే నిలడిన అంగక్షకుడి కేసీ అమాయికంగా ఓమారు చూసి, “నాకు రాజ్యాలూ వద్దు, అర్ధ రాజ్యాలూ వద్దు, ఐదువరహాలిస్తే చాలు! అంటూ చిరుతపులి, దుర్ముఖుడి మీదికి దూకబోతున్నంతలో, గురిగా దానికేసి బాణం కొట్టాడు.\nబాణం వచ్చి డొక్కలో తగలగానే గర్జిస్తూ చిరుతపులీ, దాని పంజాదెబ్బకు కొమ్మ పట్టు విడిచిన రాజు దుర్ముఖుడూ కలిసికట్టుగా, పైనుంచి వేగంతో కిందికివచ్చి దభీమంటూ పడ్డారు.\n- (ఇంకావుంది)",
            "book_page_end": 18,
            "story_id": "2004_06_03",
            "raw_genre_backup": "ఫాంటసీ",
            "normalized_genre_te": "ఫాంటసీ కథ",
            "normalized_genre_code": "FANTASY_STORY",
            "content_type": "STORY",
            "language": "TELUGU"
        },
        {
            "title": "స్వార్థంలో పరోపకారం! (బే.క)",
            "book_page_start": 19,
            "pdf_page_start": 19,
            "pdf_page_end": 24,
            "author": "వసుంధర",
            "genre": "బేతాళ కథ",
            "moral": "స్వార్థం వల్ల పరోపకారం జరిగితే, ఆ స్వార్థాన్ని తప్పుపట్టనవసరం లేదు.",
            "keywords": [
                "విక్రమార్కుడు",
                "బేతాళుడు",
                "శివయ్య",
                "అనంతుడు",
                "తాయెత్తు",
                "పరోపకారం"
            ],
            "characters": [
                "విక్రమార్కుడు",
                "బేతాళుడు",
                "రంగన్న",
                "సోమయ్య",
                "శివయ్య",
                "అనంతుడు"
            ],
            "locations": [
                "కొండాపురం",
                "రక్కసి కొండ",
                "పాతాళ గుహ"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్నిదించి భుజాన వేసుకుని, ఎప్ప టిలాగే మౌనంగా శ్మశానంకేసి నడవ సాగాడు. అప్పుడు శవంలోని బేతా ళుడు, \"రాజా, అర్ధరాత్రివేళ భీతి గొలిపే ఈ శ్మశానంలో, ప్రతి ఒక్కసారీ కార్యభంగం కలుగుతున్నా, మరింత పట్టుదలతో కార్యసాధనకై నువ్వు కన బరుస్తున్న దీక్ష మెచ్చదగిందే. కానీ, ఇంత పట్టుదలా, ఓర్పూ నీ స్వార్థం కోసమా లేక పరోపకారాన్ని ఆశించా అన్న శంక కలుగుతున్నది. కొన్ని కొన్ని సందర్భాలు ఏది స్వార్థమో, ఏది పరో పకారమో విడదీయరానంత క్లిష్టంగా వుండడంకద్దు. ఇందుకు ఉదాహర ణగా, నీకు శివయ్య అనే వాడి కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nకొండాపురం అనే పెద్ద ఊళ్ళో రంగన్న అనే కుటుంబీకుడు వుండేవాడు. అతడికి ఇద్దరు కొడుకులు. పెద్దవాడు సోమయ్య, తండ్రి అడుగు జాడల్లోనే నడుస్తూ, ఊరికి ఉపకా రిగా పేరుబడ్డాడు. చిన్నవాడు శివయ్య స్వార్థ పరుడు. రంగన్న, శివయ్యకు మంచి బుద్ధు లునేర్పాలని ఎంతో ప్రయత్నించాడు. కానీ ప్రయోజనం లేకపోయింది. తనకు అవసాన దశ వచ్చాక, ఆయన శివయ్యను దగ్గరకు పిలిచి, “నాయనా! ఈ ఊళ్ళో అంతా మంచి వాళ్ళు. ఇక్కడ నీకు పొసగదు. నీ జీవితం సుఖంగా వెళ్ళిపోవాలంటే, సమీపారణ్య మధ్యంలో రక్కసి కొండవున్నది. ఆ కొండ ఎక్కితే మధ్యలో పాతాళ గుహకనబడుతుంది. ఆ గుహలో అనంతుడనే సాధువు వుంటు న్నాడు. ఆయన్ను కలుసుకో. నీకు మేలు జరుగుతుంది,” అని చెప్పి కన్నుమూశాడు.\nఆస్తినంతా తన అన్న సోమయ్యకు కట్ట బెట్టడం కోసం, ఆయన అలా అన్నాడని శివయ్య అనుకున్నాడు. అయితే, తండ్రికి మంచితనం తప్ప వేరే ఆస్తిలేదని, ఆయన పోయేదాకా అతడికి తెలియలేదు.\nసోమయ్య, తమ్ముడితో, “నాతో పాటే వుండు. నీకు తిండికిలోటు లేకుండా నేను చూసుకుంటాను,” అన్నాడు.\nఈ ఏర్పాటు బాగానే వున్నదని శివయ్య అనుకున్నాడు. కానీ కొన్నాళ్ళు గడిచేసరికి ఊరంతా, తమ్ముణ్ణి కూడా పోషిస్తున్నాడని సోమయ్యను మెచ్చుకుని, శివయ్యను కించ పరచసాగారు. \"నువ్వుండమంటే, నేనున్నాను. అందుకు జనం నిన్ను తప్పు పట్టకుండా, నన్ను చిన్న బుచ్చుతారేం?\" అని ఒక రోజున శివయ్య, అన్నను నిలదీశాడు.\nఅందుకు సోమయ్య నవ్వి, “నీవల్ల ఎవరికీ ఏ సాయమూలేదు. నిన్నూ అంతా మెచ్చు కోవాలంటే, నువ్వూ నాదారినే మంచిగా నడ వాలి,” అన్నాడు.\n“మంచితనంతో నాన్నగానీ, నువ్వుగానీ ఏం సాధించారు? ఒక్కపైసా ఆస్తి కూడబెట్టలేని మంచితనంతో నాకేం పని? నాకు జీవితంలో తొందరగా పైకి రావాలని, కోరికగావుంది. అలాంటి ఉపాయమేదైనా తెలిస్తే చెప్పు,\" అన్నాడు శివయ్య.\n“ఆస్తి కూడబెట్టాలంటే వ్యాపార దక్షత వుండాలి. వ్యవసాయంలోనో, లలితకళల్లోనో ప్రావీణ్యముండాలి. అవేవీ నాకు తెలియవు. నువ్వే స్వయంగా ధన సంపాదనకు మార్గాలు అన్వేషించు,\" అన్నాడు సోమయ్య.\nడబ్బు సంపాదించాలన్న కోరికవున్నా, సంపా దించే మార్గం ఒక్కటీ తెలియదు అతడికి. అందుకని తండ్రి చెప్పినట్లుగా సమీ పారణ్యానికి వెళ్ళి, రక్కసికొండలో పాతాళ గుహలోవున్న అనంతుణ్ణి కలుసుకున్నాడు శివయ్య.\nఆయనకు గెడ్డాలూ, మీసాలూ గుబురుగా పెరిగివున్నాయి. ముఖంలో తేజస్సు ఉట్టి పడుతున్న ఆయనకు, శివయ్య అప్రయ త్నంగా నమస్కరించి, \"స్వామీ! నా తండ్రి పంపగా ఇక్కడికి వచ్చాను. అనంతుడంటే తమరే నని భావిస్తున్నాను,” అన్నాడు.\nఅనంతుడు, అతడి వివరాలు అడిగి తెలు సుకుని, “నేనే అనంతుణ్ణి! నీవు త్వరగా సంపన్నుడి వయ్యేందుకు సాయపడగలను. కానీ, ఆ సాయంవల్ల నీకూ, నాకూ కూడా ఇబ్బందులున్నాయి,” అంటూ తన గురించి వివరాలు చెప్పాడు:\nఅనంతుడు, శివయ్యతండ్రి రంగన్న ఒకే ఊళ్ళో పుట్టి పెరిగారు. పరోపకారమే రంగన్న ఆశయం. ఆశ అన్నది కోశానా లేదు. అనంతుడిలో ఆశ కాస్త ఎక్కువగావుండేది.\nఒకసారి అనంతుడు, రంగన్న పొరుగూరు వెళుతూంటే, దారి పక్కన పడివున్న ఒక సాధువు వాళ్ళకు కనిపించాడు. అతడి కాలి మీద చిన్న గాయంలాంటిది వున్నది. మన మానాన మనం పోదామన్న అనంతుడి మాట కాదని రంగన్న, చుట్టుపక్కల ఏవో ఆకులు వెతికి తెచ్చి, వాటి పసరును సాధువు గాయం మీద పిండాడు. ఆ వెంటనే సాధువు లేచి కూర్చుని, రంగన్న భుజం తట్టి, “నాయనా! నావద్ద మహిమగల తాయెత్తువున్నది. అది ఎవరి దగ్గరుంటే వారికి, ఏపని తలపెట్టినా కలిసివచ్చి జయం కలుగుతుంది. నేను సాధువును. ఆ తాయెత్తుతో నాకేంపని? దాన్ని ఎవరైనా యోగ్యుడికివ్వాలనే, నేనిక్కడ నాటక మాడాను తప్ప; నన్నే పామూ కాటు వెయ్యలేదు. ఆ తాయెత్తును తీసుకుని జీవి తంలో సుఖపడు!\" అంటూ అతడి చేతికి తాయెత్తునిచ్చాడు.\nరంగన్న చేతులు మోడ్చి, \"స్వామీ! నేను సాధువును కాదుగానీ, నాకూ ఈ తాయెత్తుతో పనిలేదు. అవసరానికి మించిన డబ్బు దుఃఖం కలిగిస్తుందని, నా నమ్మకం. దీన్ని తమరు వేరెవరికైనా ఇవ్వగలరు!\" అన్నాడు.\nఅందుకు సాధువు అడ్డంగా తలవూపి, “ఈ క్షణం నుంచీ తాయెత్తు నీది. తాయెత్తు వద్దనుకుంటే, అర్హులైన మరెవరికైనా నీవే ఇచ్చుకో. అనర్హులకిచ్చేవా, అనర్థంజరుగు తుంది,” అన్నాడు.\nపక్కనేవున్న అనంతుడికి, ఆ తాయెత్తును స్వంతం చేసుకోవాలని కోరిక పుట్టింది. అందు కని, \"స్వామీ! అనర్థం అంటే ఏమిటి? అనర్హుడనగా ఎవ్వరు?\" అని అడిగాడు.\nసాధువు నవ్వి, “కొన్ని విశేషాలు అను భవంతో కానీ అర్థంకావు. అనర్హుడి వద్ద ఈ తాయెత్తు చేరితే అనర్థంకలుగుతుందన్నాను కదా? అందువల్ల, ఏ ఒక్కరూ ఆ తాయెత్తును ఎక్కువకాలం దగ్గరుంచుకోలేరు. ఎవరి కిచ్చినా అది తిరిగి మొదటి అనర్హుణ్ణి చేరు కుంటుంది. తాయెత్తు వెనక్కు తిరిగి వచ్చి నప్పుడల్లా, ఆ మొదటి అనర్హుడిలో జీవన తేజం కొంచెం కొంచెంగా తగ్గుముఖం పడు తుంది. క్రమంగా ఏ సన్యాసో అవుతాడు గానీ, అతడికి మోక్షముండదు,” అన్నాడు.\nసాధువు చెప్పడం పూర్తయ్యాక రంగన్న, అనంతుడితో, “నీకీ తాయెత్తుపై ఆశ కలిగి నట్లు నాకు తోస్తున్నది. దీన్ని నీకివ్వడానికి, నాకు అభ్యంతరం లేదు. ఎందుకంటే, నువ్వు అనర్హుడివి కాదనే, నా నమ్మకం!\" అంటూ తాయెత్తును అనంతుడికిచ్చాడు.\nఅనంతుడా తాయెత్తును తీసుకున్నాక, ఏ పని తలపెట్టినా కలిసి వచ్చేది. అయితే, అప్పుడు కలిగే సంతోషాన్ని ఎవరితో పంచు కోవాలన్నా దుఃఖం వచ్చేది. అందుకని అందరూ అనంతుణ్ణి అసూయాపరుడనే వారు. ఏడాది తిరక్కుండా అతడు దాన్నివేరె వరికో ఇచ్చాడు. కానీ ఏడాదిలోపులోనే అది అతడికి తిరిగి వచ్చింది. ఇలా నాలుగుసార్లు జరిగే సరికి, అనంతుడికి జీవితం మీద విరక్తి పుట్టింది. క్రమంగా అతడి ఆరోగ్యం దెబ్బ తిన్నది. వెలుతురు చూడాలంటేనే భయం పుట్టసాగింది. ఈ పరిస్థితుల్లో అతడు సన్యాసం పుచ్చుకుని, రక్కసి కొండలోని పాతాళ గుహకు చేరుకున్నాడు.\nతన మిత్రుడు అనంతుడికి పట్టిన దుస్థితికి తనే కారణమని, రంగన్న బాధపడుతూండే వాడు. అతడొకసారి పాతాళగుహకు పోయి అనంతుణ్ణి కలుసుకుని, “ఆ తాయెత్తు ఇలాంటి పరిస్థితికి దారితీస్తుందని, నేనూ హించలేక పోయాను. నీకు ముక్తికలిగేదాకా, నాకూ ముక్తివుండదు. కాబట్టి, నీకు ఆ తాయెత్తునుంచి విముక్తిలభించే ప్రయత్నం, నేనూ చేస్తాను,\" అన్నాడు కానీ, ఈలోగానే రంగన్న మరణించాడు.\nఅనంతుడు, తాయెత్తును గురించి వివరా లన్నీ శివయ్యకు చెప్పి, “నాయనా! నాకు ముక్తి లభించేవరకూ, నా ప్రాణ మిత్రుడైన నీ తండ్రి రంగన్నకూ ముక్తిలేదు. అంటే, అతడి ఆత్మ ఇంకా ఈ భూమ్మీదే పరిభ్ర మిస్తూవుంటుంది. తన ముక్తి కోసం, నా ముక్తికోసం మీ నాన్న నిన్నిక్కడకు వెళ్ళమని చెప్పాడుకానీ, తాయెత్తును గురించిన మూల రహస్యం దాచిపెట్టాడు. నా స్వార్థం కోసం నేను నీకీ తాయెత్తును ఇవ్వలేను కాబట్టి, నీకు నిజం చెప్పేశాను. ఎలాగూ నువ్వీ తాయెత్తును నీవద్ద ఏడాదికంటే వుంచుకో లేవు. తాయెత్తును తీసుకుని నువ్వు ఇబ్బంది పడనేల? తిరిగి దాన్ని నాకు ఇచ్చి నన్ను మరింత ఇబ్బంది పెట్టనేల?\" అన్నాడు.\nఅప్పుడు శివయ్య వినయంగా, \"మా నాన్న పరోపకారి; ఆయనకు నేను చాలా స్వార్థ పరుణ్ణని కూడా తెలుసు. నా స్వార్థంలో కూడా పరోపకారాన్ని కలపాలనుకోవడం, ఆయన గొప్పతనం. నా తండ్రి ఆత్మకు ముక్తి, మీకు ముక్తి లభించడంలో, నా స్వార్థం ఉపయోగ పడితే, అంతకంటే సంతోషం నాకూ వుండదు. మీరా తాయెత్తును నాకు ఇవ్వండి. దాన్నినేను శాశ్వతంగా నాదగ్గరే వుంచుకుంటానని మాట ఇస్తున్నాను!\" అన్నాడు.\nఅప్పుడు అనంతుడు చేయెత్తి శివయ్యను దీవించి, తాయెత్తను అతడికిచ్చాడు. ఆ తాయెత్తును తీసుకున్నాక, అతడేపని చేసినా బాగా కలిసొచ్చింది. అయితే, శివయ్య తన సంపదను సుఖంగా అనుభవిస్తూ, తనలాగా సుఖంగావున్నవారిని కాక, కష్టనష్టాల్లో వున్న వారిని మాత్రమే కలుసుకుని తగిన విధంగా సాయపడేవాడు. ఆ సమయంలో అతడు కంట తడిపెడితే, అది తాయెత్తు ప్రభావమని తెలియక, అందరూ అతడి మంచితనంగా భావించి మెచ్చుకునేవారు.\nఈవిధంగా శివయ్య వద్ద ఆ తాయెత్తు చేరి ఏడాది గడిచింది. ఆయేడాదిలో ఏడు తరా లకు సరిపడే ఆస్తిని సమకూర్చుకున్నాడు. అవి సంక్రాంతి రోజులు. శీతాకాలం గనక, తెల్లవారు జామున, చలిమంటలు వేసుకునే వారు. ఆ సమయంలో, అనంతుడు గుహ నుంచి బయలుదేరి వచ్చి, తన ఇంటి ముందు చలిమంటల సమీపాన నిలబడివున్న శివ య్యను కలుసుకుని, “నాయనా! ఏదీ ఆ తాయెత్తు ఒక సారి నాకివ్వు,” అని అడిగాడు.\nమెడలో వేలాడుతున్న తాయెత్తును తీసి శివయ్య, అనంతుడికిచ్చాడు. అనంతుడు దాన్ని తిప్పి తిప్పి చూసి, శివయ్యతో, \"ఒక ముఖ్య విషయం చెప్పదలచివచ్చాను. నీ కారణంగం, నీ తండ్రి ఆత్మకు ముక్తి లభిం చింది. నాకూ ముక్తి లభించనున్నది. ఇక ఈ తాయెత్తు అవసరం నీకు లేదు. దురదృష్ట వశాత్తూ ఇది, ఏ అనర్హుడి పరమో అయితే తిరిగి కథ మొదటికి వస్తుంది,\" అంటూ తాయెత్తును చలిమంటల్లోకి విసిరివేసి, శివయ్యను దీవించి వెళ్ళిపోయాడు.\nబేతాళుడు ఈ కథ చెప్పి, “రాజా, శివయ్య స్వార్థం పరోపకారానికిదారితీసింది. అయితే, స్వార్థం మెచ్చుకో తగ్గదా? అనంతుడి దీవనతో తాయెత్తుకున్న దుష్టప్రభావం పోయినట్లే గదా? అలాంటప్పుడు, అనంతుడు గతం లోనే ఇంకెవరినైనా అలా దీవించి వుండవచ్చు గదా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలి పోతుంది,” అన్నాడు.\nదానికి విక్రమార్కుడు, \"స్వార్థం మెచ్చ తగ్గుదికాదు. అయితే, స్వార్థం స్వలాభానికే తప్ప, ఇతరులకు హాని కలిగించక పోతే, స్వార్థాన్ని తప్పుపట్టనవసరం లేదు. శివయ్య స్వార్థపరుడేగాని, చెడ్డవాడు కాదు. చేసిన పనికి తగ్గ ప్రతిఫలం కావాలనే స్వభావం వాడిది. ఇకపోతే తాయెత్తు దుష్టప్రభావం అనంతుడి దీవెనల వల్ల పోలేదు. శివయ్య తండ్రి గొప్పతనం వల్ల, శివయ్యలో వచ్చిన మంచి మార్పుకారణంగా పోయింది. అతడు తాయెత్తు దుష్టప్రభావాన్ని కూడా, తెలివిగా మంచివాడన్న పేరు తెచ్చుకునే విధంగా ఉపయోగించుకున్నాడు. దాని ద్వారా సంప దలను సమకూర్చుకుని ఇక తాయెత్తు లేక పోయినా స్వశక్తితో ఉన్న సంపదను మరింత పెంచుకోగల స్థాయికి ఎదిగాడు. పది మందిలో మంచివాడన్న పేరు తెచ్చుకోవడానికి నేర్పుగా దానిని ఉపయోగించుకున్నాడు. అందువల్ల శివయ్య, ఆ తాయెత్తును పొంద డానికి అర్హుడిగా మారాడు,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. - (కల్పితం)\n[ఆధారం: “వసుంధర” రచన]",
            "book_page_end": 24,
            "story_id": "2004_06_04",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వ్యాసం",
            "moral": "లేదు",
            "keywords": [
                "పావురాల తపాలా",
                "ఒరిస్సా",
                "శివాలయం",
                "నటరాజ",
                "చిదంబరం"
            ],
            "characters": [],
            "locations": [
                "కటక్ జిల్లా (ఒరిస్సా)",
                "చిదంబరం (తమిళనాడు)",
                "అమరనాథ్ (హిమాలయాలు)"
            ],
            "content": "**పావురాల తపాలా !**\nఒక చోటినుంచి మరోచోటికి సమాచారం చేరవేయాలంటే ప్రస్తుతం-తపాలా, టెలిఫోన్, టెలిగ్రాఫ్, ఫ్యాక్స్, ఇ-మెయిల్ అంటూ ఎన్నెన్నో అత్యాధునిక సదుపాయాలు అందుబాటులో ఉన్నాయి. అయితే, ఇవన్నీ రాకపూర్వం మనవాళ్ళు సందేశాలు పంపడానికి పావురాలను ఉపయోగించే వారని మనకు తెలుసు. అయితే, ఈ విధానం ఇప్పుడు పూర్తిగా అంతరించి కాలగర్భంలో కలిసి పోయిందా అంటే అదేంకాదు. ఒరిస్సా రాష్ట్రం కటక్ జిల్లాలోని ఒక పోలీస్ స్టేషన్లో వేలాది పావురాలు పెంచుతూ, వాటికి ఇతర పోలీస్ స్టేషన్లకు ముఖ్యంగా కొండ ప్రాంతాలకు సందేశాలను తీసుకువెళ్ళడానికి శిక్షణనిస్తున్నారు. సమాచారం ఉన్న చిన్న గొట్టాలను పావురం కాలికి కట్టి వదులుతారు. అది నిర్దిష్ట ప్రదేశానికి ఎగిరివెళ్ళి, సాయంకాలానికల్లా ప్రత్యుత్తరంతో తిరిగివస్తుంది!\n**విలక్షణమైన శివాలయం**\nసాధారణంగా శివాలయాలలో శివుణ్ణి శివలింగాకారంలో పూజించడం సంప్రదాయం. హిమాలయ ప్రాంతంలోవున్న అమరనాథ్ మంచుతో ఏర్పడే శివలింగాన్ని దర్శించడానికి నిర్దిష్టమైన మాసాలలో భక్తులు, తండోపతండాలుగా యాత్ర చేయడం మనకందరికీ తెలిసినదే. ఒకే ఒక ఆలయంలో మాత్రం T పరమశివుణ్ణి లింగాకారంలో కాకుండా నటరాజ రూపంలో ఆరాధిస్తున్నారు. అదే తమిళనాడులో వెలసిన చిదంబర నటరాజ క్షేత్రం. విలక్షణమైన ఈ ఆలయంలో పరమశివుడు పంచభూతాలలో ఒకటైన ఆకాశరూపంలో వెలిశాడని భక్తుల విశ్వాసం. భరతముని తన నాట్య శాస్త్రంలో వర్ణించిన 108 నాట్య భంగిమలలో శిల్పాలు ఉండడం ఈ ఆలయానికి ఉన్న మరొక విశిష్టత!",
            "book_page_end": 25,
            "story_id": "2004_06_05",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మన పూర్వగాథలు: పిసినారి కోరిన వరం!",
            "book_page_start": 26,
            "pdf_page_start": 26,
            "pdf_page_end": 28,
            "author": "బిందుసార్",
            "genre": "నైతిక కథ",
            "moral": "అతిలోభం తగదు, ధనాన్ని ఆధ్యాత్మిక లక్ష్యంపై ఉపయోగించాలి.",
            "keywords": [
                "లాలూసేఠ్",
                "పిసినారి",
                "పరమశివుడు",
                "పార్వతి",
                "దమ్మిడీ",
                "వారణాసి"
            ],
            "characters": [
                "లాలూసేఠ్",
                "మంగూబాయి",
                "పరమశివుడు",
                "పార్వతి"
            ],
            "locations": [
                "వారణాసి",
                "గంగానది"
            ],
            "content": "వారణాసిలో లాలూసేఠ్ అనే ఒక వడ్డీవ్యాపారి ఉండేవాడు. ధనవంతుడేగాని అతడు పరమ పిసినారి. అతడి భార్య మంగూబాయి ఎప్పుడైనా తీర్థయాత్రకు వెళదామంటే సేఠ్ మండిపడి, “పరమశివుణ్ణి అవమానిస్తావా? నీకెంత ధైర్యం. ఎక్కడెక్కడి నుంచో రోజూ వేలాది మంది భక్తులు కాశీవిశ్వనాధుణ్ణి దర్శించడానికి ఇక్కడికి వస్తూంటే, పూర్వ జన్మలలో చేసుకున్న పుణ్యం ఫలితంగా ఇక్కడే పుట్టి నివాసముంటూన్న మనకు వేరొక తీర్థయాత్ర ఎందుకే వెర్రిమొహమా? నోరు మూసు క్కూర్చో,\" అనేవాడు.\nభర్త స్వభావం తెలిసిన భార్య మరినోరెత్తలేక పోయేది.\nఇలా ఉండగా శివరాత్రి వచ్చింది. మరుసటి రోజు తెల్లవారు జామున గంగానదిలో పుణ్య స్నానం చేయడానికి భక్తులు తండోపతండాలుగా వెళుతున్నారు. దానిని చూసిన లాలూసేఠ్ భార్య, \"మనమూ వెళ్ళి గంగాస్నానం చేసివద్దాం రండి. పుణ్యప్రదమైన రోజు కదా?” అన్నది ఎంతో కుతూహలంతో.\n“అవును, పుణ్యప్రదమైన రోజే. తీర్థఘట్టానికి వెళితేచాలు. 'మీకోసం ప్రార్థిస్తాను. మంత్రాలు చదువుతాను. కాసులివ్వండి, పాపాలు తొలగించుకోండి,' అంటూ పూజారులు చుట్టుముడతారు. ఇదంతా నీకు తెలియనిది కాదుకదా?\" అన్నాడు సేఠ్ విసుగ్గా.\nఅయినా భార్య పట్టుబట్టడంతో సేర్కు బయలుదేరక తప్పలేదు. నదీ తీరంలో ఎవరూ లేని చోటికే వెళ్ళి స్నానం చేయాలని భార్య వద్ద మాటతీసుకుని మరీ బయలుదేరాడు.\nఆ సమయంలో పార్వతీ పరమేశ్వరులు అదృశ్యంగా గంగాతీరంలో సంచరించ సాగారు. ప్రజల భక్తిశ్రద్ధలను కళ్ళారా చూసిన పార్వతీదేవి పరమానందం చెందింది. \"ఈ భక్తుల కోరికను తీర్చి భగవత్ సాక్షాత్కారం కలిగించవచ్చు కదా?” అని భర్తను ప్రశ్నించింది.\nపరమశివుడు మందహాసం చేసి, “ఈ భక్తులలో ఎవరికీ భగవత్ సాక్షాత్కారం పొందాలన్న కోరిక లేదు. ఏవేవో, ప్రాపంచిక ఈప్సితాలతో ఆచారం ప్రకారం పుణ్య స్నానాలు ఆచరిస్తున్నారు, అంతే, ” అన్నాడు.\nఅప్పుడే పార్వతీమాత దృష్టి లాలూ సేఠ్ దంప తుల మీద పడింది. “అదిగో చూడు! ఆ భక్తుడు ప్రశాంతంగా ధ్యానం చేయడానికి తన భార్యను ఏకాంత ప్రదేశానికి వెంటబెట్టుకు వెళుతున్నాడు. అతడు కూడా అందరిలాంటి వాడేనంటావా?” అన్నది ఆశ్చర్యంగా.\nవెంటనే ఒక పేదపూజారి రూపంలో పరమశివుడు సేర్ను సమీపించాడు. అతన్ని చూడగానే గతుక్కు మన్న సేఠ్, “నువ్వెందుకు నాదగ్గరికి వచ్చావు? నాకు నీ సాయం ఏమీ వద్దు. నాకోసం నువ్వు ఎలాంటి మంత్రాలూ చదవనవసరం లేదు. వెంటనే ఇక్కణ్ణించి వెళ్ళిపో. అనవసరంగా నాకు కోపం తెప్పించకు,” అన్నాడు.\n“నాయనా, ఇవి చాలా శుభఘడియలు. పూజారి మంత్రాలు చదివితేనే నీకు పుణ్యం సిద్ధిస్తుంది. మంత్రాలు చదవడానికి నీ నుంచి నేను పెద్దగా ఆశించలేదు. ఆనవాయితీ కోసం ఎంతో కొంత ఇచ్చుకుంటేచాలు. నీకు పుణ్యం సిద్ధించడమే నాకు ప్రధానం,” అన్నాడు పూజారి రూపంలోవున్న శివుడు ప్రశాంతంగా.\nభార్యకూడా ప్రాథేయపడడంతో, సేఠ్, \"సరే, ఒకే ఒక దమ్మిడీ ఇస్తాను. అంతకన్నా ఎక్కువ ఆశించవద్దు,\" అన్నాడు.\n“అలాగే,” అన్నాడు పూజారి.\nలాలూసేర్సతీసమేతంగా వెళ్ళి స్నానం చేశాడు. పూజారి మంత్రాలు వల్లిస్తూదంపతులను దీవించి, దక్షిణ కోసం చేయి చాపాడు.\n“దమ్మిడీ ఇస్తానన్నానుగాని, అది ఇప్పుడే ఇస్తానన్నానా? నేను డబ్బేదీ తీసుకురాలేదు,” అన్నాడు సేఠ్.\n\"మంచిది నాయనా! నేను నీ ఇంటికి వచ్చే పుచ్చుకుంటాను,” అంటూ వాళ్ళవెంట బయలు దేరాడు. పార్వతి కూడా అదృశ్యంగా వాళ్ళను అనుసరించింది.\nఇంటిలోపలికి వెళ్ళిన సేఠ్ బట్టలు మార్చు కుని బయటకు వచ్చి, “ఇప్పుడు నా దగ్గర డబ్బులు లేవు, తరువాత రా,” అన్నాడు.\n“అలాగే!” అంటూ శివుడు అక్కడినుంచి వెళ్ళిపోయి, మరురోజు వచ్చాడు.\nసేఠ్ ఆయన్ను చూడగానే, “అరరే, కాస్త ముందు రాలేక పోయావా? ఉన్నది ఇప్పుడే వేరొకరికి ఇచ్చేశాను. రేపు రా,” అన్నాడు.\nఅలా రోజులు గడుస్తున్నాయే తప్ప సేఠ్ దమ్మిడీ ఇచ్చిన పాపాన పోలేదు. తిరిగీ తిరిగీ విసుగొచ్చి అతడే మానేస్తాడని అతడి ఆశ.\nఅయినా పూజారి వదలలేదు. అపారమైన సహ నంతో రోజూ రాసాగాడు.\nపూజారి అప్పు ఎగ్గొట్టడానికి సేఠ్ రకరకాలుగా ఆలోచించసాగాడు. ఒక రోజు పూజారి తన ఇంటికేసి రావడం దూరంనుంచే చూసిన సేఠ్, తను ఇప్పుడే చనిపోయినట్టు పూజారితో చెప్పమని భార్యను పురమాయించి, గబగాబా లోపలికి వెళ్ళి పోయాడు.\nమంగూబాయి అమిత ఆవేదన చెందింది. అయినా, పూజారి రాగానే భర్త చెప్పమన్నట్టే చెప్పింది.\n“ఎంత దారుణం జరిగిపోయింది, తల్లీ,” అని సానుభూతి కనబరచిన పూజారి, “నీ చని పోయిన భర్తకు తన అంత్యక్రియలకు ఖర్చు చేయడం కూడా నచ్చదని నీకు బాగా తెలుసు కదా? దమ్మిడీ ఖర్చులేకుండా నేనాపని పూర్తి చేసి పెడతాను. అతని ఆత్మశాంతిస్తుంది,\" అన్నాడు.\nఆ తరవాత పూజారి ఇంటిలోపలికి వెళ్ళి బిర్రబిగుసుకుపడి పోయివున్న సేర్ను, భుజాలపై కెత్తుకుని నదీతీరం కేసి నడవసాగాడు. ఏం చేయడానికీ తోచక మంగూబాయి ఆయన వెంట మౌనంగా నడవసాగింది.\nపూజారి తనను నదిలో పడవేసేలోగా ఏదైనా కొత్త ఎత్తుగడ వేయాలనుకున్న సేఠ్, ఆయన భుజంపై నుంచి కిందికి దూకి, \"మహాత్మా! తమరు పవిత్ర స్వరూపులు! లేకుంటే చచ్చిన నాకు తమ దివ్య స్పర్శతో ప్రాణాలు తిరిగి వచ్చే వేనా? కృతజ్ఞతలు,\" అన్నాడు.\nఆ మాటతో దయాసింధువైన పరమశివుడు అతడి ముందు ప్రత్యక్షమై, “నాయనా! నేనే పూజారి రూపంలో వచ్చాను. నీ ఆస్తులను రక్షించు కోవడంలో నీకున్న శ్రద్ధాసక్తులు అనుపమానం. అలాంటి శ్రద్ధాసక్తులను ఆధ్యాత్మిక లక్ష్యాన్ని అందుకోవడానికి వినియోగిస్తే నీ జన్మ ధన్యమవు తుంది. ఇప్పుడు ఏదైనా వరం కావాలంటే కోరుకో, ఇస్తాను,” అన్నాడు.\nలాలూసేఠ్ చేతులు జోడించి, \"నీకు నామీద అంతటి కరుణే గనక వుంటే, నేను నీకు బాకీపడ్డ ఆ ఒక్క దమ్మిడీ చెల్లించనవసరంలేదని చెప్పు. అదే చాలు!\" అన్నాడు.\n“తథాస్తు!\" అంటూ ఆశీర్వదించిన పరమ శివుడు మందహాసం చేస్తూ అదృశ్యంగా వున్న పార్వతి కేసి చూశాడు. ఆమె విచార వదనంతో కనిపించింది.\n“మానవులకు తమకు నిజంగా కావలసిన అసలైన జ్ఞానం ఏదో తెలుసుకునే చైతన్యం ఉదయించేంత వరకు మనం' వేచి ఉండక తప్పదు. అవసరం లేదనుకున్న వాటిని వాళ్ళకు మనం అందజేయలేము కదా?” అన్నాడు పరమశివుడు గంభీరంగా. - బిందుసార్",
            "book_page_end": 28,
            "story_id": "2004_06_06",
            "raw_genre_backup": "నైతిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "వార్తలు/వింతలు",
            "moral": "లేదు",
            "keywords": [
                "రికార్డు",
                "గిన్నిస్ బుక్",
                "శేషుబాబు",
                "రాధాకృష్ణన్",
                "దంత శక్తి"
            ],
            "characters": [
                "శేషుబాబు",
                "వి. రాధాకృష్ణన్",
                "శ్రీ మహధిర్ మహ్మద్"
            ],
            "locations": [
                "ఢిల్లీ",
                "విజయవాడ",
                "క్వాలాలంపూర్"
            ],
            "content": "**రికార్డు సృష్టించిన సమావేశం!**\nగిన్నిస్ బుక్ ఆఫ్ వరల్డ్ రికార్డ్స్, ప్రపంచ రికార్డు లను నమోదు చేస్తుందని మనకందరికీ తెలుసు. భారత దేశంలోని వ్యక్తులకూ, సంస్థలకూ మాత్రమే పరిమితమైనది లిమ్కా బుక్. గిన్నిస్ బుక్, లిమ్కా బుక్ ఈ రెండింటిలో ఏదైనా ఒకదానిలో స్థానం సంపాయించిన దాదాపు ముప్పై మంది భారతీ యులు ఇటీవల ఢిల్లీలో సమావేశమై వివిధరంగాలలో తమకున్న ప్రతిభాపాటవాలను ప్రదర్శించారు. ఈ సందర్భంగా గిన్నిస్ బుక్ ఆఫ్ రికార్డ్స్ స్థానం సంపాదించడానికి విజయవాడ నుంచి వచ్చిన శేషుబాబు 30 గం.ల 10 నిమిషాలు కదలా మెదలక నిలబడి అందరి దృష్టినీ ఆకర్షించాడు. సమావేశ కార్యక్రమాలన్నీ పూర్తయ్యేంత వరకు అతడు స్థాణువులా నిలబడే ఉన్నాడు. ఈ సమావేశాన్ని ఏర్పాటు చేసిన 'భారత్ గౌరవ్' కార్యకర్తలు, “శారీరక మానసిక శక్తి సామర్థ్యాల పరిమితులను అధిగమించి చూపే వీళ్ళ ప్రదర్శనలను\" చూడడం జీవితకాలంలో ఒక్కసారే లభించే అరుదైన అద్భుత అవకాశం అన్నారు.\n**దంత శక్తి!**\nవి. రాధాకృష్ణన్ అనే మలేసియా భారతీయుడు ఒక్కొక్కటి 260 టన్నుల బరువున్న నాలుగు రైలు పెట్టెలను తన పళ్ళతో 4 మీ. (15 అడుగుల) దూరం లాగాడు. క్వాలాలం పూర్లో జరిగిన ఈ దంతబల ప్రదర్శనను తిలకించడానికి అప్పటి ప్రధాన మంత్రి శ్రీ మహధిర్ మహ్మద్ పాటు పలువురు ప్రముఖులు హాజరయ్యారు. 37 సం. యువకుడైన వి. రాధాకృష్ణన్ తన పేరును గిన్నిస్ బుక్ ఆఫ్ రికార్డ్స్ చూసుకోవడానికి ఉవ్విళ్ళూరుతున్నాడు.",
            "book_page_end": 29,
            "story_id": "2004_06_07",
            "raw_genre_backup": "వార్తలు/వింతలు",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "కథల పోటీ",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "ఆహ్వానం",
            "moral": "లేదు",
            "keywords": [
                "కథల పోటీ",
                "ఆహ్వానం",
                "పూజారి",
                "గ్రామస్తులు",
                "దురాశ"
            ],
            "characters": [
                "పూజారి",
                "గ్రామ ప్రజలు"
            ],
            "locations": [
                "మండ్రపురి",
                "చంద్రపురి"
            ],
            "content": "సమర్పించవలసిన కథలు: 100-150 మాటల్లో కథ ముగించాలి.\n**కథాంశాలు:**\nమండ్రపురి గ్రామ ప్రజలు ఒక గుడిని నిర్మించి, నిత్య పూజల కోసం ఒక పూజారిని నియమించారు.\nపూజారి దురాశాపరుడు. చంద్రపురి గ్రామ ప్రజలు దేవుడికి అమిథమైన భక్తి అని పూజారి గ్రహించాడు. వాళ్ళ భక్తిని అడ్డపెట్టుకుని, వాళ్ళనుంచి తమ కథలను వాటిని రాబట్టు కోవాలని పథకం వేశాడు. ఒకరోజు పూజారి గుడిలో దీపం పెట్టి, పూజ చేయడానికి రాత్రపు వచ్చింది. కాగా ఎంతలో ఏమితో తెలుసుకొనలని గ్రామస్తులు కొందరు పూజారి దగ్గరకి వెళ్ళారు.\n\"రాత్రి దేవుడు నా కలలో కనిపించి, 'నా పూజారిని నువ్వు ఘోరానందం కలిగించి, 'దీటైయిన నా భక్తుడు మీలో ఒకరు దూరపాడు ఉండిరా' అని ఆజ్ఞాపించాడు. కాబట్టి దేవుడి భక్తి తప్పు, పరమంత అయిన రెం డూ, తా వార మారి, అ ని ఏ ఆలోచించి దానికి ఏదై తే జరి తప్పు, ఆ దేవు కు. డ. అ గుత్తమైన ప నుంచి దూర దూ పడినవారిలో నేనై తే నే ఆప వాడు. డు దేవు మీద వులకు వారిని శాపాలు గ్రామస్తులు ఒక అంటే శాపాలు మంచిది. అనుకోన ఇంట్లో వారిని ఎలాంటి నా నిర్ణయించే శాపాలు కు ఏమితో కనుకొ కు. పావురులను పాడు దేవ కు అయితే మీ అను వారు. వస్తు వులను నియమించగలరా \" అని అ డి గాడు పూ జారి.\nగ్రామస్తులు తీసుకున్న నిర్ణయం ఏమిటి? పూజారి జితుకు పోయి, వెలు వుల శాపాలు కలుకోకుండా ఉండగ లగ రని నిర్ణయించారు.\nపూజారిని నియమించారు.",
            "book_page_end": 30,
            "story_id": "2004_06_08",
            "raw_genre_backup": "ఆహ్వానం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "జీ- మేన్ సాహసకృత్యాలు... 31",
            "book_page_start": 31,
            "pdf_page_start": 31,
            "pdf_page_end": 42,
            "author": "చందమామ బృందం",
            "genre": "సైన్స్ ఫిక్షన్/సాహసం",
            "moral": "చెడుపై పోరాటం చేయాలి.",
            "keywords": [
                "జీ-మేన్",
                "టెరోలీన్",
                "సూర్యరాజ్",
                "ఛైల్డ్లోట్రోన్స్",
                "యాతన ద్వీపం"
            ],
            "characters": [
                "మేజర్ సూర్యరాజ్ (జీ-మేన్)",
                "టెరోలీన్ (మాస్టర్ ఆఫ్ డార్క్నెస్)",
                "గోళం"
            ],
            "locations": [
                "టి-టవర్",
                "యాతన ద్వీపం",
                "ఇండియన్ ఓషన్",
                "పడమటి కనుమలు"
            ],
            "content": "బాగా డబ్బున్న, శక్తివంతుడైన టెరోలీన్. నేర భయవిహ్వలిత విశాల సామ్రజ్యానికి అధిపతి. చట్టానికి కట్టుబడినట్టుగా చెలామణీ అవుతూ పిల్లల్ని అపహరించి వాళ్ళ జీవాధార శక్తిని శాశ్వతమైన యవ్వనాన్ని పొందేందుకు వినియోగించడం కోసం చూస్తున్నాడు. \nటెరోలీన్ నియంత్రణ కింద తరిఫీదైన ఆగంతకులు. అంగరక్షకులు, రోబోమెన్ ఉన్నారు. \nటెరోలీన్, యవ్వనాన్ని పొందేందుకు కొందరి పిల్లల్ని చేరదీయాలని నిర్ణయించుకుంటాడు. \nఇక టెరోలీన్ సృష్టిస్తాడు 'ఛైల్డ్లోట్రోన్స్' పిల్లల శక్తిని పీల్చేసి, ఆ శక్తిని టెరోలీనికి అందిచే మహాయంత్రం అది. అది అతడిని యవ్వనంతో ఉంచేందుకూ తోడ్పడుతుంది. \nటెరోలీన్ తన రహస్య ఆశ్రమంలో ఉన్నాడు. అద్దంలో తన వయసు పెరుగుతున్నట్టు గమనిస్తాడు. \n(టెరోలీన్ కోపంతో అద్దాన్ని పగలగొట్టి, ఆ నెగటివ్ శక్తిని పీల్చుకుంటాడు) \nశాశ్వతంగా నిలిచే యవ్వనం ఇక నాది. తెలివితక్కువ అద్దం. \n\"నా ఛైల్డ్లోట్రోన్ని శక్తితో నింపేందుకు నాకు పిల్లలు కావాలి. అక్కడ అలా చూస్తూ నిలబడకు, వెళ్లే!\" \nపడమటి కనుమల్లో ఒకచోట, పిల్లలు స్కూల్ పిక్నిక్లోకి వెడుతున్నారు. ఒక బస్సు హిల్ స్టేషన్ ఖండాలా వైపు మలుపు తిరుగుతోంది. \nహఠాత్తుగా భూకంపం వచ్చినట్లు లేదా కొండ విరిగి పడినట్లు అనిపించడంతో, బస్సు డ్రైవర్ అధీనం తప్పింది. \nఒక హెలీకాప్టర్, శక్తి గల ఎలక్ట్రోమేగ్నెట్స్ సహాయంతో ఆ బస్సును రోడ్డు పైనుంచి పైకి ఎత్తేసింది. \nచైల్డ్లోట్రోన్, వచ్చేస్తున్నాం! \nఆ హెలీకాప్టర్, పిల్లలున్న ఆ బస్సుని ఇండియన్ ఓషన్లో రహస్య ద్వీపానికి తరలిస్తుంది. \nఈ పిల్లల్ని మళ్లీ బతికివగా చూడగలుగుతామా? జీ-మేస్ వాళ్లని కాపాడగలుగుతాడా? ఇక రెండవ భాగం కోసం ఎదురుచూడండి.",
            "book_page_end": 42,
            "story_id": "2004_06_09",
            "raw_genre_backup": "సైన్స్ ఫిక్షన్/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "బాటసారులు",
            "book_page_start": 43,
            "pdf_page_start": 43,
            "pdf_page_end": 45,
            "author": "జి. సి. జీవి",
            "genre": "నైతిక కథ",
            "moral": "అధికారులు మరియు ప్రజలు ధర్మబద్ధంగా ఉంటేనే రాజ్యంలో సక్రమ పాలన సాగుతుంది.",
            "keywords": [
                "రవితేజవర్మ",
                "రాజేంద్రపురి",
                "అవినీతి",
                "మారువేషం",
                "సాధువు"
            ],
            "characters": [
                "సునందుడు",
                "ఆనందుడు",
                "సాధువు",
                "రవితేజవర్మ (యువరాజు)"
            ],
            "locations": [
                "రాజేంద్రపురి",
                "రాఘవేంద్రపురం",
                "సత్రం"
            ],
            "content": "రాజేంద్రపురి రాజ్య సరిహద్దుల్లో పాడుపడిన సత్రం ఒకటి ఉండేది. ఒకరాత్రి వర్షానికి జడిసి నలుగురు బాటసారులు ఆ సత్రంలో తలదాచుకున్నారు. వారిలో ఇద్దరు యువ కులు, తెల్లటి గడ్డంతో ఒక వృద్ధ సాధువు, దేశదిమ్మరిలావున్న ఒక మధ్య వయస్కుడు ఉన్నారు.\nనిద్ర పట్టని కారణంగా యువకులిద్దరూ ఏవో మాట్లాడుకోసాగారు. సాధువు వెలు పలికి చూస్తూ, ఏవో తత్వాలు మననం చేసు కుంటున్నాడు. దేశదిమ్మరి గోడకు ఆనుకుని కాళ్ళు బార్లా చాపి కునుకుతీయసాగాడు.\nయువకులిద్దరూ పరస్పరం పేర్లు అడిగి తెలుసుకున్నారు. ఒకడి పేరు సునందుడు. రెండవ యువకుడు ఆనందుడు.\n“నీది ఏ ఊరు? ఏ పని మీద బయలు దేరావు?” అని అడిగాడు సునందుడు.\n“పొరుగు రాజ్యమైన రాఘవేంద్రపురం మాది. కష్టపడి చదువుకున్నాను. కాని మా రాజ్యంలో చిన్న ఉద్యోగం కూడా దొరకలేదు. రాజ్యాధికారులు, వారి బంధు మిత్రుల ప్రాపకం ఉన్నవారికే మంచి ఉద్యోగాలు లభిస్తున్నాయి. లేదా చిన్న ఉద్యోగాలకు కూడా పెద్దమొత్తంలో ముడుపులు చెల్లించు కోవాలి. నా దగ్గర ఆ డబ్బులేదు. ఇక్కడ రాజేంద్రపురిలో అర్హతలకు తగిన ఉద్యోగాలు లభిస్తాయని తెలిసి ఇంతదూరం వచ్చాను. సంస్కృతాంధ్రాలే కాక, గణితశాస్త్రంలో కూడా నాకు మంచి ప్రావీణ్యం ఉంది. రాజధాని విద్యాలయంలో ఏదైనా ఉపాధ్యాయుడి ఉద్యోగం దొరుకుతుందన్న ఆశతో వచ్చాను,” అని చెప్పిన ఆనందుడు, “అది సరేగాని, నీ సంగతి ఏమిటో చెప్పు, వింటాను,” అన్నాడు.\nఅందుకు సునందుడు పేలవంగా నవ్వి, “దూరపు కొండలు నునుపు అన్నట్టుగా వుంది మన పరిస్థితి. మాది రాజేంద్రపురి. నువ్వు మీ రాజ్యంలో ఉందని ఏకరువు పెట్టిన పరిస్థితులే మారాజ్యంలోనూ రాజ్యమేలుతు న్నాయి. కత్తియుద్ధంలోనూ, గుర్రపు స్వారీ లోనూ నాకు మంచి ప్రావీణ్యం ఉంది. అయినా సైనిక శిబిరంలో చిన్న సిపాయిగా కూడా నన్ను చేర్చుకోలేదు. పలుకుబడిగాని, లంచం ఇచ్చుకునే స్తోమతగాని నాకు లేకపోవడమే అందుక్కారణం. మీ రాజ్యం గురించి ప్రశం సలు విని నీలాగే నేనూ రాఘవేంద్రపురం వెళ్ళాలని బయలుదేరాను. ఇప్పుడు చూడ బోతే మనమిద్దరం ఎవరో చెప్పుకున్న మాటలు విని మోసపోయినట్లనిపిస్తున్నది,\" అన్నాడు గాఢంగా నిట్టూరుస్తూ.\n\"అసలు ఈ అసత్యప్రచారం మన రాజ్యాల్లో ఎందుకు జరుగుతున్నదో, ఎవరు చేస్తున్నారు తెలియడం లేదు,\" అన్నాడు ఆనందుడు విరక్తిగా.\nఅంతవరకు వాళ్ళ మాటలు విన్న వృద్ధ సన్యాసి, “ఆ సంగతి నేను చెబుతాను, వింటారా?\" అన్నాడు.\nఇద్దరు యువకులూ ఆయనకేసి ఆసక్తిగా చూశారు.\n“నాయనలారా, నేను చాలా రాజ్యాలు తిరి గాను. చాలా చోట్ల మీరు చెప్పుకున్న అవినీతి, అన్యాయం నిండివుండడం కూడా గమనిం చాను. సక్రమ పరిపాలన, ప్రజాసంక్షేమం అన్నవి ఒక్కరాజువల్ల సాధ్యమయ్యేవి కావు. మంత్రులు, సేనాధిపతులు, కోశాధికారులు మొదలైన ఉన్నతాధికారుల సహకారం లేనిదే రాజు ఎంతటి గొప్పవాడైనా ఏమీ చేయలేడు. పైగా, ప్రభువులను సంతోషపరచి వారిమెప్పు పొందడానికీ, తమ స్వప్రయోజనాలు గడుపు కోవడానికీ, ఇరుగుపొరుగు రాజులు తమ రాజ్యం మీదికి దండెత్తి రాకుండా ఉండ డానికీ స్వార్థపరులైన అధికారులు, తమ రాజ్యంలో సక్రమ పాలన సాగుతోందనీ, ఎటువంటి కొరతా లేకుండా ప్రజలందరూ సుఖ సంతోషాలతో సుభిక్షంగా ఉన్నారనీ అబద్ధవు ప్రచారాలు కొనసాగిస్తున్నారు,” అంటూ మందహాసం చేశాడు సాధువు.\nఆ మాటలు విన్న ఇద్దరు యువకులూ, “ఈ దుస్థితి మారడానికి మార్గమే లేదా?\" అని అడిగారు ఒక్కసారిగా.\n“ఉంది. పూర్వకాలంలో ప్రజాక్షేమమే పరమార్థంగా భావించిన రాజులు, తరచూ మారువేషాలతో దేశసంచారం చేస్తూ, ప్రజల సమస్యలను ప్రత్యక్షంగా తెలుసుకుని, వాటి పరిష్కారానికి తగిన చర్యలు తీసుకునేవారు. కాని ఇప్పుడా పద్దతి అంతరించిపోయింది. అందుకే స్వార్థపరుల ఆట సాగుతోంది. ఆ కాలంలో రాజులు నిర్వహించిన కర్తవ్యాన్ని ఇప్పుడు మీలాంటి యువకులే నిర్వర్తించాలి. ప్రజలను కూడగట్టుకుని, పాలకుల దగ్గరికి స్వయంగా వెళ్ళి మీ సమస్యలనూ, రాజ్యంలో నెలకొన్న పరిస్థితులనూ తెలియజేయండి. ప్రభువు మంచివాడయితే, పరిస్థితులను చక్కబెట్టగలడు,” అన్నాడు సాధువు.\nఅంతవరకు గోడకు చేరగిలబడి కునుకు పాట్లు పడుతూన్న దేశదిమ్మరి చటుక్కున లేచి ఆ ముగ్గురి మధ్యకు వచ్చి కూర్చుంటూ, “అయ్యలారా. మీ మాటలన్నీ విన్నాను. త్వరలోనే పరిస్థితులు చక్కబడడానికి తగిన చర్యలు తీసుకుంటాను,\" అని మొదటి యువకుడితో, “సునందా, నీకు తగిన మంచి ఉద్యోగం మన రాజేంద్రపురిలోనే లభించేలా ఏర్పాటుచేస్తాను. అలాగే ఆనందుడికి రాఘవేద్రపురంలోనే అతని అర్హతకు తగ్గ ఉద్యోగం లభించేలా ప్రయత్నం చేస్తాను. ఆ రాజు నాకు మంచి మిత్రుడు,\" అన్నాడు.\nఆ మాటలు విన్న యువకులిద్దరూ హేళ నగా నవ్వుతూ, “ఇంతకూ, తమరెవరో సెల విచ్చారు కారు, మహానుభావా,” అన్నారు.\nదానికి దేశదిమ్మరి చిన్నగా నవ్వుతూ లేచి నిలబడి, “నేను రాజేంద్రపురి యువరాజు రవితేజవర్మను. నాకు త్వరలో పట్టాభిషేకం జరగనున్నది. సింహాసనం అధిష్ఠించే ముందు, రాజ్యంలోని స్థితిగతులను ప్రత్యక్షంగా చూసి తెలుసుకోవడానికి మారువేషంలో ఇలా దేశ దిమ్మరిలా సంచరిస్తున్నాను,” అంటూ తల పాగానూ, గుబురు గడ్డం, మీసాలనూ తీసి పక్కన పెట్టాడు.\nయువకులు ఆనందాశ్చర్యాలతో యువ రాజుకు చేతులు జోడించారు.\nయువరాజు సాధువుకేసి తిరిగి, నమస్క రిస్తూ, “రాజ్యంలో అవినీతి పెరిగిపోకుండా ఉండాలంటే రాజు ఒక్కడు మంచిగా ఉంటే మాత్రమే చాలదు. అధికారులు కూడా ధర్మ బద్ధులై ఉండాలనీ, ప్రజలు అప్రమత్తులై ఉండాలనీ, ప్రజల స్థితిగతులను తెలుసు కోవడానికి రాజు నిరంతరం ప్రయత్నిస్తూ ఉండాలనీ తమరు సూచించిన సలహాలకు సర్వదా కృతజ్ఞుణ్ణి. రాజధానిలో జరుగనున్న నాపట్టాభిషేక మహోత్సవానికి విచ్చేసి, నన్ను ఆశీర్వదించండి,” అన్నాడు.\nసాధువు మందహాసంతో అంగీకార సూచ కంగా తల పంకిస్తూ, యువరాజును ప్రేమతో ఆశీర్వదించాడు.",
            "book_page_end": 45,
            "story_id": "2004_06_10",
            "raw_genre_backup": "నైతిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "లంచగొండి (బే.క)",
            "book_page_start": 46,
            "pdf_page_start": 46,
            "pdf_page_end": 48,
            "author": "చందమామ బృందం",
            "genre": "జాతక కథ",
            "moral": "దురాశ మరియు లంచగొండితనం నష్టాలను కలిగిస్తాయి, నిజాయితీ, వివేకం విలువైనవి.",
            "keywords": [
                "బోధిసత్వుడు",
                "కాశీరాజు",
                "క్రయాధికారి",
                "లంచం",
                "గుర్రాలు"
            ],
            "characters": [
                "బ్రహ్మదత్తుడు",
                "బోధిసత్వుడు",
                "క్రయాధికారి",
                "అశ్వవర్తకుడు"
            ],
            "locations": [
                "కాశీ రాజ్యం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో, బోధిసత్వుడు ఆయన వద్ద క్రయా ధికారిగా వుండేవాడు. క్రయాధికారి అంటే రాజ్యానికి అవసరం అయిన వస్తు, వాహనా ల్లాంటివి నాణ్యం చేయటంలోనూ, వాటి విలువ కట్టటంలోనూ నేర్పుగలవాడన్నమాట.\nబోధిసత్వుడు, కాశీరాజ్యానికి కావలసిన ఏనుగులనూ గుర్రాలనూ,వెండి బంగారాలనూ పరీక్ష చేసి, విలువకట్టి, తన అంచనా ప్రకారం, ఆ జంతువులనూ, వస్తువులనూ తెచ్చిన యజ మానులకు డబ్బు చెల్లించుతూండేవాడు.\nరాజు బ్రహ్మదత్తుడు పరమలోభి. ఈ క్రయాధికారి కొనే ప్రతి వస్తువుకూ ఎక్కువ ధర చెల్లిస్తున్నాడని కొందరంటున్నారు. ఇది నిజమే అయుండాలి. ఇలా అయితే, త్వర లోనే నా రాజ్యం దివాలా ఎత్తుతుంది!\nరాజు ఒకనాడు ఇలా ఆలోచిస్తూ, ఉద్యానం వైపు కిటికీరెక్కలు తెరిచాడు. అక్కడ ఎండలో ఎంతో శ్రమిస్తూ చెట్లకు నీళ్ళు పోస్తున్నవా డొకడు ఆయన కంటబడ్డాడు. వెంటనే ఆయ నకు, \"ఆహా, వీడెంత నమ్మకస్థుడు కాక పోతే, ఇలా ఎండలో శ్రమపడతాడు!\" అన్న ఆలోచన వచ్చింది.\nఆ మర్నాడే రాజు తోటపని చేసేవాణ్ణి, బోధి సత్వుడి స్థానంలో క్రయాధికారిగా నియమిం చాడు. ఈ కొత్తవాడు తన బుద్ధికుశలత వల్ల వస్తువులు క్రయం చేయటంలో యుక్తి చేసి, తనకు లాభసాటిగా వ్యవహరిస్తాడని రాజు ఆశ. కాని ఈ కొత్తక్రయాధికారి దురాశాపరు డేతప్ప, వివేకం గలవాడు కాదు. అతడికి వస్తు తత్వం గాని, నాణ్యం గాని, దాని విలువ గాని ఏమాత్రమూ తెలియదు. అందుచేత ఏను గులూ, గుర్రాలూ, వస్తు సామగ్రీ బేరం చేయవలసి వస్తే, తన బుద్ధికి ఏమితోస్తే అది అడగటమే తప్ప, ఒక సరిఅయిన పద్ధతీ, అంచనా వుండేది కాదు. ఆ కారణంగా వస్తు వులు అమ్మకానికి తెచ్చే వర్తకులకు తరచు నష్టం కలుగుతూండేది. తమ వస్తువులు కొనేది రాజుగారి క్రయాధికారి గనక, నష్టం కలిగినా మారుమాట్లాడలేక వర్తకులు, ఇచ్చిందేదో పుచ్చుకుని ఇళ్ళకు పోయేవాళ్ళు.\nఒక రోజున ఉత్తర దేశం నుంచి, ఒక అశ్వ వర్తకుడు, ఐదువందల మేలుజాతి గుర్రా లను తీసుకుని కాశీరాజు వద్దకు వచ్చాడు.\nక్రయాధికారి వచ్చి ఐదువందల గుర్రాలనూ పరీక్షించి, “ఎంత ఆలోచించినా వీటి విలువ ఒక కుంచెడు బియ్యం కన్న ఎక్కువ కాదని పిస్తున్నది. వీటి యజమానికి కుంచెడు బియ్యం ఇచ్చి గుర్రాలను శాలలో కట్టి వెయ్యండి,\" అని ఉత్తరువులు జారీ చేశాడు.\nఅశ్వవర్తకుడు సరాసరి రాజుగారి పూర్వపు క్రయాధికారి అయిన బోధిసత్వుడి దగ్గిరకు పోయి, తనకు జరిగిన అన్యాయం గురించి చెప్పుకున్నాడు.\nబోధిసత్వుడు అంతా విని, \"అయ్యా, ఒక పని చెయ్యి. ఈ కొత్త క్రయాధికారిని తృప్తి పరిచేందుకు, ముందుగా అతడికి లంచం డబ్బులు ఇచ్చి, తరవాత ఇలా అడుగు: 'నా గుర్రాలకు తమరు కట్టిన కుంచెడు బియ్యం విలువ న్యాయంగానే ఉన్నది. అయితే ఈ కుంచెడు బియ్యానికి విలువ ఎంతో తమరు సభలో రాజుగారి ఎదట చెప్పగలరా?' ఇందుకు క్రయాధికారి అంగీకరిస్తే అతణ్ణి రేపు రాజు గారి దగ్గిరకు తీసుకుపో, ఆ సమయంలో నేను అక్కడ వుండి, నీకు న్యాయం జరిగేలా చూస్తాను,” అన్నాడు.\nబోధిసత్వుడు చెప్పినట్టుగా ఆ అశ్వవర్త కుడు అప్పటికప్పుడే క్రయాధికారి దగ్గరకు బయలుదేరి వెళ్ళి, అతడికి లంచంగా కొంత డబ్బిచ్చి, బోధిసత్వుడు అడగమన్న విధంగా అడిగాడు.\nక్రయాధికారి పరమానంద పడిపోతూ, “దానిదేముంది! ఈ కుంచెడు బియ్యం విలువ చెప్పటం ఏమంత కష్టం కాదు. రేపు సభలో రాజుగారికి ఆ సంగతి చెప్పి, ఆయన చేత సరే అనిపిస్తాను,\" అన్నాడు.\nమర్నాడు రాజసభ కిటకిటలాడుతున్నది.\nరాజుగారి అనుమతి పొంది బోధిసత్వుడు కూడా వచ్చాడు.\nనష్టపోయిన అశ్వవర్తకుడు రాజుతో, \"ప్రభూ, తమ కొత్త క్రయాధికారి, నా ఐదు వందల గుర్రాలకూ కుంచెడు బియ్యం విలువ కట్టటం బాగానే వున్నది. ఇందులో నా కొక చిన్న సందేహం కలుగుతున్నది. ఆ కుంచెడు బియ్యానికీ విలువ ఎంత?” అన్నాడు.\nఆ క్షణంవరకూ రాజుకు ఈ విషయంగా జరిగినదేమిటో అసలు తెలియదు. ఆయన ఆశ్చర్యపోతూ, కొత్త క్రయాధికారిని, \"ఐదు వందల గుర్రాల విలువ ఎంత కట్టావు?” అని అడిగాడు.\n\"కుంచెడు బియ్యం, ప్రభూ!\" అన్నాడు విక్రయాధికారి తొణకకుండా.\n“అలాగా! ఐదువందల గుర్రాల విలువ కుంచెడు బియ్యం అయితే, ఆ కుంచెడు బియ్యం విలువ ఎంత?\" అన్నాడు రాజు.\nకొత్త క్రయాధికారి తడువుకోకుండా, \"కుంచెడు బియ్యం విలువ మరెంతో కాదు, ప్రభూ! కాశీరాజ్యమూ, ఇరుగు పొరుగు సామంత రాజ్యాలూ కలిపితే, ఎంత విలువ వుంటుందో, అంత!\" అన్నాడు.\nవిడ్డూరమైన ఈ జవాబు విని, మంత్రులూ, సభలోని రాజోద్యోగులూ, పురప్రముఖులూ అవహేళన చేస్తూ చప్పట్లుకొడుతూ రాజు సభలోవున్న సంగతే మరిచి, పొట్టలు చెక్కల య్యేలా నవ్వటం ప్రారంభించారు.\nవాళ్ళల్లో ఒక ప్రముఖుడు లేచి, కొత్త క్రయాధికారితో, “ఇంత కాలంగా రాజ్యాలకు విలువ కట్టటం అసాధ్యం అనుకుంటూ వచ్చాం. కాని, కాశీరాజ్యమంతా కలిసి కుంచెడు బియ్యం విలువ చేస్తుందని, నీ వల్ల ఇప్పుడే తెలుసుకున్నాం. ఆహా, నీ తెలివి తేటలు అద్భుతం. ఎంత గొప్ప వివేకవి!\" అంటూ గేలిచేశాడు.\nఅప్పుడు బోధిసత్వుడు సభ ముందుకు వచ్చి, “ఈ క్రయాధికారి చెప్పినది పరమసత్యం, అందులో విడ్డూరం ఏమీ లేదు. అతణ్ణి చూసి నవ్వకుడి ఐదు మందల గుర్రాలూ, ఒకకుంచెడు బియ్యం విలువ అన్నాడు. ఒక కుంచెడు బియ్యం విలువ కాశీరాజ్యమూ, సామంత రాజ్యాలూ కలిపినంత అని చెప్పాడు. దీన్ని బట్టి, ఆ ఐదువందల గుర్రాల విలువ, కాశీ రాజ్యమూ, సామంత రాజ్యాలూ కలిపినంత అని అర్థమవుతున్నది. ఇందువల్ల క్రయాధి కారి గుర్రాలకు కట్టిన విలువ చాలా న్యాయంగా కనబడుతున్నది,” అన్నాడు.\nబోధిసత్వుడి మాటలకు అందరూ ఆశ్చర్య పోయారు. విచారించగా జరిగినదంతా తెలియవచ్చింది. అప్పుడు కాశీరాజు తన పొర బాటు గ్రహించి, లంచగొండి క్రయాధికారిని పదవి నుంచి తొలగించి, తిరిగి బోధిసత్వుణ్ణి ఆ పదవిలో నియమించాడు.",
            "book_page_end": 48,
            "story_id": "2004_06_11",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 11,
        "author_counts": {
            "చందమామ బృందం": 8,
            "వసుంధర": 1,
            "బిందుసార్": 1,
            "జి. సి. జీవి": 1
        },
        "genre_counts": {
            "హాస్యం": 1,
            "సాంఘిక కథ": 1,
            "ఫాంటసీ": 1,
            "బేతాళ కథ": 1,
            "వ్యాసం": 1,
            "నైతిక కథ": 2,
            "వార్తలు/వింతలు": 1,
            "ఆహ్వానం": 1,
            "సైన్స్ ఫిక్షన్/సాహసం": 1,
            "జాతక కథ": 1
        }
    }
}