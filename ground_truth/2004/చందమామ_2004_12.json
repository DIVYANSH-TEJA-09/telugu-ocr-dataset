{
    "book_id": "చందమామ_2004_12",
    "stories": [
        {
            "title": "జీవితానికి పునాది!",
            "book_page_start": 7,
            "pdf_page_start": 7,
            "pdf_page_end": 7,
            "author": "సంపాదకుడు : విశ్వం",
            "genre": "సంపాదకీయం",
            "moral": "విద్య జీవితానికి పునాదివంటిది. బాలబాలికలందరూ బడికి రావాలి.",
            "keywords": [
                "అంతర్జాతీయ దినోత్సవాలు",
                "విద్య",
                "సంఘ సంక్షేమం",
                "కృషి",
                "పునాది"
            ],
            "characters": [],
            "locations": [],
            "content": "డిసెంబర్ నెలలో ప్రపంచ ఎయిడ్స్ దినం, బానిసత్వ నిర్మూలన దినం, వికలాంగుల దినం, మానవహక్కుల దినోత్సవం, అంతర్జాతీయ ప్రవాసుల దినం అంటూ పలు అంతర్జాతీయ దినోత్సవాలను జరుపుకుంటున్నాం.\n\nమానవ హక్కులను కాపాడడం; ప్రతి ఒక్కరూ తమ కనీస అవసరాలు సమకూర్చుకుంటూ, సగౌరవంగా జీవించడానికి అనువైన పరిస్థితులను కల్పించడంతో పాటు, తమ వాళ్ళందరూ ప్రశాంతంగా జీవిస్తున్నారన్న విశ్వాసాన్ని అందరిలో కల్గించడమే ఈ దినోత్సవాల ఉమ్మడి లక్ష్యం!\n\nఅలాంటి ఆదర్శ పరిస్థితులు హఠాత్తుగా పుట్టుకురావన్న సంగతి అందరికీ తెలిసినదే. అందుకు ఎంతో పాటు పడాలి. సంఘ సంక్షేమ శాఖల ద్వారా ప్రభుత్వాలు చేపట్టే సంక్షేమ పథకాలు విజయవంతం కావాలంటే - స్వచ్ఛంద సేవా సంస్థలు, మానవతా దృక్పథం కల వ్యక్తులు కలిసికట్టుగా కృషి చేయాలి.\n\nఇలాంటి సంస్థలు - వివిధ కారణాలవల్ల బడికి వెళ్ళలేని పసిపిల్లలకు ప్రాథమిక విద్యను నేర్పే పథకంతోనే తమ సేవాకార్యక్రమాలను ప్రారంభిస్తున్నాయి. అలాంటి పిల్లలకు విద్యనం దివ్వగలిగితే సగం సమస్య పరిష్కారమయినట్టే. ఎందుకంటే ఏది సాధించాలన్నా విద్య చాలా అవసరం. విద్య జీవితానికి పునాదివంటిది.\n\nబాలబాలికలకు విద్యనేర్పడం చాలా నిరాడంబరంగా ప్రారంభించి, ఈ దిశలో త్వరిత పురోగతిని సాధించిన సంస్థలు మనదేశంలో చాలా ఉన్నాయి. సరికొత్త బోధనా పద్ధతులను అనుసరించడమే ఈ విజయానికి ముఖ్యకారణం.\n\nసంవత్సరం ముగుస్తూన్న ఈ తరుణంలో బాలబాలికలందరూ బడికి రావాలనీ, బాగా చదువుకోవాలనీ మనసారా కోరుకుందాం. అది సాకారం కావడానికి మనవంతు కృషిచేద్దాం.",
            "book_page_end": 7,
            "story_id": "2004_12_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "రాజబంధు దుఃఖం",
            "book_page_start": 8,
            "pdf_page_start": 8,
            "pdf_page_end": 12,
            "author": "జొన్నలగడ్డ రామలక్ష్మి",
            "genre": "కల్పిత కథ",
            "moral": "మంచి పాలకుడు ప్రజల కష్టాలను కేవలం సానుభూతితో కాక, వివేకంతో, పరిష్కరించే మార్గాలను అన్వేషించాలి. భావోద్వేగాల కంటే సమర్థవంతమైన పాలన ముఖ్యం.",
            "keywords": [
                "పాలన",
                "అవినీతి",
                "పేరుప్రతిష్ఠలు",
                "మారువేషం",
                "నగర పాలకుడు"
            ],
            "characters": [
                "హేమశంకరుడు",
                "రాజు",
                "రాణి",
                "రాజబంధు",
                "రాణిబంధు",
                "మంత్రులు"
            ],
            "locations": [
                "ఆదర్శపురం",
                "రాజధాని"
            ],
            "content": "ఒకానొకప్పుడు విశాలదేశంలో, రాజధానికి ఇరవై ఆమడల దూరంలో వున్న మహానగరం ఆదర్శపురంగా విలసిల్లుతూండేది. దేశమం తటా కరువొచ్చినా, మహానగరం మాత్రం సుభిక్షంగా వుండేది. అక్కడి భూములు సారవంతమైనవని కొందరంటారు. అక్కడి పౌరులు ఉత్తములని కొందరంటారు. అయితే, నగర సౌభాగ్యానికి కారణం మహా నగరానికి పాలకుడైన హేమశంకరుడని అందరూ అంటారు.\n\nహేమశంకరుడు సకల శాస్త్రాలూ చది వాడు. ఏ ఆర్భాటాలూ లేకుండా జీవించడం అతడికి ఇష్టం. తనకోసమని వున్న రాజభవ నంలో కాక, నగర పౌరుల మధ్య ఒక చిన్న ఇంట్లో తన కుటుంబంతో వుండేవాడు. రాజ భవనంలో నగర పాలనకు సంబంధించిన వ్యవహారాలు చూడడానికి పగలు మాత్రమే గడిపేవాడు. సామాన్యులతో సామాన్యుడిలా కలిసిపోయి వారి సమస్యలను తెలుసుకుని తగిన విధంగా పరిష్కరించేవాడు.\n\nనగరంలో అందరూ హేమశంకరుడంటే ఇష్టపడేవారు - ఒక్క రాజబంధు తప్ప. రాజబంధు పేరుకు తగ్గట్లే, రాజుగారికి దూరపు బంధువు. అతడు మహానగరంలోనే పుట్టిపెరిగాడు. వారసత్వంగా వచ్చిన ఆస్తితోనే కూర్చుని తిన్నా తరతరాలు గడిచిపోతుంది. ఎంత ఆస్తివున్నా వైభవం పెరుగుతుందే తప్ప, పేరు ప్రతిష్ఠలలో వెనుకబడేవున్నానని అతడు తరచుగా బాధపడుతూండేవాడు.\n\nరాజబంధు భార్య రాణిబంధు. ఆమె రాణిగారికి దూరపు బంధువు. ఒక రోజున ఆ భార్యా భర్తలిద్దరూ కలిసి పేరుప్రతిష్ఠల గురించి మాట్లాడుకున్నారు. పేరుప్రతిష్ఠల కోసం ఏం చేయాలా అని చాలాసేపు ఆలో చించారు.\n\n“దానధర్మాలకు పేరుపొందిన శిబి, యయాతి, బలిలాంటివాళ్ళందరూ కూడా చక్రవర్తులే! దానగుణంలో తనకు తనేసాటి అని పేరు పొందిన కర్ణుడు కూడా అంగరాజు అయినాకే చెప్పుకోతగ్గ గుర్తింపు పొందాడు. అంటే-పేరుప్రతిష్ఠలకు పదవి అవసరం ఎంతైనా వుంది!” అన్నాడు రాజబంధు, భార్యతో.\n\nరాణిబంధు కొద్దిసేపు ఆలోచించి, “పదవి లేనప్పుడు రానిపేరు పదవిరాగానే ఎందుకు వస్తుంది? పదవి లేకుండా పేరు సంపా దించినవారు మాత్రం లేరా?” అన్నది.\n\nఅందుకు రాజబంధు నవ్వి, “స్వయం ప్రతిభవున్న మహానుభావులకు, ఏ పదవీ లేకున్నా పేరు వస్తుంది. మనకు స్వయం ప్రతిభవుందికానీ, మనం మహానుభావులం కాదు. మనవంటి వారికి పేరు రావాలంటే పదవివుండాలి. కాబట్టి మనమిద్దరం వెళ్ళి రాజునూ, రాణినీ కలుసుకుని మహానగర పాలకుడిగా నన్ను నియమించమని కోరాలి. వాళ్ళు మన కోరికను కాదనరనే నా నమ్మకం,\" అన్నాడు.\n\nరాణిబంధు సరేనన్నది. అప్పుడా దంపతు లిద్దరూ రాజధానికి వెళ్ళి రాజునూ, రాణినీ కలుసుకుని, తమ కోరిక గురించి చెప్పారు.\n\nఇది విన్న రాజు ఆలోచనలో పడి, \"నిన్ను మహానగరానికి పాలకుడిగా చేయడానికి నాకేమీ అభ్యంతరంలేదు. అయితే, మహా నగరం ఆదర్శపురంగా వర్థిల్లుతున్నది. అందు క్కారణం, ఇప్పటి నగర పాలకుడు హేమ శంకరుడని అంతా అంటున్నారు. అతణ్ణి పదివిలోంచి తప్పించడం న్యాయం కాదు కదా!” అన్నాడు రాజబంధుతో.\n\nదానికి రాజబంధు, “ప్రభూ! మహానగరం సుభిక్షంగా వుండడానికి కారణం, ఆ నగర పౌరుల సమిష్టి కృషి. అది తెలియక అంతా హేమశంకరుణ్ణిపొగుడుతున్నారు. ఆ పొగడ్తలు ఏ దశకు చేరుకున్నాయంటే-హేమశంకరుడే విశాలదేశపు రాజైతే బాగుండునని, ఇప్పటికే కొందరంటున్నారు. అతడి పేరుప్రతిష్ఠలను అదుపు చెయ్యకపోతే, మీ సింహాసనానికే ముప్పు రాగలదు,\" అంటూ రాజును హెచ్చ రించాడు.\n\nరాజుకు హేమశంకరుడివల్ల తన సింహాస నానికి ముప్పురాగలదన్న అనుమానం అంత వరకూ లేదు. రాజబంధు మాటలాయనను కలవరపర్చాయి. రాణి కూడా రాజబంధు మాటల ప్రభావంలో వుండడంవల్ల, “హేమ శంకరుణ్ణి పదవినుంచి తప్పించడం అన్ని విధాలా శ్రేయస్కరం,” అన్నది.\n\nఆలోచించగా, ఆలోచించగా రాజుకూ, రాణికీ ఒక ఉపాయం తట్టింది. వారు వెంటనే ఒక దూతను మహానగరానికి పంపారు. ఆ దూత, హేమశంకరుడితో, \"మీ పాలనలో మహానగరం ఎంతో పురోభివృద్ధిని సాధిం చింది. దేశం కూడా అలాంటి పురోభివృద్ధి సాధించడానికి, మన రాజుగారు మీ సాయం కోరుతున్నారు. మీరు రాజుగారికి సలహా దారుగా వుండాలి. మీ స్థానంలో ఇక్కడ రాజ బంధు నగరపాలకుడుగా వుంటాడు,\" అని చెప్పాడు.\n\nఈ విధంగా రాజబంధు మహానగరానికి పాలకుడయ్యాడు. అతడు తన చుట్టూ తిరుగుతూ పొగడ్తలతో ముంచెత్తే వాళ్ళను \"చేరదీస్తూ, తన గురించి గొప్పగా ప్రచారం చేయించసాగాడు. దానివల్ల రాజబంధుకు గతంలో ఎరుగని పేరుప్రతిష్ఠలు వచ్చాయి.\n\nఇక, హేమశంకరుడు రాజధాని చేరాడు. అనేక విషయాల్లో రాజు, ఆయన సలహాలు తీసుకుని అమలు చేశాడు. ఆ కారణంగా, విశాల దేశం మరింత సుభిక్షమూ, సుసంప న్నమూ అయింది.\n\nఅలా రెండు సంవత్సరాలు గడిచాక, ఒక చిత్రం జరిగింది. అంతవరకూ ఎంతో సుభి క్షంగా వున్న మహానగరంలో కరువొచ్చింది. తిండి సంగతి సరే, త్రాగడానికి నీళ్ళు కూడా లేక జనం ఇబ్బంది పడుతూంటే, విషయ మేమిటో ఆరా తీయడానికి రాజు, హేమ శంకరుణ్ణి అక్కడికి పంపాడు.\n\nఅప్పుడు మంత్రులు, రాజుతో, “ఇప్పుడు దేశమంతా సుభిక్షంగా వున్నప్పటికీ, మహా నగరంలో కరువొచ్చింది. హేమశంకరుడు మహానగరాన్ని పాలించే కాలంలో అక్కడ బాగుంది. అతడిక్కడ మనకు సలహాలిస్తే దేశమే బాగుంది. అతడు లేకపోవడం వల్ల మహానగరం పాడైంది. మహానగరానికి అప కారం జరక్కుండా, దేశానికి ఉపకారం జరిగే ఏర్పాటేదో తమరు చేయాలి,” అని చెప్పారు.\n\nరాజు తల అడ్డంగా వూపి, “మీ ఆలోచ నల్లో ఎక్కడో లోపముంది. హేమశంకరుడివల్ల దేశానికి మేలు జరిగితే మహానగరం కూడా దేశంలో భాగమేకదా! మరి మహానగరాని కెందుకు మేలుజరగలేదు?\" అని ప్రశ్నించాడు.\n\nదీనికి మంత్రులు వెంటనే, “ఈ ప్రశ్నకు సమాధానం మహానగర పాలకుడు రాజబంధు చెప్పాలి. అతడు తమరి ఆదేశాలను సక్ర మంగా పాలించాడో లేదో తెలుసుకోవాలి,” అన్నారు.\n\nరాజుకు, మంత్రుల సూచనలో నిజ మున్నదనిపించింది. ఆయన వెంటనే మహా నగరానికి ప్రయాణంకట్టాడు. అక్కడికి చేరు కున్నాక ఆయనకు ఎంతో బాధనిపించింది. ఒకప్పుడు భూతలస్వర్గమని అనిపించేలా వుండే ఆ నగరం, ఇప్పుడు పాడుపడింది. పేదలకు ఉపాధిలేదు. కలిగిన వారికి దొంగల భయం. అందరికీ విషరోగాల భయం. అయితే రాజు నగరం ప్రవేశించగానే ఆయననూ, రాజబంధునూ పొగుడుతూ హర్షధ్వానాలు వినిపించాయి.\n\nరాజభవనం చేరుకున్నాక రాజును, రాజ బంధు, హేమశంకరుడు కలుసుకున్నారు. హేమశంకరుడు, రాజుతో, “ప్రభూ! కొద్ది కాలంగా పాలనాయంత్రాంగంలో అవినీతి పరులు చేరారు. అందువల్లనే మహానగరానికి ఇలాంటి దుస్థితి పట్టింది. నాకు రెండు మాసాల పాటు తిరిగి నగరాన్ని అప్పగిస్తే, ఈ నగరానికి ఎప్పటి శోభ రాగలదు,” అన్నాడు.\n\nరాజబంధు తన మాటగా, \"ప్రభూ! రోజు లన్నీ ఒకేలావుండవు. నగర దుస్థితికి అవినీతి పరులు కారణం కాదు; దురదృష్టం, విధిలీల! నాకు రెండే రెండు మాసాలు గడువివ్వండి నగరానికి పూర్వశోభ తేగలను,” అన్నాడు.\n\nరాజు, రాజబంధు వంక అదోలా చూసి, హేమశంకరుడితో, “నేను రాజబంధు మాట నమ్మాలా, నీ మాటలు నమ్మాలా?” అన్నాడు.\n\nదానికి హేమశంకరుడు వినయంగా, \"ప్రభూ! రాజుబంధు అసత్యం చెప్పడం లేదు. కానీ నేను అప్పట్లో ప్రజల మధ్య నివ సించేవాణ్ణి. ఈయన రాజభవనంలో వుంటు న్నాడు. ప్రజలునాతో చెప్పుకున్నట్లు అన్ని విషయాలూ, ఈయనకు చెప్పరు. అందు వల్ల చాలా విషయాలు రాజబంధుకు తెలిసే అవకాశం లేదు,” అన్నాడు.\n\nరాజబంధు దీనికి ఒప్పుకోక, \"ప్రభూ! నాకూ, ప్రజలకూ మధ్య దూరం లేదని ఋజువు చేయడానికి ఒక్కటే మార్గం. మనం నగరంలోని అన్ని తరహా మనుషులనూ చూసి వద్దాం,” అన్నాడు.\n\nరాజు కొంచెంసేపు ఆలోచించి, “అలాగే! మారువేషంలో ముందు నీతో వస్తాను. ఆ తర్వాత, హేమశంకరుడితో వెళతాను,” అన్నాడు.\n\nఆ ప్రకారం మారువేషంలో రాజూ, రాజ బంధూ నగరంలోకి బయల్దేరారు. వాళ్ళు ముందుగా ఒక ధనికుడి ఇంటికి వెళ్ళారు. ఆయన ఇంట్లో దొంగతనం జరిగి లక్షవర హాలు పోయాయి. ఆయన కొడుకును దుండగులు ఉత్తపుణ్యాన ఎడాపెడా కొడితే మంచం పట్టాడు. ఇది చెపుతూ ధనికుడూ, ఆయన ముగ్గురు సోదరులూ రాజబంధు చేతులు పట్టుకుని భోరుమన్నారు. రాజ బంధు ఆ ఇంట్లో ఆడవారిని కూడా పలక రించి తనూ భోరున ఏడ్చాడు.\n\nఆ ఇంటి నుంచి బయటికి రాగానే రాజ బంధు, రాజుతో, “చూశారా, ప్రభూ! నేనంటే ప్రజలకు ఎంతటి ఆదరణా, గౌరవమో. నేను వాళ్ళతో మాట్లాడుతూ దుఃఖం ఆపుకోలేక పోయాను. ఆలోచించండి, ప్రజలకు నేనెంత దగ్గిరివాణ్ణా!” అన్నాడు ఉత్సాహంగా.\n\nఆ తర్వాతవాళ్ళు, మరిద్దరు ధనికులనూ, నలుగురు మధ్యతరగతి కుటుంబీకులనూ, అయిదుగురు పేదలనూ కలిసిమాట్లాడారు. అన్నిచోట్లా అలాగే జరిగింది.\n\nసాయంత్రం రాజు తిరిగి మారువేషంలో హేమశంకరుడితో కలిసి నగరంలోని మరొక ప్రాంతానికి వెళ్ళాడు. అక్కడా అన్ని వర్గాల ప్రజల స్థితీ దయనీయంగానే వున్నది. హేమ శంకరుడు మాత్రం వాళ్ళను ఆప్యాయంగా పలకరించి, వాళ్ళ బాధల గురించి శ్రద్ధగా విని, మరింత వివరణకోసం ఏవేవో ప్రశ్నలు అడిగాడు.\n\nరాజభవనానికి తిరిగి వచ్చాక రాజు, హేమ శంకరుడితో, \"నగర వాసుల పరిస్థితి చాలా దారుణంగా వున్నది. వారిని చూడగానే రాజ బంధు నిలువునా భోరుమంటూ ఏడ్చాడు. కానీ నీకు ఏమాత్రం దుఃఖం కలిగినట్టులేదు,” అన్నాడు.\n\nదీనికి హేమశంకరుడాశ్చర్యపడి, “ప్రభూ! నాకూ దుఃఖం కలిగింది, కానీ అతికష్టం మీద ఆపుకున్నాను. మనం పాలకులం! ఏ సంద ర్భంలో అయినా సరే, ప్రజల ఎదుట అర్భ కుల్లాగా కళ్ళనీళ్ళు పెట్టుకోవడం, మన స్థాయిని కించపరుచుకోవడమే అవుతుంది గదా! నేను ప్రజలను ప్రశ్నించి గ్రహించిన దేమంటే, పాలనాయంత్రాంగం అవినీతి పాలయిందని. ఆ విషయం మీరూ విన్నారు కదా. దీనికి మనం పరిష్కార మార్గం ఆలో చించాలి,” అన్నాడు.\n\nహేమశంకరుడి జవాబువిన్న రాజు ఎక్కువ ఆలోచించలేదు. ఆయన వెంటనే హేమ శంకరుణ్ణి మహానగర పాలకుడుగా నియ మించి, రాజబంధును తనకు సలహాదారుగా వెంటబెట్టుకుని రాజధానికి తిరిగివెళ్ళాడు.",
            "book_page_end": 12,
            "story_id": "2004_12_02",
            "raw_genre_backup": "కల్పిత కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు",
            "book_page_start": 14,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ, ధారావాహిక కథ",
            "moral": "శత్రువులను ఓడించడానికి ధైర్యం, సాహసం, తెలివైన వ్యూహాలు అవసరం.",
            "keywords": [
                "మాంత్రికుడు",
                "మాయామర్కటం",
                "కాళీవర్మ",
                "దుర్ముఖుడు",
                "నాగమల్లు"
            ],
            "characters": [
                "భల్లూక మాంత్రికుడు",
                "కాళీవర్మ",
                "తలారి భల్లూకుడు",
                "నాగమల్లు",
                "ఉగ్రదండుడు",
                "జీవగుప్తుడు",
                "దుర్ముఖుడు",
                "సూర్యభూపతి"
            ],
            "locations": [
                "కోట",
                "అరణ్యం"
            ],
            "content": "[భల్లూక మాంత్రికుడూ, కాళీవర్మా మాయామర్కటాన్ని తరుముతూ కోట దగ్గిరకు వచ్చారు. కోటలోపల జరుగుతున్న యుద్ధాన్ని గురించి తలారి భల్లూకుడు వాళ్ళకు చెప్పాడు. జితకేతుడి మంత్రి జీవగుప్తుడు అక్కడికి వచ్చి, ఒక సైనికుణ్ణి కాళీవర్మ దగ్గిరకు పంపాడు. దొంగ నాగమల్లూ, అతడి అనుచరులూ కోటద్వారాలకు నిప్పుపెట్టారు. భగ్గుమని మంటలు లేచాయి. -తరవాత]\n\nకోట ద్వారాలు ఉవ్వెత్తున లేచిన మంటల్లో కాలి, కూలిపోవటం చూస్తూనే తలారి భల్లూ కుడు పరుగున పోయి మొండి తొండపు ఏనుగు నెక్కి, “కాళీవర్మదొరా! ఇక మనం కోటలో ప్రవేశిద్దాం. అక్కడ మనకు మర్కట రూపంలో వచ్చినవాడు దొరక్కపోడు,\" అని మండుతున్న కట్టెలు చేత బట్టి గంతులు వేస్తున్న ఆటవికుడితో, “ఒరే, ఆటవికసేవకా! ఏనుగును కోటలోకి నడుపు,” అన్నాడు.\n\nఆటవికుడు మండుతున్న కట్టెను దూరంగా విసిరివేసి దొంగల నాయకుడు నాగమల్లును హెచ్చరించి, “ఇదె వచ్చె, భల్లూ కయ్యా!\" అంటూ ఏనుగు కేసి బయలు దేరబోయేంతలో, నాగమల్లు అతణ్ణి ఆపి, \"ఇక్కడ నాకూ, నా తోటి వాళ్ళిద్దరికీ ఏం పని? ఇదంతా ఏదో మాంత్రికుల మధ్య తగూలాటగా వున్నది. మా దారిన మేం అరణ్యానికి పోయి, మా వృత్తేదో మేం తిరిగి ప్రారంభిస్తాం,” అన్నాడు.\n\nకోటద్వారాలను సమీపిస్తూ ఆ మాటలు విన్నకాళీవర్మ కోపంగా నాగమల్లు మీదికి కత్తి దూసి, “ఒరే, నీ దారులుకొట్టుకు బతికే బుద్ధి పోనిచ్చావు కాదు. మాటుపెట్టి, నిరా యుధులైన ప్రయాణీకుల్ని దోచుకోవటం తప్ప, ఎదిరించి నిలబడి శత్రువులతో పోరాడే ధైర్యసాహసాలు నీకు లేవా?\" అన్నాడు.\n\nదొంగ నాగమల్లు అందరి కేసీ ఓమారు ఈసడిస్తున్నట్టు చూసి, \"పుట్టుదొంగనైన నాకు శత్రువు లెవరు? మిత్రులెవరు? బతుకు తెరువుకు ఇంత ధనం ఎవరిదగ్గిర దొరికేలా వుంటే, వాళ్ళను దోచుకుంటాను. ఇప్పుడు కోటలో దుర్ముఖ రాజు గెలిచినా లేక అతడి పాత సామంతుడు సూర్యభూపతి గెలిచినా, నాకు ఒరిగేదేమిటి?” అన్నాడు.\n\nనాగమల్లు తమ పక్షాన వుండేందుకు జీతం డబ్బులకోసం ఇలా డొంక తిరుగుడుగా అడుగుతున్నాడని గ్రహించిన భల్లూకమాంత్రి కుడు కత్తితో అతడి భుజాన్నితాకి, \"ఒరే, నాగమల్లూ! ఇది అంతగా మంత్రశక్తులు లేని కత్తి అయిపోయిందిగాని, ఇదే మంత్ర దండం అయివుంటే నిన్ను, ఈ క్షణాన గుంట నక్కగా మార్చి వుండేవాణ్ణి. రాజు దుర్ముఖుడు కాక ఇప్పుడు ఎవరు గెలిచినా, నిన్ను అర ణ్యంలో క్రూరమృగం కింద వేటాడేస్తారు. ఆ సంగతి గ్రహించలేవా?” అన్నాడు.\n\nఆ మరుక్షణం నాగమల్లుకు తాను రాజు దుర్ముఖుడి పక్షానవుండటం మేలనిపించింది. వాడు తన అనుచరులిద్దరి కేసీ తిరిగి, “ఒరే, ఈనాటితో మనకు చెట్టూ చేమలూ పట్టుకు తిరిగే బాధ తప్పింది. దుర్ముఖరాజు పక్షాన చేరి శత్రుసంహారం చేశామంటే, ఆయన మనకు సైన్యంలో పెద్ద జీతం మీద పదవు లివ్వకపోడు,” అన్నాడు.\n\nతమ నాయకుడు ఇలా అనగానే దొంగ లిద్దరూ కత్తులు పైకెత్తి, \"దుర్ముఖ మహా రాజుకూ, జై!\" అంటూ ఒకసారి కేకపెట్టి, మండుతున్న కోటద్వారపు కొయ్య ముక్కల్ని కత్తులతో పక్కలకు నెట్టుతూ, లోపలికి పోయేందుకు దారి చేయసాగారు.\n\nభల్లూక మాంత్రికుడూ, కాళీవర్మాతమ వాహనాలెక్కి, తలారి భల్లూకుడూ వాళ్ళతో, “మనమంతా కలిసి పదిమందికి మించిలేము. మనం ముఖ్యంగా చేయవలసింది మాయా మర్కట రూపంలో వున్నవాడి నుంచి మంత్ర దండాన్ని లాక్కోవటం, తరవాత దుర్ముఖరాజు ప్రాణాలు కాపాడటం. అందుకు మీలో ప్రతి ఒక్కరూ మంచిసాహసం, తెగింపూ చూప వలసి వుంటుంది,\" అన్నారు.\n\nఅందరూ ఆయుధాలెత్తి, “కాళీవర్మకూ, జై!” అంటూ కేక పెట్టారు.\n\nకాళీవర్మ గుర్రం మీద ముందుండి కోట లోపలికి దారితీస్తూ, చప్పున ఏదో గుర్తు వచ్చిన వాడిలా గుర్రాన్ని వెనక్కు తిప్పి, “ఆ ఉగ్ర దండుడనే రాక్షసుడెక్కడ?” అన్నాడు.\n\nఆ సమయంలో ఉగ్రదండుడు ఒక ఏనుగుతొండం పట్టుకుని వెంట నడుపుతూ, దూరంగా నిలబడివున్న రాజు జితకేతుడి మంత్రి జీవగుప్తుడి కేసి పోతున్నాడు. అది చూస్తూనే కాళీవర్మ ఆశ్చర్యపడిపోతూ, భల్లూక మాంత్రికుడితో, “గురూ, చూడగా ఈ రాక్షసుడూ మన శత్రువైన జితకేతుడి పక్షాన చేరేందుకు పోతున్నట్టున్నది,” అన్నాడు.\n\n“అలా అయుండదు. వాడికి నాతో ఏదో పనివున్నట్టు తెలిసింది. వెంటనే పోయి మంచి మాటలతో సంగతేమిటో తెలుసుకో,” అన్నాడు భల్లూక మాంత్రికుడు.\n\nఈ మాటలు వింటూనే తలారి భల్లూ కుడు, మరొక ఏనుగుమీదవున్న దుర్ముఖుడి అంగరక్షకులతో, “ఒరే, అంగరక్షక భటు లారా! ఆ రాక్షసుడు కాళీవర్మదొర మీద తిరగ బడతాడేమో, ఎందుకైనా మంచిది, మనం ఏనుగులతో ఆయన వెన్నుకాస్తూపోదాం,” అంటూ ఆటవికుడిని ఆజ్ఞాపించి, ఏను గును కాళీవర్మ గుర్రం వెనకగా నడిపించాడు.\n\nగుర్రం మీద కాళీవర్మా, ఏనుగుల మీద తలారిభల్లూకుడూ, అంగరక్షకులూ తనకేసి రావటం చూస్తూనే రాక్షసుడు ఉగ్రదండుడు ఒక క్షణకాలం ఆశ్చర్యపోయి, ఎందుకైనా మంచిదన్నట్టుగా రాతిగదను కుడిచేత్తో పైకెత్తి పట్టుకుని, ఏనుగును తొండం పట్టుకుని లాగి, వాళ్ళ కేసి తిప్పి, నిలబడ్డాడు.\n\nకాలయాపన చేశారు. త్వరగా కోటలోకి జొరబడి రాజు దుర్ముఖుణ్ణి రక్షించటంతో పాటు, ఆ మాయామర్కటం నుంచి మంత్ర దండాన్ని కూడా సంపాయించండి,\" అన్నాడు.\n\n“ఆ పనే చేయబోతున్నాం. మరి, ఈ ఏనుగును వెంటబెట్టుకుని నీ ప్రయాణం ఎక్కడికి?” అని అడిగాడు కాళీవర్మ.\n\nరాక్షసుడు ఉగ్రదండుడు రాతిగదను జీవగుప్తుడూ వాళ్ళ కేసి ఊపుతూ, \"ఆ మంత్రీ, అతడి వెంటవున్న సైనికులూ కోట లోపల మిమ్మల్ని వెనకపాటుగావచ్చి హతం చేయకుండా, వాళ్ళ దారిని అడ్డుతున్నాను,” అన్నాడు విసుగ్గా.\n\nఆ మాటలతో తృప్తిపడి కాళీవర్మ, తలారి భల్లూకుడూ వాళ్ళతో తిరిగి కోట ద్వారం దగ్గిరకు వచ్చాడు. తరవాత అందరూ భీక రంగా అరుస్తూ కోటలో ప్రవేశించారు. రెండు ఏనుగుల మీద కత్తులూ, గండ్రగొడ్డలీ పట్టిన వాళ్ళూ; గుర్రం మీద కాళీవర్మా, ఎనుబోతు మీద భల్లూక మాంత్రికుడూ, వాళ్ళ వెనకగా నానా హంగామా చేస్తూ దొంగనాగమల్లూ, అతడి అనుచరులూ లోపలికి రావటం చూస్తూనే అంతవరకూ సామంతుడి పక్షాన, రాజు దుర్ముఖుడి సైనికులతో పోరాడుతున్న వాళ్ళు భయకంపితులై పోయి, “సూర్య భూపతి మహారాజా! భల్లూక మాంత్రికుడు ఏనుగుల మందతో వస్తున్నాడు. పారిపోవటం క్షేమం!” అంటూ కేకలు పెట్టారు.\n\nఆ వెంటనే ఒక చిన్న కట్టడం వెనక నుంచి సామంతు సూర్యభూపతి గుర్రం మీద, నెత్తు రోడుతున్న కత్తితో చప్పున ముందుకు వచ్చి, “ఒరే, మీరు భయపడకండి! దుర్ముఖుడి పక్షం చేరిన వాళ్ళనందర్నీ దాదాపు హత మార్చాం. ఈ భల్లూక మాంత్రికుడు మనను ఏం చేయగలడు? మర్కట రూపంలో మన పక్షాన వున్నవాడు, భల్లూకమాంత్రికుణ్ణి మించిన మంత్రశక్తులున్నవాడు,” అంటూ కేకపెట్టాడు.\n\nసామంతుణ్ణి చూస్తూనే కాళీవర్మ గట్టిగా పళ్ళు కొరికి, \"ఒరే, సామంతూ! కోతుల సాయంతో యుద్ధాలు గెలవాలని చూస్తు న్నావా? రాజు దుర్ముఖు డెక్కడ?” అన్నాడు.\n\nఅంతలో కట్టడం పిట్ట గోడమీదికి మాయా మర్కటం ఛెంగుమని దూకుతూ కిచ కిచ మంటూ అరిచింది. అందరూ తలలెత్తి దాని కేసి చూశారు. మర్కటం కుడిచేతిలో మంత్ర దండం వున్నది. అది తన ఎడమచేతిలో ఒక తలను జుట్టు పట్టుకుని వేలాడిస్తూ, “ఓయ్, కాళీవర్మా! రాజు దుర్ముఖుడు ఎక్కడున్నాడని అడిగావుకదా? ఇదుగో, అతడి తెగిన తల! మొండెం ఎక్కడున్నదో నువ్వు వెతికి కను క్కునేలోపల, నీ తల కూడా ఇలాగే రాజు సూర్యభూపతి కత్తి దెబ్బకు తెగి నేలపడు తుంది,” అన్నది.\n\nఆ వెంటనే భల్లూకమాంత్రికుడు కత్తి దూసి, ఎనుబోతు వాహనాన్ని ముందుకు నడుపుతూ, “ఒరే, మర్కట రూపంలో వున్న దుష్టుడా, భ్రాంతిమతీ! నా మంత్ర దండాన్ని దొంగిలించగలిగానని సంతోషించకు, ఈ ఖడ్గం దానికేమి తీసిపోదు. నీ గురువు తాంత్రిక విథ్యామిశ్రుడు కూడా, ఆ బ్రహ్మ పుత్రానదీ ప్రాంతాలు వదిలి, ఈ అరణ్య ప్రదేశాలు పట్టుకు తిరుగుతున్నాడా?\" అన్నాడు.\n\nఆ మాటలకు మాయామర్కటం హేళ నగా కీచుమంటూ పెద్దగా అరిచి, “ఏయ్, భల్లూక మాంత్రికా! నా గురువు ఎక్కడ వున్నదీ, నీ మంత్రశక్తితో ఏ అంజనమో వేసి తెలుసుకోలేవా?” అన్నాడు.\n\nభల్లూక మాంత్రికుడు పట్టరాని కోపంతో కసిగా పళ్ళుకొరికి, “శిష్యా, కాళీవర్మా! తలారి భల్లూకా! ఈ కోట ద్వారం దగ్గిర సరిఅయిన కాపుపెట్టండి. ఈ మాయామర్కటుడినీ, సామంతుణ్ణి ప్రాణాలతో పట్టుకుని చిత్రవధ చేస్తాను,” అన్నాడు.\n\nమాంత్రికుడు మాట ముగించేలోపలే తలారిభల్లూకుడి ఏనుగుమీదవున్న ఆట వికుడు వదిలినబాణం రివ్వుమంటూ పోయి, మాయామర్కటం తెగిన తలను పట్టుకుని వున్న చేతికి తగిలింది. బాణం దెబ్బ తింటూనే మర్కటం బాధతో పెద్దగా అరవటంతోపాటు, దాని చేతిలో వున్న శిరస్సు జారి అంత ఎత్తు నుంచి దభీమంటూ కిందపడింది.\n\nశిరస్సు నేలపడగానే మరొక ఏనుగు మీదవున్న రాజు దుర్ముఖుడి అంగరక్షకు లిద్దరూ కిందికి దూకి, పరుగునపోయి శిరస్సు కేసి చూస్తూనే, “ఇది దుర్ముఖ మహారాజు తల కాదు. ఆ మాయకోతి మనను మోసం చేయ చూసింది,” అన్నారు.\n\nఆ వెంటనే తలారిభల్లూకుడు, “దిరిశె నవన, భైరవా!” అంటూ కేక పెట్టి, గండ్ర గొడ్డలి పైకెత్తి, “ఒరే, ఆటవికసేవకా! మాయా మర్కటాన్ని కొట్టి అద్భుతమైన పని చేశావు. ఆ దుర్ముఖ రాజు కోసం మనం కోట అంతా గాలించ బోతున్నాం,” అంటూ ఏనుగు తల మీద గొడ్డలిపిడితో గట్టిగా పొడిచాడు.\n\nఏనుగు పెద్దగా ఘీంకరిస్తూ కదిలింది. ఈ లోపల మాయామర్కటం పిట్టగోడ మీది నుంచి కనబడకుండా పోవటంతో, కాళీవర్మ, భల్లూక మాంత్రికుడితో, \"గురూ, ముందు మనం సామంతుణ్ణి, వాడి సైనికులనూ తరిమికొట్టాలి. రాజు దుర్ముఖుడు ఈ కోటలో ఏదో ఒక ప్రాంతాన ప్రాణాలతో వున్నాడనే నా నమ్మకం,” అన్నాడు.\n\n“భల్లూకపాదగురో!” అంటూ భల్లూక మాంత్రికుడు కత్తి పైకెత్తి, “ఒరే, రాజు దుర్ముఖుడి పక్షాన నిలబడే సైనికులంతామా వెంట రండి. ఎదురు తిరిగిన వాళ్ళను నా కత్తికి బలి చేస్తాను,” అంటూ కేక పెట్టాడు.\n\nఅక్కడా, ఇక్కడా దాగివున్న రాజు దుర్ము ఖుడి సైనికులు బిలబిలమంటూ మాంత్రి కుడున్న చోటుకు పరిగెత్తుకుంటూ వచ్చి, \"అయ్యా, రాజుగారు శత్రుబలానికి జంకి సభామంటపంలోని సింహాసనం వున్న గదిలో దాగి వున్నారు,” అని చెప్పారు.\n\n“అయితే ముందుండి దారి తీయండి. మీ కొచ్చిన ప్రాణ భయం ఏమీ లేదు,\" అన్నాడు కాళీవర్మ.\n\nకాళీవర్మా, భల్లూకమాంత్రికుడూ సభా మంటపానికి వెళ్ళే దారిలో ఒక్కగా నొక్క శత్రువైనా కంటబడలేదు. వాళ్ళు కోటలో మరొక భాగానచేరి సామంతుడూ, మాయా మర్కటాలతో ఇప్పుడేమి చేయటమా అని ఆలోచిస్తున్నారు.\n\nకాళీవర్మా, మాంత్రికుడూ సభామంట పాన్ని సమీపిస్తున్నంతలో తలారిభల్లూకుడు ఏనుగు మీద అక్కడికి వచ్చాడు. వెంటనే మంటపంలో సింహాసనం వున్న గది తలు పులు బార్లా తెరుచుకున్నవి. రాజు దుర్ము ఖుడు సింహాసనం మీద కూర్చుని వున్నాడు.\n\nకాళీవర్మతోపాటు అందరూ ఆశ్చర్యపోయి చూసేంతలో రాజు దుర్ముఖుడు చేయెత్తి, \"తలారి భల్లూకా! తిరిగి కొద్ది సేపైనా సింహా సనం మీద కూర్చోవాలనే, నా కోర్కె తీరింది. ఇప్పుడు నిరభ్యంతరంగా నా తల నరికి, నీ గురువుకు సమర్పించుకో!” అన్నాడు.\n\nఆ వెంటనే తలారిభల్లూకుడు ఉత్సా హంగా ఒక కేక పెట్టి, గండ్రగొడ్డలి పైకెత్తి, ఏనుగు మీది నుంచి సభామంటపంలోకి ఎగిరిదూకాడు. (ఇంకావుంది)",
            "book_page_end": 19,
            "story_id": "2004_12_03",
            "raw_genre_backup": "ఫాంటసీ, ధారావాహిక కథ",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "చంద్రన్న ఋణం",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "ప్రేమ గొప్పది, కానీ కుటుంబాన్ని, బాధ్యతలను సక్రమంగా నిర్వహించే సామాన్యుడి ప్రేమ ఎంతో గొప్పది.",
            "keywords": [
                "బేతాళుడు",
                "విక్రమార్కుడు",
                "ప్రేమ",
                "కుటుంబ బాధ్యతలు",
                "సోమరితనం"
            ],
            "characters": [
                "విక్రమార్కుడు",
                "బేతాళుడు",
                "శ్వేతాస్యుడు",
                "భాగ్యనాధుడు",
                "చంద్రన్న",
                "మనోహరి",
                "వీరన్న"
            ],
            "locations": [
                "శ్మశానం",
                "జనకపురం",
                "కొండగుహ",
                "భూలోకం"
            ],
            "content": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్నిదించి భుజానవేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \"రాజా, ఎనో శ్రమలకోర్చి చేస్తున్న ప్రయత్నం, ప్రతి ఒక్కసారీ భంగ పడుతున్నా సడలని నీ పట్టుదలా, ఓర్పూ నన్ను ఆశ్చర్యపరుస్తున్నవి. అనాలోచింతగా గానీ లేక జాలికొద్దీ గానీ, ఏ అనర్హుడికైనా మేలు చేయద లచావేమో నాకు తెలియదు. యుక్తా యుక్తాలు తరచి చూడకుండా ఎవ రికీ వాగ్దానాలు చేయకూడదు; అందు వల్ల కొన్ని చిక్కులను కొని తెచ్చు కోవడం అవుతుంది. ఉదాహరణగా నీకు చంద్రన్న అనేవాడి కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\n\nశ్వేతాస్యుడనే గంధర్వరాజు వద్ద పనిచేసే భాగ్యనాధుడనే గంధర్వుడు సుప్రియ అనే అప్సరసను ప్రేమించాడు. ఆమె అతడికి ఒక అందమైన దంతపు పెట్టెనిచ్చి, “దీన్ని శ్వేతా స్యుడి కోశాగారంలోని విలువైన రాళ్ళతో నింపి నాకు తెచ్చియిస్తే, నేను నిన్ను పెళ్ళిచేసు కుంటాను,” అన్నది.\n\nభాగ్యనాధుడు, శ్వేతాస్యుడికి విషయం చెబితే, ఆయన కాసేపాలోచించి, “నేను నిన్ను నా కోశాగారంలోని విలువైన రాళ్ళతో కొడుతూంటాను. ఎన్ని రాళ్ళ దెబ్బలు తిన గలిగితే అవన్నీ నీవి,” అన్నాడు.\n\nభాగ్యనాధుడు సరేన్నాడు కానీ మొదటి దెబ్బకే బాధ భరించలేక ఇక చాలన్నాడు. అప్పుడు శ్వేతాస్యుడు నవ్వి, “నా సంపదను సులభంగా సామాన్యులపాలు చేయలేను. నీ ప్రేమ గొప్పదైతే, నేను తప్పక సాయపడి వుండేవాణ్ణి. నువ్విక సుప్రియను మరిచి పోవడం మంచిది,\" అన్నాడు.\n\n\"నువ్వు నన్ను మోసం చేశావు. నా ప్రేమను పరీక్షించే పద్ధతి ఇదికాదు. నీ రాళ్ళు చేసే గాయాలను నేనే కాదు, ఏ ప్రేమికుడూ భరించలేడు,” అన్నాడు భాగ్యనాధుడు ఎంతో బాధగా.\n\nశ్వేతాస్యుడికి కోపం వచ్చింది. ఆయన వెంటనే, “నీలో తప్పుంచుకుని, నన్ను మోస గాడినన్నావు. నేను నీ పెట్టెను విలువైన రాళ్ళతో నింపి యిస్తాను. దాన్ని వదిలించు కునేదాకా నీకీ లోకంలో స్థానం లేదు. అసలైన ప్రేమికుడు కనిపించే వరకూ, నీకీ పెట్టె నుంచి విముక్తి వుండదు!” అంటూ భాగ్య నాధుణ్ణి శపించాడు.\n\nభాగ్యనాధుడాయన కాళ్ళ మీదపడి, “ఈ శాపాన్ని నేను భరించలేను. నాకు విముక్తి మార్గం చెప్పు,” అని వేడుకున్నాడు.\n\nశ్వేతాస్యుడతడి మీద జాలిపడి, \"భూలోకం ప్రేమమయం. అక్కడికి వెళితే, నీకు శాప విముక్తి కలిగించగల గొప్ప ప్రేమికులు తొందరగా తటస్థపడతారు,\" అని చెప్పాడు.\n\nభాగ్యనాధుడు పెట్టెతో సహా భూలోకానికి వచ్చి, బైరాగి వేషంలో అసలైన ప్రేమికుడి కోసం అన్వేషణ ప్రారంభించాడు. అలా తిరగ్గా తిరగ్గా అతడికి, జనకపురంలోని చంద్రన్న ప్రేమ గురించి తెలిసింది. ఈ చంద్రన్న, పొలం పనులు చేసుకునే రామన్న ఆఖరికొడుకు. రామన్న రోజూ ఉదయమే లేచి పొలానికి వెళతాడు. ఇంటి దగ్గర ఆయన తండ్రి సోమన్న, తల్లి మంగమ్మ, భార్య రంగమ్మ పెరటిపని, వంటపనులు చూసుకుంటారు. రామన్న పెద్ద కొడుకు వీరన్న ఊళ్ళోకిరాణాదు కాణం పెట్టాడు. అలా ఆ కుటుంబంలో అంతా ఏదో ఒక పనిచేస్తున్నారు కానీ చంద్రన్న మాత్రం పరమ సోమరి. పెద్దలు మందలించినా అతడు పట్టించుకోడు.\n\nఇలావుండగా పట్నంలో వుండే విశాలు డనే ఒక భాగ్యవంతుడు, వీరన్నకు తన కూతురు మల్లికనిచ్చి పెళ్ళి చేయాలనుకు న్నాడు. పిల్లను చూసేందుకు, రామన్న సకు టుంబంగా ప్రయాణమై విశాలుడింటికి వెళ్ళాడు. వీరన్నకు మల్లిక నచ్చింది. పెళ్ళికి ముహూర్తం కూడా నిశ్చయించారు.\n\nఅప్పుడే చంద్రన్న, మల్లిక చెల్లెలు మనో హరిని చూశాడు. అక్కకంటే అందంగా, చలాకీగావున్న ఆమె చంద్రన్నకు ఎంతగానో నచ్చింది. కానీ మనోహరికి, చంద్రన్న ఏపనీ పాటా లేకుండా తిరిగే సోమరి అని తెలియ డంతో, అతడికేసి తలతిప్పి చూడడం కూడా మానేసింది. దానితో చంద్రన్నకు చాలా రోషం వచ్చి, ఎలాగైనా ఆమెను పెళ్ళాడి తీరాలను కున్నాడు.\n\nఅతడామెను ఒంటరిగా వున్నప్పుడు పలక రించి, “నిన్ను పెళ్ళాడాలనివున్నది, ఏమం టావు,” అని అడిగాడు.\n\nమనోహరి వెంటనే, “నువ్వు నాకు కొత్త ఇల్లు కొనిస్తే, నిన్ను తప్పక పెళ్ళి చేసు కుంటాను,” అన్నది తడుముకోకుండా.\n\n“అలాగే, కొత్త ఇల్లు కొనిపెడతాను. అంతవరకూ నువ్వు ఇంకెవరినీ పెళ్ళిచేసుకో కూడదు,\" అన్నాడు చంద్రన్న.\n\n“కొత్త ఇల్లు కొనడానికెన్నాళ్ళు పడుతుందో చెప్పు,” అన్నది మనోహరి.\n\nచంద్రన్న ఒక్కక్షణం ఆలోచించి, “ఇక్కడే వుండు. మా తాతనడిగి, నీ ప్రశ్నకు జవాబు తెలుసుకొనివస్తాను,\" అన్నాడు.\n\n“నాకు ఇల్లు కొనడానికి, మీ తాత అను మతి కావాలా?\" అన్నది మనోహరి విసుగ్గా.\n\n\"అనుమతి కాదు, డబ్బు!” అన్నాడు చంద్రన్న.\n\n“నాకు ఇల్లు నీ డబ్బుతో కొనిపెట్టాలి. మీ తాత, నాన్న, అన్న కష్టపడి సంపాయించిన డబ్బు వాళ్ళదౌతుంది. నువ్వు కష్టపడి సంపా యించిన డబ్బు, నీదౌతుంది,\" అన్నది మనోహరి. చంద్రన్నకు ఏమనాలో తెలియలేదు. అప్పటికి ఊరుకుని, అన్న పెళ్ళి జరిగాక వదిన మల్లికకు తనగోడు చెప్పుకున్నాడు.\n\nచంద్రన్న చెప్పింది విని మల్లిక ఆశ్చర్య పడింది. మనోహరి అందాన్ని చూసి, ఇప్పటి వరకూ బాగా డబ్బున్న నలుగురు యువ కులు, పెళ్ళి చేసుకుంటామంటూ ముందు కొచ్చారు. వాళ్ళల్లో ఎవరూ ఆమెకు నచ్చలేదు.\n\nమల్లిక ఈ సంగతి చంద్రన్నకు చెప్పి, \"నా చెల్లెలికి డబ్బు మీద మోజులేదనే అనుకో వాలి. నిన్ను ఇల్లడిగిందంటే నువ్వంటే ఆమెకు ఇష్టమైవుండాలి మరి. నా చెల్లెలిని పెళ్ళాడా లని వుంటే, నువ్వు కష్టపడి డబ్బు సంపా యించక తప్పదు,” అన్నది.\n\nఇది విన్న చంద్రన్నకు ఎక్కడ లేని పట్టు దలా వచ్చింది. తనకు తానుగా డబ్బు సంపా యించడం ఎలా అన్న తీవ్రమైన ఆలోచనలో పడ్డాడు. సరిగ్గా ఆ సమయంలో, గంధర్వ భాగ్యనాధుడు బైరాగి వేషంలో వచ్చాడు. ఆయన వాళ్ళింట్లో సుష్ఠుగా భోంచేసి అంద రికీ శుభంకలగాలని దీవించాడు. చంద్రన్న తన గోడు ఆయనకు చెప్పుకున్నాడు.\n\nబైరాగి అతడివంక ఆప్యాయంగా చూసి, \"ఆహా, నువ్వు నిజమైన ప్రేమికుడవని పిస్తున్నది. నా వెంటరా, నే చెప్పిన మూడు కష్టమైన పనులు చేయి. ఒకే ఒక్క రోజులో కోటీశ్వరుడివైపోతావు!” అన్నాడు.\n\nచంద్రన్న, బైగారితో బయల్దేరి వెళ్ళాడు. వాళ్ళు ఊరుదాటి ఒక కొండగుహలో ప్రవే శించారు. లోపల అంతా చీకటి. బైరాగి అత డితో, “నువ్విక్కడ పద్మాసనం వేసుకుని కూర్చో. ఆంజనేయుడి నామాన్ని జపించు. క్షణం కూడా నిద్రపోకుండా, ఒక రోజంతా అలాగే గడిపితే, అప్పుడు నేను వచ్చి పిలు స్తాను. కళ్ళు తెరు. తర్వాత ఏం చేయాలో అప్పుడు చెపుతాను,\" అన్నాడు.\n\nచంద్రన్న వెంటనే దీక్ష ప్రారంభించాడు. అప్పుడతడికి ఏవేవో వికటాట్టహాసాలు విని పించాయి. అయినా చంద్రన్న భయపడలేదు. మర్నాడు బైరాగి వచ్చి కళ్ళు తెరవమనేదాకా చుట్టు పక్కల ఏం జరుగుతున్నదో అన్న స్పృహకూడా లేకుండా పోయింది.\n\nచంద్రన్న కళ్ళు తెరిచాడు. వెంటనే ఆ గుహప్రకాశవంతంగా అయింది. “శభాష్, చంద్రన్నా! ఇప్పుడు, ఎదురుగా గోడ మీద వున్న రాక్షసుడి బొమ్మ దగ్గరకు వెళ్ళు. ఆ బొమ్మ చెప్పినట్లు చేయి,” అన్నాడు బైరాగి. రాక్షసుడి బొమ్మ చాలా భయంకరంగా వుంది. చంద్రన్న నిర్భయంగా పోయి బొమ్మను సమీపించగానే, అది పెద్దగా నవ్వుతూ, “నా నోట్లో నీ కుడిచెయ్యి పెట్టు!” అన్నది.\n\nసంకోచించకుండా చంద్రన్న, పెద్ద గుహలా వున్న ఆ బొమ్మ నోట్లో తన కుడిచేయి పెట్టాడు. అంతే! బొమ్మ నోరు మూసుకుంది. చంద్ర న్నకు తన చేతినెవరో కరకర నమిలేస్తున్నంత బాధకలిగింది; కానీ ఓర్చుకున్నాడు. కాసే పటికి బొమ్మ నోరు తెరిచి, “నీ చేతికి ఒక తాళంచెవి తగులుతుంది. అది తీసుకుని నా బొడ్డులో పెట్టు,” అన్నది.\n\nచంద్రన్న తాళంచెవి తీసుకుని, బొమ్మ చెప్పినట్లు చేశాడు. వెంటనే గుహగోడ ఫెళ ఫెళమంటూ బద్దలైరెండుగా విడిపోయింది. బైరాగీ, చంద్రన్నా లోపలికి వెళ్ళారు. అక్కడ వాళ్ళకు, ఒక ఇనుపపెట్టె కనిపించింది. దాని తలుపు ఏ తాళమూ లేకుండా తాపడం చేసివుంది. అప్పుడు బైరాగి, చంద్రన్నతో, “ఈ పెట్టెలో కోటి వరహాలు విలువ చేసే బంగారం, రత్నాలు, వజ్రాలు వున్నాయి. దీని తలుపు తెరుచుకోవాలంటే, నీవు అమితంగా ప్రేమించే వారి మీద ఒట్టువేసి, గుప్పెట బిగించి పెట్టెను బలంగా కొట్టాలి. ఆ ప్రయత్నంలో వేళ్ళు విరిగినా, రక్తం చిమ్మినా వెనుకంజ వేయ కూడదు,” అన్నాడు.\n\nచంద్రన్న, మనోహరి మీద ఒట్టువేసి, గుప్పెట బిగించి పెట్టెను కొట్టాడు. మూత తెరుచుకోలేదు. అయినా అతడు నిరుత్సాహ పడక పెట్టెను నాలుగైదు నిమిషాలపాటు కొట్టే సరికి, చేతివేళ్ళు దెబ్బతిని రక్తం కార సాగింది. అది చూసి, చంద్రన్న స్పృహతప్పి పడిపోయాడు. ఆ మరుక్షణం పెట్టె మూత చటుక్కున తెరుచుకున్నది. అప్పుడు బైరాగి, భాగ్యనాధుడి రూపానికి మారి, చంద్రన్నను చేతితో తాకాడు. చంద్రన్నకు స్పృహవచ్చింది.\n\nభాగ్యనాధుడు అతడివైపు ఆప్యాయంగా చూసి, “నాయనా! నీ ప్రేమకారణంగా నాకు విముక్తి లభించింది. అందుకు ప్రతిఫలంగా, ఈ పెట్టెలోని సంపదంతా నీకిచ్చేస్తున్నాను,” అంటూ తన కథను చెప్పాడు.\n\nఆశ్చర్యంగా, ఆ కథవిన్న చంద్రన్న పెట్టె లోకి తొంగి చూశాడు. అందులో బుసలు కొడుతున్న నాగుపాములు కనపడ్డాయి. ఈ సంగతి చెప్పగానే భాగ్యనాధుడు ఒక క్షణం ఆలోచించి, \"పెట్టె మూత తెరవ గలిగిన నీవు, నిస్సందేహంగా గొప్ప ప్రేమికుడివే. కానీ, నీవు ఎవరికో ఋణపడివుండడంవల్ల, నీకీ సంపద కనబడడంలేదు. వెంటనే వెళ్ళి, నీ కుటుంబ సభ్యులనందరినీ ఇక్కడికి తీసుకురా,” అని చెప్పాడు.\n\nకొద్దిసేపటికి చంద్రన్న వెంట కుటుంబ సభ్యులందరూ వచ్చారు. అయితే, ఒక్కరూ చంద్రన్న ఋణం గురించి చెప్పలేకపోయారు.\n\nభాగ్యనాధుడు వాళ్ళతో, “మీరందరూ ఒక్కొ క్కరుగా వెళ్ళి పెట్టెలోకి తొంగిచూడండి. చంద్రన్నకన్న గొప్ప ప్రేమికులెవరైనా వుంటే, వారికిందులోని సంపద కళ్ళబడుతుంది,\" అన్నాడు.\n\nఅప్పుడు ఒక్కొక్కరే వచ్చి పెట్టెలోనికి తొంగి చూసి వెళ్ళారు. అందులో బుసలుకొట్టే నాగులేకనబడ్డాయి. అయితే, చివరిగా చూసిన వీరన్నకు మాత్రం బంగారం, వజ్రాలు, రత్నాలు కనిపించాయి. భాగ్యనాధుడు, వీరన్నను మెచ్చుకుని, “మీది ఉమ్మడి కుటుంబం గనక, ఈ సంపదంతా అందరికీ చెందు తుంది!” అని చెప్పి అదృశ్యుడయ్యాడు.\n\nబేతాళుడు ఈ కథ చెప్పి, “రాజా, చంద్ర న్నకు మనోహరి పట్లవున్న ప్రేమను పరీక్షిం చేందుకు, భాగ్యనాధుడు అతడికి చాలా కఠోర పరీక్షలు పెట్టాడు. వాటిలో చంద్రన్న నెగ్గుకు వచ్చినట్లు స్పష్టమవుతున్నదిగదా? అలాంటప్పుడు పెట్టెలో అతడికి బుసలు కొట్టే పాములు కనబడడం, వీరన్నకు కోటి విలువ చేసే సంపద కనబడడం అసంబద్ధంగా లేదా? ఇందుకు గంధర్వుడేదో మాయాజాలం ప్రయోగించాడనుకోవాలా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.\n\nదానికి విక్రమార్కుడు, “ఈ జరిగినదాంట్లో అసంబద్ధతలకూ, గంధర్వ మాయాజాలా లకూ ఇసుమంత కూడా తావులేదు. ప్రేమిం చిన వ్యక్తి కోసం అవసరం అయితే ప్రాణ త్యాగం చేయాలనుకునే సాహసికుల ప్రేమ కంటే, తన కుటుంబ బాధ్యతలను సక్ర మంగా నిర్వహించే సామాన్యుడి ప్రేమ ఎన్నో రెట్లు గొప్పది. అందువల్లనే, పెట్టెలోని ఆ సంపద వీరన్నకు కనిపించింది,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 24,
            "story_id": "2004_12_04",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "పాటపాడే బంగారుపక్షి!",
            "book_page_start": 25,
            "pdf_page_start": 25,
            "pdf_page_end": 28,
            "author": "చందమామ బృందం",
            "genre": "విదేశ పూర్వగాథ (ఇరాక్)",
            "moral": "మంచి పక్షి పాట వినడం వలన క్రూర స్వభావం నశించి, సన్మార్గవర్తనులవుతారు. నిజాయితీ, ధైర్యం విజయాన్ని తెస్తాయి.",
            "keywords": [
                "రాకుమారుడు",
                "బంగారుపక్షి",
                "రాక్షసుడు",
                "దీవి",
                "శాపవిమోచనం"
            ],
            "characters": [
                "రాజు",
                "ఆరుగురు రాణులు",
                "ఏడవ రాణి",
                "ఏడవ రాకుమారుడు",
                "రాకుమార్తె",
                "రాక్షసుడు",
                "గురువు"
            ],
            "locations": [
                "ఇరాక్ అరణ్యం",
                "రాజభవనం",
                "దీవి"
            ],
            "content": "వెయ్యేళ్ళ క్రితం వరకు ఇరాక్లోని ఒక కీకా రణ్యం మధ్య నుంచి అద్భుతమైన పాట వీనుల విందు చేసేది. రాజు తన పరివారంతో నదీ తీరం చేరి పాటను ఆలకించేవాడు. అంతేగాని, నదిని దాటి ఆవలికి వెళ్ళేవాడు కాదు. అలా వెళితే ఆ పాట పాడే బంగారు చెట్టు మీది బంగారు పక్షి ఎటైనా ఎగిరిపోగలదని ఆయన అనుమానం. అద్భుతగానం చేసే ఆ అపూర్వ పక్షి ఆ అరణ్యమధ్యానికి వచ్చిన పూర్వగాథను ఇప్పుడు తెలుసుకుందాం:\n\nఒకానొకప్పుడు ఆ ప్రాంతాన్ని పాలించిన రాజుకు ఆరుగురు రాణులూ, ఒక్కొక్క రాణికి ఒక్కొక్క కుమారుడూ ఉండేవారు. రాజుకు ఈ ఆరుగురు కుమారులే కాకుండా ఏడవ కుమా రుడు కూడా ఉండేవాడు. అతడు మాత్రం ఒక అడవిలో పుట్టి పెరిగాడు.\n\nరాజు స్వయంగా మంచి వేటగాడు. తను వేటాడి చంపిన లేడి మాంసం తినడం అంటే ఆయనకు మహామక్కువ. అందువల్ల రాజు తెచ్చే లేడి మాంసాన్ని రాణులే స్వయంగా వండి వడ్డించేవారు. ఒకసారి భోజనం చేస్తూండగా తన రాణులలో ఎవరు అందరికన్నా బాగా వంట చేస్తారో తెలుసుకోవాలన్న ఆసక్తి రాజుకు కలిగింది. “నేను అడవికి వెళ్ళి ఒక లేడిని వేటాడి తెస్తాను. ఆ మాంసాన్ని ఆరు భాగాలు చేసి, పంచుకుని విడి విడిగా వంట చేయండి. మీలో అందరికన్నా బాగా వంట చేయగల వారెవరో చూడాలి!” అని చెప్పి, మరునాడు తెల్లవారగానే అడవికి వేటకు బయలుదేరాడు. అయితే, ఆ రోజున ఒక్క లేడికూడా ఆయన కంటబడలేదు. సూర్యుడు పడమర దిశకు వాలాడు. రాజులో ఓర్పు నశించసాగింది. తను అధిరోహించిన గుర్రాన్ని అదిలించి వేగంగా పరిగెత్తించాడు. చాలా దూరం వెళ్ళాడు. సూర్యా స్తమయం కాబోతోంది. అప్పటికీ లేడి కనిపించ లేదు. ఒక భవనం కనిపించింది. అక్కడ ఒక అందమైన యువతి ఏకాంతంగా కూర్చుని వుంది. అంత అందమైన యువతిని రాజు అంతవరకు చూడలేదు.\n\nరాజు ఆమెను సమీపించి పలకరించాడు. ఆమె భయం భయంగా తన వివరాలను తెలియ జేసింది. ఆమె ఒక రాకుమార్తె. ఆమె అంద చందాలను చూసి మైమరిచిన ఒక రాక్షసుడు ఆమె తల్లితండ్రులను హతమార్చి, తనను పెళ్ళాడమని రాకుమార్తెను కోరాడు. అయితే వాడికొక శాపం ఉంది. మానవకాంతను వివాహ మాడాలంటే ఆ వధువు విధించే నిబంధనను నెరవేర్చాలి. అలా చేయకుండా వివాహమాడ మని నిర్బంధిస్తే వాడి తల బద్దలవుతుంది.\n\nరాకుమారి అంతకు పూర్వమే ఒకానొక దీవిలో బంగారు చెట్టుపై వున్న బంగారు పక్షిని గురించి విన్నది. ఆ పక్షిపాట విన్నవారి క్రూర స్వభావం నశించి, సన్మార్గవర్తనులవుతారని కూడా ఆమె విన్నది. ఆ దీవిలోని బంగారు చెట్టుతో సహా, బంగారు పిట్టను తీసుకురమ్మని రాకుమారి రాక్షసుణ్ణి కోరింది.\n\nఆ చెట్టూ, పక్షీ వున్న చోటు తనకు తెలుసు ననీ, తను ఇప్పుడే అక్కడికి బయలుదేరుతు న్నట్టూ, ఒక సంవత్సరంలోగా చెట్టూ, పక్షితో తిరిగి రాకపోతే, ఈ ప్రయత్నంలో తను ప్రాణాలు పోగొట్టుకున్నట్టు గ్రహించమనీ, ఆ తరవాత ఆమె తనకు ఇష్టమైన వారిని వెళ్ళాడవచ్చుననీ, అయితే పుట్టే బిడ్డ కోతిలాగా ఉంటాడనీ చెప్పి రాక్షసుడు బయలుదేరి వెళ్ళాడు.\n\nఅంతావిన్న రాజు ఆమెను రాజభవనానికి వెంట బెట్టుకువెళ్ళాడు. లేడి పిల్లకు బదులు అందమైన వధువును తీసుకురావడం చూసి రాణులు ఆందోళన చెందారు. కొత్త రాణి పట్ల రాజు చూపుతూన్న ఆదరాభిమానాలను చూసి అసూయ పడసాగారు. అయితే, కొత్త రాణికి పుట్టిన మగశిశువు కోతి ముఖంతో ఉండడంతో చూసి పరమానందం చెందారు!\n\nరాజు ఆవేదన చెందాడు. తనకు కోతిపిల్ల పుట్టడం అవమానకరంగా భావించాడు. రాణిని అడవిలోని భవనానికి తరలించాడు. అయితే, పరిచారకులతో సహా సకల వసతులూ ఆ భవ నంలో ఆమెకు సమకూర్చాడు.\n\nఅడవి సమీపంలో ఒక గొప్ప సాధువు గురు కుల విద్యాలయాన్ని నడుపుతూండే వాడు. రాజుగారి ఆరుగురు కుమారులూ అక్కడే విద్యాభ్యాసం చేస్తున్నారు. కొన్నాళ్ళకు వనవాసం చేస్తున్న ఏడవ రాణి కొడుకు కూడా ఆ విద్యాల యంలో చేరాడు. కోతి పిల్లలా ఉన్నప్పటికీ అతడూ రాజకుమారుడే గనక, గురువు అతనికి విద్యనేర్పడం కాదన లేదు. అచిరకాలంలోనే చదువులో అతడు అందరినీ అధిగమించడంతో గురువు పరమానందభరితుడయ్యాడు.\n\nఆరుగురి అన్నలకూ అతనిపట్ల ఈర్ష్యాసూ యలు పెరగసాగాయి. ఒకనాడు విద్యాలయం లోని గుడిసెలకు నిప్పంటించి, ఆ నేరాన్ని కోతి రాకుమారుడిపై మోపి, తండ్రికి ఫిర్యాదు చేశారు. రాజు కోతి రాకుమారుణ్ణి ఖైదు చేశాడు. సభాసదుల సమక్షంలో, అతన్ని ఒక పాత పడవ లోకి ఎక్కించి సముద్ర మధ్యంలో విడిచి రమ్మని భటులను ఆజ్ఞాపించాడు.\n\nరాజాజ్ఞ నిమిషాలలో నెరవేర్చబడింది. అయితే ఆ తరవాత గురువు, రాజు సమక్షానికి వచ్చి, విద్యాలయానికి నిప్పంటిచింది ఏడవ రాకుమారుడు కాదనీ, అతని ఆరుగురు సవతి సోదరులనీ చెప్పాడు.\n\n“దురన్యాయం జరిగిపోయింది. వెంటనే చిన్న రాకుమారుణ్ణి వెనక్కు తెప్పించండి,\" అన్నారు సభాసదులు. అయినా పరిస్థితి అప్ప టికే చేయిదాటి పోయింది. పడవ సముద్రంలో కనుచూపు మేర దాటి పోయింది. తుంటరు లైన ఆరుగురిని తగిన విధంగా శిక్షించాలని సభాసదులు నినాదాలు చేశారు. వారిని శాంతింప జేయడానికి, రాజు తన కుమారు లను ఒక నావలో ఎక్కించి సముద్రంలోకి వదిలి రమ్మని భటులను ఆజ్ఞాపించాడు. వాళ్ళెలాగైనా తిరిగి రాగలరనీ, అంతలో సభలోని న్యాయాధి కారుల ధర్మావేశం చల్లారగలదనీ రాజు భావించాడు.\n\nఆరుగురు ఎక్కిన నావ కొన్నాళ్ళకు ఒక దీవిని సమీపించింది. ఏడవ రాకుమారుడి పడవ కూడా అక్కడికే చేరింది. ఆ దీవిలో రెండు నదులు ప్రవహిస్తున్నాయి. ఒకటి పాలలా తెల్ల గానూ, రెండవది రక్తంలా ఎర్రగానూ ఉన్నాయి. ఆరుగురి రాకుమారులను చూసిన ఆ ద్వీప వాసి ఒకడు - రక్తజలం నదిలో ప్రయాణం చేయడం ప్రమాదకరం; దాని దాపుల ఒక రాక్ష సుడు ఉన్నాడు, అని హెచ్చరించాడు.\n\nకోతిరూపు రాకుమారుణ్ణి చూడగానే ఆరు గురు అన్నదమ్ములూ పరమ సంతోషం నటిస్తూ, \"నిన్ను వెతుక్కుంటూనే ఇలా వచ్చాము. కని పించావు. చాలా సంతోషంగా వుంది. మేము ఈ పాల నదిగుండా ప్రయాణం చేసివచ్చాము. మాకు విలువైనదేదీ కనిపించలేదు. ఈ నెత్తుటి నది గుండా ప్రయాణం చేసే అవకాశం నీకిస్తు న్నాము. ఏమైనా లభిస్తుందేమో వెళ్ళి, నీ అదృ ష్టాన్ని పరీక్షించుకో. నువ్వు తిరిగి వచ్చేవరకు నీకోసం మేము ఇక్కడే వేచి వుంటాం,” అన్నారు.\n\nఏడవ రాకుమారుడు ఆ నదిలోకి వెళ్ళగానే, ఆరుగురూ దీవిని వదిలి తిరుగు ప్రయాణం మొదలుపెట్టారు.\n\nఏడవరాకుమారుడు ఉధృతంగా లేచిన అలలను తట్టుకుంటూ, అమిత ప్రయాసల కోర్చి ముందుకు సాగాడు. కొంతదూరం వెళ్ళాక ఆయనకు బుసలు కొడుతున్నట్టు భయంకర శబ్దం వినిపించింది. తల పక్కకు తిప్పి చూశాడు. బంగారు చెట్టును చుట్టుకుని వున్న ఒక ఐదుతలల సర్పం భయంకరంగా నిప్పులు చిమ్ముతూ బుసలు కొడుతున్నది. చెట్టు చిఠారు కొమ్మపై ఒక బంగారు పక్షి కని పించింది. తన తల్లి చెప్పగా ఆ చెట్టు గురించి అతడు అంతకు పూర్వమే విని ఉన్నాడు. బలాన్నంతా కూడదీసుకుని అతడు అమిత ధైర్యంతో పాము మీదికి ఉరికి కత్తి దూసి ఒక్క దెబ్బతో ఐదు తలలను ఖండించాడు. ఆ మరు క్షణమే బంగారు పిట్ట ఎంతో శ్రావ్యంగా పాడడం ప్రారంభించింది. ఆ పాట చెవుల సోకగానే, అతని కోతిరూపం పోయి అందమైన రాకుమా రుడుగా మారిపోయాడు!\n\nఆ చిన్ని దీవిలోని జనులందరూ పక్షి పాట వినడానికి అక్కడికి పరిగెత్తుకువచ్చారు. మరి కొంత సేపటికి ఆ దీవినేలే రాజు తన అందాల కుమార్తెను వెంటబెట్టుకుని సతీ సమేతంగా అక్కడికి వచ్చాడు. విషసర్పాన్ని చంపిన వీరుడికి తన కుమార్తెనిచ్చి వివాహం జరిపిస్తానని అంతకు పూర్వమే రాజు ప్రకటించి ఉన్నాడు. ఆ మాట ప్రకారం ఇప్పుడు తన కుమార్తెను, రాకుమారు డికిచ్చి వివాహం జరిపించి, అందంగా అలంక రించిన నావలో సాగనంపాడు. రాకుమారుడు పాడే బంగారు పక్షితో వున్న బంగారు చెట్టును కానుకగా స్వీకరించి తన రాజ్యానికి తిరుగు ప్రయాణమయ్యాడు. తను వచ్చిన పాత పడ వను ఆ నావకు కట్టి, మరీ బయలుదేరాడు.\n\nతన ఏడవ కుమారుడు ఇంత మోహన రూపంతో ఉండడం చూసి రాజు తన కళ్ళను తానే నమ్మలేక పోయాడు. తన కుమారుడి సాహసయాత్రను విన్నా నమ్మశక్యం కాలేదు. అయితే, అతడు వెళ్ళిన పాత పడవ అలాగే ఉంది. కంఠస్వరంలోనూ ఎలాంటి మార్పూ లేదు. రాకుమారుడు చెప్పిన మాటలు సత్య మని దీవినుంచి వచ్చిన వాళ్ళు కూడా చెప్పారు.\n\nరాజు అరణ్యవాసం చేస్తూన్న తన ఏడవ రాణిని రాజధానికి రమ్మని కబురు చేశాడు. అయితే, ఆమె అందుకు నిరాకరించింది. రాకు మారుడు తన తల్లి ఉంటూన్న అరణ్య భవనం ఎదుట బంగారు పక్షితో బంగారు చెట్టును నాటాడు. రాకుమారుడూ, ఆయన భార్యా కూడా అక్కడే నివసించసాగారు.\n\nసముద్రంలోకి వెళ్ళిన ఆరుగురు రాకుమా రుల ఆచూకీ తెలియనే లేదు. కొన్నాళ్ళకు రాజు కూడా మరణించాడు. ఏడవ రాకుమారుడు తల్లినీ, భార్యనూ వెంటబెట్టుకుని రాజధానికి వచ్చి, సింహాసనాన్ని అధిష్ఠించాడు. వారాని కోసారి సతీసమేతంగా అడవిలోని బంగారు చెట్టు వద్దకు వెళ్ళి బంగారు పక్షి పాడే పాటను విని ఆనందించసాగాడు.",
            "book_page_end": 28,
            "story_id": "2004_12_05",
            "raw_genre_backup": "విదేశ పూర్వగాథ (ఇరాక్)",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "వధువు కోరిన వరుడు!",
            "book_page_start": 29,
            "pdf_page_start": 29,
            "pdf_page_end": 30,
            "author": "చందమామ బృందం",
            "genre": "జానపద కథ",
            "moral": "నిజమైన శక్తి బాహ్య వైభవంలోనో, మహిమలోనో కాదు; కష్టపడి పని చేయడంలో, భూమిని నమ్ముకోవడంలో, బుద్ధిమంతుడిగా ఉండటంలో ఉంటుంది.",
            "keywords": [
                "శక్తివంతుడు",
                "వరుడు ఎంపిక",
                "చమేలీ",
                "రైతు",
                "జానపద కథ"
            ],
            "characters": [
                "రాంస్వరూప్ ఠాకూర్",
                "చమేలీ",
                "క్షురకుడు",
                "రాజు",
                "సాధువు",
                "రైతు"
            ],
            "locations": [
                "ఉత్తరాంచల్ గ్రామం",
                "తటాకం",
                "గుడి"
            ],
            "content": "ఒక గ్రామంలో రాంస్వరూప్ ఠాకూర్ అనే ఒక ధనికుడు ఉండేవాడు. ఆయన భార్య ఒక ఆడ శిశువును ప్రసవించి కన్నుమూయడంతో విషాద గ్రస్తుడయ్యాడు. క్రమేణా ముక్కుపచ్చలారని తన బిడ్డను చూసుకుంటూ, భార్యావియోగ దుఃఖాన్ని మరిచిపోవడానికి ప్రయత్నించాడు. ఠాకూర్ ముద్దులొలికే తన కూతురికి చమేలీ అని పేరుపెట్టి అల్లారుముద్దుగా పెంచసాగాడు.\n\nచమేలీ ఆ గ్రామంలో అందరి కన్నా చాలా అందంగా ఉండేది. అయితే, తండ్రి చాటున పెరగడం వల్లనో, లేక అతి గారాబం చూపడం వల్లనో ఏమో మరి బయటి ప్రపంచం తెలియని అమాయకురాలుగా పెరిగి యుక్తవయస్కు రాలయింది. తన అందచందాలను చూసి, ఎంతటి గొప్పవారయినా సరే, తాను కోరిన వారు తప్పక పెళ్ళాడుతారని స్నేహితురాండ్రు చెబుతూ ఉంటే విని తెగ మురిసిపోయేది.\n\nఆ కాలంలో క్షురకులకు గ్రామంలోని యువ కులందరితో మంచి పరిచయాలు ఉండేవి. వారిని గురించిన వివరాలు తెలిసి ఉండేవి. అందువల్ల ధనికుడు ఒక నాడు గ్రామ క్షురకుణ్ణి పిలిచి, తన కూతురికి సరైన వరుణ్ణి సూచించమ న్నాడు. ఇద్దరూ కొంతసేపు ఆ విషయంగా చర్చించుకున్నారు. క్షురకుడు కొందరు యువ కుల పేర్లూ, వారి వివరాలూ చెప్పాడు. మధ్య తరగతి యువకుడైనా ఫరవాలేదు. వరుడు బుద్ధి మంతుడై ఉండాలని ఠాకూర్ క్షురకుడికి మరీ మరీ చెప్పాడు.\n\nవంటగదిలో రొట్టెలు కాలుస్తూన్న చమేలీ వారి మాటలు విన్నది. విసురుగా వెలుపలికి వచ్చి, \"నాన్నా, నేను గ్రామంలో అందరికన్నా శక్తివంతుణ్ణి వివాహమాడతాను. సాదా సీదా మనిషిని చేసుకోను,\" అన్నది.\n\nఆ మాటకు తండ్రీ, క్షురకుడూ అమితా శ్చర్యం చెందారు. ఒక యువతి తన పెళ్ళి విష యంలో ఇంత బాహాటంగా అభిప్రాయం వెలి బుచ్చడం విడ్డూరంగా కనిపించింది.\n\n\"యువతులు తమ పెళ్ళి గురించి ఇలా మాట్లాడ కూడదు తల్లీ. తగిన వరుడెవరో పెద్దలే నిర్ణయిస్తారు. నీకు అన్ని విధాలా తగినవాడూ, మన అంతస్తుకు తగ్గ వరుడి కోసమే చూస్తు న్నాను. నువ్వు లోపలికి వెళ్ళు,” అని సున్నితంగా మందలించాడు తండ్రి.\n\n“అదేం కుదరదు. మీరు చూసే వరుణ్ణి నేను పెళ్ళాడను. నా భర్తను నేనే ఎంపిక చేసుకుంటాను. అయినా, నా ఇష్టా యిష్టాల గురించి ఒక క్షురకుడికి ఏం తెలు స్తుంది?” అంటూ కోపంగా ఇంట్లోకి వెళ్ళింది చమేలీ.\n\nమరేం మాట్లాడ లేక క్షురకుడు ఠాకూర్కు నమస్కరించి మౌనంగా అక్కడినుంచి వెళ్ళిపోయాడు. ఠాకూర్ దిగ్భ్రాంతితో కొంత సేపు అలాగే కూర్చుండి పోయాడు. వంటగది నుంచి ఏడుపు వినిపించడంతో, లోపలికి వెళ్ళి కూతురితో ఈ విషయంగా మాట్లాడి ప్రయో జనం లేదని ఊరుకున్నాడు.\n\nచమేలీ ఆ రోజంతా, రాత్రంతా ఏం చెయ్యాలా అని తీవ్రంగా ఆలోచించింది. ఆఖరికి ఒక నిర్ణ యానికి వచ్చింది. తండ్రి నిద్రలేవక ముందే లేచి వెళ్ళి గ్రామంలో శక్తిమంతుడైన తగిన వరుణ్ణి వెతకాలనుకున్నది. వరుణ్ణి వెంట బెట్టు కుని ఇంటికి తిరిగి రాగలనన్న గట్టి నమ్మకం ఏర్పరచుకున్నది.\n\nతెల్లవారింది. బావి దగ్గరికి నీళ్ళకు వెళుతు న్నట్టు బిందెను తీసుకుని బయలుదేరింది. బావిగట్టు మీద బిందెను పెట్టి, మరి కొంత దూరం వేగంగా నడిచింది. బాటలో పెద్ద ఊరేగింపు రావడంతో దానిని చూసి అక్కడే ఆగింది.\n\nఅందంగా అలంకరించిన గుర్రం మీద ఒక ధనవంతుడు కూర్చుని ఉన్నాడు. గుర్రానికి ముందు కొందరు, వెనక చాలా మంది నడు స్తున్నారు. బాటకు ఇరువైపులా ఉన్న జనం ఆ వ్యక్తికి నమస్కరిస్తూ, జయ జయ ధ్వానాలు చేస్తున్నారు.\n\nఆ గుర్రం మీది వ్యక్తి ఈ రాజ్యాన్నేలే రాజై ఉంటాడా? అని చమేలీ ఆలోచించసాగింది. ఆమె ఇంతకు ముందెన్నడూ రాజును చూసి ఎరుగదు. ఎలా ఉంటాడో తెలియదు. ఆయన రాజేగనక అయితే నిజంగానే శక్తివంతుడు కదా అనుకున్నది చమేలీ. మనిషి కూడా మంచి శరీర సౌష్ఠవంతో చాలా చక్కగా ఉన్నాడు. ఆయన తనను వివాహమాడడానికి అంగీకరించగలడా?\n\nచమేలీ ఊరేగింపు వెంట కొంత దూరం నడిచింది. ఊరేగింపు ఒక తటాకాన్ని సమీపిం చింది. గుర్రం మీద ఉన్న వ్యక్తి చూపులు రావిచెట్టు కింద కూర్చున్న ఒక సాధువు మీద పడ్డాయి. ఆయన చుట్టూ కొందరు భక్తులు ఉన్నారు.\n\nగుర్రం మీది వ్యక్తి, గుర్రందిగి వినయంగా సాధువును సమీపించి సాష్టాంగ నమస్కారం చేశాడు. తర్వాత లేచి సేవకులు తెచ్చిన ఫల పుష్పాలు తీసి సాధువు పాదాల ముందు ఉంచాడు. సాధువు ఆయన్ను రెండు చేతులతో దీవించాడు. ఆ తరవాత ఆయన తన ప్రయా ణాన్ని కొనసాగించాడు. తను ఇంతవరకు గొప్ప శక్తివంతుడని అను కుంటూన్న రాజు నిజంగానే శక్తివంతుడైతే, ఈ సాధువు పాదాలపై పడి ఎందుకు మొక్కుతాడు? అంటే ఈ సాధువు రాజుకన్నా శక్తివంతుడై ఉండాలి కదా? అని చమేలీ ఆలోచించింది. అయితే, ఆమెకు ఈ సాధువు తనను వివాహమాడలేడేమో అన్న అనుమానం కూడా కలిగింది. అయినా, సాధువు అంతటి శక్తివంతుడు మరొకడు తారస పడక పోతాడా అన్న నమ్మకం కూడా ఆమెలో కలిగింది. ఆ తటాకం వద్దే కాచుక్కూర్చున్నది.\n\nకొంతసేపటికి సాధువు చుట్టూవున్న భక్తు లందరూ వెళ్ళిపోయారు. సాధువు లేచి పళ్ళూ, పువ్వులూ తీసుకుని దాపుల నున్న గుడికేసి నడిచాడు. చమేలీ మెల్లగా సాధువును అనుస రించి వెళ్ళింది. సాధువు గుడిలోపలికి వెళ్ళి, దీపం వెలిగించి తాను తెచ్చిన ఫల పుష్పాలను విగ్రహం ముందుంచి నమస్కరించాడు. వెలు పలికి వచ్చి, గుడిని మూడుసార్లు ప్రదక్షిణం చేసి వెళ్ళిపోయాడు. సాధువే ఇలా చేశాడంటే గుడిలో ఉన్న దైవ విగ్రహమే అతనికన్నా శక్తివంతమైనదై వుంటుందని చమేలీ భావించీంది.\n\nగుడిలోని దేవుణ్ణి భర్తగా భావించి అక్కడే ఉండి పోవాలన్న నిర్ణయానికి వచ్చింది. విగ్ర హానికి కొద్ది దూరంలో కూర్చుని కళ్ళు మూసు కుని విగ్రహానికి మానవ రూపం ఎప్పుడు వస్తుందా అని ఆశతో ఆలోచించసాగింది. కొంత సేపటికి ఆమె మెల్లగా కళ్ళు తెరిచింది. ఒక కుక్క విగ్రహం ముందున్న ఆహార పదార్థాలన్నిటినీ తింటూ కనిపించింది. దేవుడు కుక్క రూపం దాల్చాడా అనుకుంటూండగానే కుక్క వెలు పలికి పరిగెత్తింది.\n\nచమేలీ దానిని వెంబడించి వెళ్ళింది. కుక్క కొంత సేపటికి ఒక ఇంటిని సమీపించి, ఆ ఇంటి యజమాని ఎదుట తోక ఆడిస్తూ కూర్చున్నది. యజమాని దానిని ఆప్యాయంగా నిమురుతు న్నాడు. ఆహా, కుక్కగా మారిన దేవుడికన్నా, కుక్క యజమాని శక్తివంతుడు! సందేహం లేదు, అని నిర్ణయించింది చమేలీ. అతడొక రైతు. అతడు కొంత సేపటికి లేచి పారా పలుగూ తీసుకుని వెళ్ళి ఇంటి దాపులనున్న పొలంలో ఒక మూల తవ్వ సాగాడు. తన తండ్రి పుట్టకు పూజలు చేయడం చమేలీ మనసులో తళు క్కున మెరిసింది.\n\nఆహా ఇంత కఠినమైన నేలను సునాయా సంగా తవ్వి అవతల పారేస్తున్నాడంటే ఇతడే అందరికన్నా శక్తి సంపన్నుడన్న నిర్ణయానికి వచ్చిన చమేలీ, రైతు పాదాలపై బడి, “ఈ గ్రామంలో అందరికన్నా శక్తివంతుడివి నువ్వే. నన్ను నీ భార్యగా స్వీకరించు. నిన్నూ, నీ పొలాన్నీ కనిపెట్టుకుని ఉంటాను,” అన్నది.\n\nరైతు ఆశ్చర్యపోయాడు. ఆమె చెప్పినదంతా విన్నాడు. అందమైన ఆమె ముఖం కేసి చూస్తూ, “చమేలీ, నిన్ను నా భార్యగా అంగీకరిస్తు న్నాను,” అన్నాడు ఎంతో ఆనందంగా.",
            "book_page_end": 30,
            "story_id": "2004_12_06",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "ఈ పెద్ద దాహం- భాగం 1",
            "book_page_start": 31,
            "pdf_page_start": 31,
            "pdf_page_end": 42,
            "author": "చందమామ బృందం",
            "genre": "సైన్స్ ఫిక్షన్ కామిక్",
            "moral": "నీటి కాలుష్యం ప్రపంచానికి పెను ప్రమాదం. మానవత్వం దానిని నిలువరించడానికి శక్తిని కూడగట్టుకోవాలి.",
            "keywords": [
                "జీ-మేన్",
                "సైన్స్ ఫిక్షన్",
                "నీటి కాలుష్యం",
                "టెరోలీన్",
                "సూర్యరాజ్"
            ],
            "characters": [
                "జీ-మేన్ (మేజర్ సూర్యరాజ్)",
                "టెరోలీన్",
                "ఆర్బ్"
            ],
            "locations": [
                "భూమి",
                "టి-టవర్",
                "నగరం"
            ],
            "content": "బాగా డబ్బున్న, శక్తివంతుడైన టెరోలీన్. నేర భయవిహ్వలిత విశాల సామ్రాజ్యానికి అధిపతి. చట్టానికి కట్టుడివున్నట్టుగా చెలామణీ అవుతూ పిల్లన్ని అపహరించి వాళ్ళ జీవధార శక్తిని శాశ్వతమైన యవ్వనాన్ని పొందేందుకు వినియోగించడం కోసం.\nటెరోలీన్ యొక్క స్మోకింగ్ ఫైప్, వదలే గ్లాస్, తన నిరోధిని పడగొట్టగలుగుతుంది. ఆ పైప్ చివరనగల విరుగుడు వలన ఆ దుష్ప్రభావం అతడిపై పడదు.\nటి-టవర్ టెరోలీన్ యొక్క ప్రధాన కార్యాలయం. దానో హై-టెక్ ఆయుధాలూ, న్యూక్లియర్, కేమికల్, బయలాజికల్ యుద్ధయంత్రాంగపు లేబ్స్, టార్చర్ ఛాంబర్స్, చీకటికొట్లు భూమి లోలోపలగా ఉన్నాయి.\nటెరోలీన్ నియంత్రణ క్రింద, తరిఫీదైన ఆగంతకుల దళం, అంగరక్షకులూ, రోబోమెన్ ఉన్నారు. మృత్యువుపాలుచేసే ఆయుధాలతో, టెరోలీన్ యొక్క కుతంత్రాల కోరికలను నెరవేర్చడానికి ఎల్లవేళలా సంసిద్ధం.\nతన పాపిష్టి పథకాలకి డబ్బుకోసం, అతడు డ్రగ్స్్్న, కల్తీ ఆహారద్రవ్యాల్నీ మార్కెట్ చేస్తాడు.\nటెరోలీన్ చేతికర్రలోగల చిన్న స్క్రీన్లో తన సామ్రాజ్యంలో జరిగేవి చిత్రాలుగా కనిపిస్తాయి.\nటెరోలీన్ బటలు సీల్టన్ అనే ఉక్కు తీగలూ ప్రత్తి నూలుతో చేయబడతాయి. అణువిస్పోటంలో వాట క్రీజ్ పొగొట్టుకోవు.\nఅచ్చంగా తనలాగే టెరోలీన్ సోదరుడి లాగే కనిపించే ఆ వ్యక్తిని చూసినది అతికొందరు. వాళ్లెవరూ సజీవంగా లేరు.\nహఠార్తుగా తప్పించుకోడానికి టెరోలీన్ షూజ్లో, శక్తిగల జెట్స్, లోపలే అమరివున్నాయి.\nఇండియన్ ఆర్మీ 4వ రెజిమెంట్ ఆఖరి యుద్ధాన్ని చేసారు ఆ రోజున. హిమాలయాల ఎత్తుల్లో శత్రువు దొంగదెబ్బ తీసే వ్యూహంలోకి చొరబడుతూ.\nఆ మారణహోమంలోంచి బతికి బయటపడ్డదీ సూర్యరాజ్ మాత్రమే, ఒంటరిగా, గాయాలతో, అలసి సొలసి, ఎంతో చలిలో.\nపార్లే-జి యొక్క ఎమర్జన్సీ సప్లై ఆయుధంగా, బతకాలనే బలమైన కోర్కెతో, ఇప్పుడతడు కొత్త శత్రువులైన నిర్దాక్షిణ్య ప్రకృతి శక్తులతో సంఘర్షిస్తున్నాడు.\nరెండు వారాల తర్వాత, సూర్యరాజ్ దగ్గర సప్లైస్ లేవు... మనోబలం లేదు... అనామకమైన కొండల్లోకి క్షీణస్థితిలో ఉన్నాడు. అప్పుడు, పయనిస్తున్న ఒక గోళం తనపై పడుతుంది. అనాయాచితంగా. మందకొడిగావున్న ఆ శరీరాన్ని ఎక్కడో విడిచిపెట్టిన ఒక అంతరిక్ష నావలోకి తీసుకెడుతుంది.\nవదిలేసిన ఆ అంతరిక్ష నావలో, మరో లోకపు శక్తి రూపం మేజర్ సూర్యరాజ్ పైన అనేక టెస్ట్లు చేస్తుంది. భవిష్యవాణి చెప్పిన వ్యక్తి ఇతడేనా? అతని ఆత్మ పవిత్రమేనా? ఇతడి మనసు దిట్టమేనా? సహాయం కోసం లోకపు ఆర్తనాదానికి జవాబు ఇతడేనా? ఈ సాహసకృత్యాన్ని చేసేందుకు అతడు తగునా? అతడు మంచికోసం పోరాడగలడా? చూస్తే అలాగే అనిపిస్తోంది... కాని మొదట అతన్లో పరివర్తన తేవాలి ఇలా...\nఈ భూమిని పరిక్షించే ఏలియన్ గార్డియన్స్ గాలించేది ఈ అతీత వ్యక్తి కోసమే. దురాశ, ద్వేషం, క్రూరత్వం, అహంకారంతో చల్లని భూమాతను విధ్వంసంచేసే అవాంతరాన్ని మట్టుబెట్టే ఒకేఒక శక్తి ఇది.\nగోళం చివరికి, గోళం చేసిన దశాబ్దపు అన్వేషణ ముగిసింది. ఒక నూతన కర్తవ్యం చోటుచేసుకుంది. జీ-మేన్ చెడుతో చేసే పోరాటానికి తోడ్పడుతూ, దారిచూపుతూ ప్రోత్సాహించేందుకోసం.\nజీ-మేన్ తన శక్తి కిరణాలను రిమ్మెత్తించడానికి, కాపాడటానికీ, పట్టుకోడానికి వినియోగిస్తాడు, చంపడానికి కాదు.\nఈ కిరణాలు మూడు స్థాయిల్లో ఉన్నాయి: నీలికిరణం - బలమైనది. పసుపచ్చ కిరణం - తీవ్రమైనది. ఎర్రకిరణం - అతి తీవ్రమైనది.\nజీ-బ్యాండ్, ప్రపంచంలో జరిగే ఘాతుకకృత్యాల సంకేతాన్నిస్తుంది. భూమి చుట్టూ పరిభ్రమించే వ్యోమ నేత్రాలతో గోళంతో, ఉపగ్రహాలతో.\nసూర్యరాజ్ తన ట్రెయిలర్ స్థావరంతో ఎల్లవేళలా సంప్రదిస్తాడు అదొక చిన్న అంతరిక్ష నావ. ఆ వాహనం, సంకేతాల్ని అందుకుంటుంది. పంపిస్తుంది.\nజీ-మేన్, స్పేషల్ ఫార్ములా పార్లే-జి బిస్కట్స నుంచి తన శక్తులని పొందుతాడు.\nఘాతుక కృత్యాలతో తలపడనప్పుడు, జీ-మేన్ యొక్క ఉనికి మేజర్ సూర్యరాజ్, స్కూల్లో ఫిజికల్ ట్రెయినింగ్ ఇన్స్ట్రక్టర్.. విద్యార్థులు అతన్ని ప్రేమిస్తారు. గౌరవిస్తారు.\n5వ క్లాసు సైన్స్: నీటికిగల మూడు స్థితులేమిటి? ఈ క్షణంలోనే, భూమిలోపల, మనకు తెలిసిన కెమిస్ట్రీ సవాలు చేయబడుతోంది.\nఅధిక ఒత్తిడులు, కరిగిన శిలల మధ్య ఇంకా జీవస్థ శిలారూపంలో వున్న ఓ పరగ్రహ జీవపు అవశేషాలు... ఈ మూడూ కలిసి నీటి తలంపై పనిచేస్తూ... నీటిది ఓ నాలుగో స్థితిని సృష్టిస్తున్నాయి... మంచు, నీరు, ఆవిరి, ఇంకా పరగ్రహ జీవపదార్థాల ఓ అస్థిర సంయోగం.\nఇందులో గొప్పేముంది? ఇది ఇంకా నీరే కదా అని చాలా మంది అంటారు.... కాని, చాలామంది తమ నీరు సామాన్యమైందని అనుకుంటారు... ఇవాల్టి వరకూ.\nఓ సంభవనీయంకానట్లు అనిపించే ఓ మామూలు సంఘటన.. ఇది భూగ్రహపు పూర్తి నీటి వనరులని విషపూరితం చేసింది. ఈ అస్థిరమైన నీటివంటి ద్రవం ఎలాగో విస్తరించేస్తోంది. ఏ నిషేధమూ లేకుండానే ప్రతి జీవప్రాణీ ప్రభావితమైంది.\nనగరంలోకి దాహం తీర్చేందుకై నీటిని ప్రసరణ చేసే పైపులు.... ఇప్పుడు మరణాన్ని మోసుకొస్తున్నాయి.\nవీటి లక్షణాలు: మూర్చతో కొట్టుకోవడం, గుండె కొట్టుకోవడం క్రమంగా లేకపోవడం, కడుపులో బీగపట్టడం, వాంతులు, జ్వరం, అతిసారం, అమితంగా చెమట పట్టడం. మరణం ఒక్కటే మార్గమేమో.\nమేజర్ సూర్యరాజ్ ఈ పరిస్థితిని పర్యవేక్షిస్తాడు. ఆర్బ్ ఈ సంగతులన్నీ క్లుప్తంగా మేజర్ సూర్యరాజ్కి తెలుపుతుంది. ప్రపంచమంతటా గల నీరు ఏదో తెలియని కారణంవల్ల కలుషితమైపోయింది. ఆర్బ్: మాకింకా తెలియదు. ప్రపంచమంతటి నుండి వచ్చిన ఈ శాంపిల్సుని నేనింకా విశ్లేషిస్తున్నాను. నగరపు వాటర్ ట్యాంక్ ఒక్కటే ఈ ఇన్ఫెక్షన్కి అతి దగ్గర్లో వుంది. అయితే నా దర్యాప్తు అక్కణ్ణుంచే ఆరంభిస్తాను. \nజీ-మాన్ ఈ నీటి సమస్యనుండి ఈ ప్రపంచాన్ని రక్షించగలడా? వచ్చే సంచికలో చూడండి.",
            "book_page_end": 42,
            "story_id": "2004_12_07",
            "raw_genre_backup": "సైన్స్ ఫిక్షన్ కామిక్",
            "normalized_genre_te": "కామిక్",
            "normalized_genre_code": "COMIC",
            "content_type": "STORY",
            "language": "TELUGU"
        },
        {
            "title": "లాల్ బహదూర్ శాస్త్రి - చిన్ననాటి ముచ్చట్లు",
            "book_page_start": 44,
            "pdf_page_start": 44,
            "pdf_page_end": 45,
            "author": "చందమామ బృందం",
            "genre": "జీవిత చరిత్ర",
            "moral": "బాల్యం నుంచే ధైర్యం, స్వాభిమానం, ఓర్పు, నిస్వార్థం వంటి ఉన్నత గుణాలు అలవరుచుకోవడం జీవితంలో విజయాన్ని సాధించడానికి తోడ్పడుతుంది.",
            "keywords": [
                "లాల్ బహదూర్ శాస్త్రి",
                "బాల్యం",
                "స్వాభిమానం",
                "ప్రధానమంత్రి",
                "జైజవాన్ జైకిసాన్"
            ],
            "characters": [
                "లాల్ బహదూర్ శాస్త్రి",
                "తల్లి",
                "తండ్రి",
                "మామయ్య",
                "తోటమాలి"
            ],
            "locations": [
                "మొఘల్సరాయ్",
                "కాశి",
                "గంగా నది",
                "తాష్కెంట్"
            ],
            "content": "జవహర్లాల్ నెహ్రూ తదనంతరం 1964 వ సం.లో భారతదేశ ద్వితీయ ప్రధానమంత్రిగా పదవీ బాధ్యతలు చేపట్టిన లాల్ బహదూర్ శాస్త్రి, వంద సంవత్సరాల క్రితం జన్మించారు. ప్రస్తుతం (2004–2005) దేశవ్యాప్తంగా ఆయన శతజయంతి ఉత్సవాలు జరుపుకుంటున్నాం.\n\nలాల్ బహదూర్ శాస్త్రి 1904 అక్టోబర్ 2వ తేదీ, ఉత్తర ప్రదేశ్లోని మొఘల్సరాయ్ అనే చిన్న పట్టణంలో జన్మించారు.\n\nఆయన మూడు నెలల శిశువుగా ఉన్నప్పుడు ఒక విచిత్ర సంఘటన జరిగింది. శిశువుగా ఉన్న ఆయన్ను తీసుకొని తల్లి పవిత్ర గంగా స్నానానికి వెళ్ళింది. పర్వదినం కావడంతో స్నానఘట్టం వద్ద భక్తుల రద్దీ మరీ ఎక్కువగా వుంది. ఆ సమయంలో శిశువు ఆమె చంక నుంచి జారి కిందవున్న ఒక బుట్టలో పడి పోయాడు. ఆ బుట్ట ఒక పశుల కాపరిది. సంతానం లేని ఆ పశుల కాపరి బిడ్డను దేవు డిచ్చిన కానుకగా భావించి అమితానందంతో ఇంటికి తీసుకువెళ్ళాడు. అయితే, పోలీసులు ఆ బిడ్డను వెతికి పట్టుకుని, తల్లి వద్దకు చేర్చారు.\n\nలాల్ బహదూర్ తండ్రి ఒక బడిపంతులు. బహదూర్కు పద్ధెనిమిది నెలలు నిండకముందే తండ్రి కాలం చేశాడు. అందువల్ల బహదూర్ చదువుకోవడానికి కాశిలోవున్న మామయ్య ఇంటికి చేరాడు. అతన్ని ఇంట్లో అందరూ ప్రేమతో 'నాని' (చిన్నా) అనిపిలిచేవారు. లాల్బహదూర్ వేసవి మండుటెండలో కూడా పాఠశాలకు మైళ్ళ కొలది దూరం కాలినడకనే వెళ్ళేవాడు.\n\nఆయన బాల్యంనుంచే ధైర్యం, సాహసగుణం, ఓర్పు, నిస్వార్థం మొదలైన ఉన్నత గుణాలను అలవరచుకున్నాడు. ముఖ్యంగా ధైర్యం, స్వాభిమానం చిన్ననాటి నుంచే ఆయన మన సులో బాగా వేళ్ళూనాయి.\n\nకాశిలో చదువుకుంటూన్నప్పుడు ఒకనాడా యన స్నేహితులతో కలిసి గంగానదికి ఆవలి తీరంలో జరుగుతూన్న వేడుకలు చూడడానికి వెళ్ళాడు. తిరిగి వచ్చేప్పుడు పడవవాడికి చెల్లించ డానికి ఆయన వద్ద డబ్బులు లేవు. ఆ సంగతి బయట పెట్టి స్నేహితులను సాయ మడగడానికి ఆయన స్వాభిమానం అడొచ్చింది. అందు వల్ల మూడో కంటికి తెలియకుండా అక్కడి నుంచి జారుకున్నాడు. స్నేహితు లందరూ పడవలోకి ఎక్కారుగాని, లాల్ బహదూర్ తమ వెంటలేదన్న విషయం గ్రహించ లేదు. పడవ ముందుకు సాగింది. ఆ తరవాత లాల్ బహదూర్ నదిలోకి దూకి, స్నేహితులు ఆశ్చర్యంగా చూస్తూండగా ఈదుకుంటూ అవ తలిగట్టు చేరాడు.\n\nలాల్ బహదూర్ పొట్టివాడే అయినా చాలా దృఢంగా ఉండేవాడు. ఆయనలోని ఆత్మస్థైర్యం అంతకన్నా బలమైనది. ఆరేళ్ళ కుర్రాడుగా ఉన్నప్పుడు అతడు స్నేహితులతో కలిసి ఒక పళ్ళ తోటలోకి వెళ్ళాడు. స్నేహితులందరూ చెట్లపైకి ఎక్కారు. లాల్ బహదూర్ మాత్రం కింద నిలబడ్డాడు. తోటమాలి వస్తున్నాడని తెలియగానే, చెట్ల మీదున్న పిల్లలు కిందికి దూకి పారిపోయారు. లాల్ బహదూర్ మాత్రం పూలు కోస్తూ, తోట మాలి చేతికి దొరికి, దెబ్బలు తినిభోరున ఏడ్చాడు. ఆ తరవాత తోటమాలి బహ దూర్ను ఫలానా అనిగుర్తించి, “నాయనా, నువ్వు అనాథవుకదా? మరింత జాగ్రత్తగా నడుచు కోవాలి,” అని ప్రేమతో హెచ్చరించి వదిలే శాడు. ఆ మాటలు ఆయన జీవితాంతం మరిచిపోలేదు.\n\nలాల్ బహదూర్ శాస్త్రి మొదట జవహర్ లాల్ మంత్రి మండలిలో కీలకమైన రైల్వే శాఖ, హోం శాఖ మంత్రి పదవులను చేపట్టి సమర్థవం తంగా నిర్వహించారు. నెహ్రూ మరణానంతరం ఆయన భారత ప్రధాని అయ్యారు. 1966 జనవరి 10వ తేదీ తాష్కెంట్లో జరిగిన చారిత్రాత్మకమైన భారత్-పాకిస్తాన్ శాంతి ఒప్పందంలో సంతకం చేసిన కొన్ని గంటల లోనే తీవ్రమైన గుండెపోటుకులోనై అసువులు బాశారు. ఆయన గౌరవార్థం 'విజయఘట్' స్మారక చిహ్నం నిర్మించారు. 1965వ సం.లో జరిగిన భారత్-పాకిస్తాన్ యుద్ధ సమయంలో దేశప్రజలకు ప్రధాన మంత్రిగా ఆయన అందిం చిన 'జైజవాన్, జైకిసాన్' అనే నినాదాన్ని స్మారక చిహ్నంపై చెక్కారు.",
            "book_page_end": 45,
            "story_id": "2004_12_08",
            "raw_genre_backup": "జీవిత చరిత్ర",
            "normalized_genre_te": "జీవిత చరిత్ర",
            "normalized_genre_code": "BIOGRAPHY",
            "content_type": "STORY",
            "language": "TELUGU"
        },
        {
            "title": "జ్ఞాతివైరం",
            "book_page_start": 46,
            "pdf_page_start": 46,
            "pdf_page_end": 48,
            "author": "చందమామ బృందం",
            "genre": "జాతక కథ",
            "moral": "రాజ్యం కన్నా కుటుంబ బంధాలకు, నీతి, ధర్మానికి ప్రాధాన్యత ఇవ్వడం ద్వారా గొప్ప గౌరవం, విజయం పొందవచ్చు.",
            "keywords": [
                "జ్ఞాతివైరం",
                "సంవరుడు",
                "బోధిసత్వుడు",
                "ఉపోసతుడు",
                "ధర్మపాలన"
            ],
            "characters": [
                "బ్రహ్మదత్తుడు (కాశీరాజు)",
                "బోధిసత్వుడు (గురువు)",
                "సంవరుడు",
                "ఉపోసతుడు"
            ],
            "locations": [
                "కాశీ రాజ్యం"
            ],
            "content": "పూర్వం కాశీరాజ్యాన్ని పాలించిన బ్రహ్మ దత్తుడికి, నూరుగురు కొడుకులు. అందరిలో కడగొట్టువాడి పేరు సంవరుడు. రాజు తన కొడుకులలో ఒక్కొక్కణ్ణి ఒక గురువు దగ్గిరకు విద్యాభ్యాసానికి పంపాడు. చిన్నవాడైన సంవ రుడికి బోధిసత్వుడు గురువు.\n\nకొంతకాలం తరవాత రాజకుమారులకు గురువులైన వాళ్ళందరూ, తమ శిష్యులను రాజు దగ్గిరకు తీసుకుపోయి, “మహారాజా, తమ పుత్రులు సకల విద్యా పారంగతుల య్యారు,” అని చెప్పి, రాజు నుంచి సన్మానాలు పొందారు.\n\nరాజు, తన కుమారులను రాజ్యంలోని వివిధ ప్రాంతాలకు పాలకులుగా ప్రకటిం చాడు. సంవరుడు, గురువును, “నా తండ్రి, నా అన్నలకు లాగే, నాకూ రాజ్యంలోని ఏదో ఒక ప్రాంతాన్ని ఇచ్చి, పరిపాలకుడుగా వెళ్ళ మంటే, నేనేం చేయాలి?\" అని అడిగాడు.\n\nశిష్యుడి ప్రశ్నకు బోధిసత్వుడు, \"నాయనా, నీ తండ్రి ఒకవేళ నీకు రాజ్యం ఇస్తానంటే, అందుకు అంగీకరించకు. నీ అన్నలందరూ, తండ్రిని వదిలి తలా ఒక ప్రాంతం వెళ్ళి పోయారు. తండ్రిని కనిపెట్టుకుని వుంటూ, ఆయనను సేవించటం, నీ విధి,” అన్నాడు.\n\nరాజు ఒకనాడు బోధిసత్వుడి ఆశ్రమానికి వచ్చాడు. సంవరుడు తండ్రికి నమస్కరించి, గురువు పక్కన నిలబడ్డాడు. రాజు, అతణ్ణి, \"బాబూ, నీ విద్య పూర్తయిందా?” అని అడిగాడు.\n\n“నాన్నగారూ! గురువుగారి దయ వల్ల అన్ని విద్యలూ నేర్చుకున్నాను,” అన్నాడు సంవరుడు.\n\n“అలా అయితే, నువ్వు పరిపాలించేం దుకు, రాజ్యంలో నీ ఇష్టమైన ప్రాంతాన్ని కోరుకో,” అన్నాడు రాజు.\n\n“నేను అందరిలోనూ కడగొట్టువాడిని. నేను రాజ్యం పంచుకుపోతే, మిమ్మల్ని కనిపెట్టుకుని వుండే వారెవరు? నాకు రాజ్యంతో పనిలేదు. మీకు సేవచేస్తూ, కాలం గడపటమే నేను కోరుకునేది,” అన్నాడు సంవరుడు. రాజు ఆ జవాబుకు చాలా సంతోషించాడు. సంవరుడు ఆనాటి నుంచీ తండ్రి దగ్గిరే వుండ సాగాడు. అవసరం అయినప్పుడు అతడు బోధిసత్వుడి సలహాలు పొందుతూండేవాడు.\n\nఒకసారి బోధిసత్వుడి సలహాప్రకారం సంవరుడు కొంత బీడుభూమిని బాగు చేయించి, అందులో పూలచెట్లనూ, ఫల వృక్షా లనూ పెంచి, దాన్ని చక్కని ఉద్యానవనంగా తయారుచేశాడు.\n\nమరొకసారి తండ్రి అనుమతి తీసుకుని సంవరుడు నగరంలోని అన్ని వర్ణాలవారికీ సంతర్పణ చేయించాడు. తరవాత రాజా శ్రితులకూ, రాజ్యంలోని కాల్బల, అశ్వదళ సైనికులకూ గొప్పగా విందు చేశాడు. విదే శాల నుంచి వచ్చే రాయబారులకూ, వర్తకు లకూ సౌకర్యం కోసం, అన్ని వసతులూ గల చక్కని భవనాలు కట్టించాడు. సంవరుడి కీర్తి ప్రతిష్ఠలు ఎంతగానో పెరిగినై.\n\nఇలా కొంతకాలం గడిచింది. బాగా వృద్ధు డైపోయిన రాజుకు అవసానకాలం సమీ పించింది. ఆయన మంత్రులను పిలిపించి, “నా తదనంతరం, నా నూరుగురు పుత్రులలో ఎవరికైనా సింహాసనం ఎక్కే హక్కున్నది. కనక, మీరు బాగా ఆలోచించి వారిలో అర్హు డైనవాడికి పట్టం కట్టండి,” అని చెప్పాడు.\n\nరాజు చనిపోయాక, మంత్రులందరూ చర్చించుకుని, సింహాసనం ఎక్కదగిన వాడు సంవరుడే అని నిర్ణయించి, అతడికి వైభవంగా రాజ్యాభిషేకం చేశారు.\n\nసంవరుడు తమ తండ్రి తదనంతరం రాజ వటం, మిగిలిన తొంభైతొమ్మిదిమంది రాజ కుమారులకూ కోపకారణం అయింది. వాళ్ళం దరూ కూడబలుక్కుని, ఒక దూత ద్వారా సంవ రుడికి సింహాసనం వదులుకోమని హెచ్చరిక పంపి, సైన్యాలతో వచ్చి, కోటను ముట్ట డించారు.\n\nసంవరుడు, ఈ సంగతి గురువైన బోధి సత్వుడికి తెలియచేశాడు. బోధిసత్వుడు అతడితో, \"సోదరులతో కలహించటం మహా పాపం. అందువల్ల నీ తండ్రి ఆస్తిని నూరు భాగాలు చేసి, నీ అన్నలకు ఎవరి భాగం వాళ్ళకు ఇచ్చెయ్యి,\" అన్నాడు.\n\nసంవరుడు అలాగే చేశాడు. ఈ సత్ప్ర వర్తన అందరిలోకి జ్యేష్ఠుడైన ఉపోసతుడికి చాలా ఆశ్చర్యం కలిగించింది. అతడు, తన తమ్ములతో, \"సింహాసనాన్ని సొంతం చేసు కోవటం ద్వారా, తమ్ముడు శత్రువయ్యాడని భావించి, దాడిచేయ వచ్చాం. కాని, అతడు న్యాయంగా ప్రవర్తించటం ద్వారా, ప్రజలందరి మెప్పూ పొందాడు. అలాంటి వాడిపైన మనం యుద్ధం చేయటం ఎలా?” అన్నాడు.\n\n“అయితే, ఇప్పుడు మనం చేయవల సిందేమిటి?” అని అడిగాడు తమ్ములలో ఒకడు.\n\n“మన తమ్ముడితో రాజీపడటం ఉత్తమ మార్గంగా, నాకు తోస్తున్నది. తండ్రిగారి సింహా సనానికి మనం అందరం హక్కుదారులం అన్న మాట నిజమే. కాని, అందరం రాజ్యానికి రాజులం ఒకేసారి కాలేం కదా. అందువల్ల సంవరుడిని రాజుగా అంగీకరించి, మనకు వచ్చిన రాజ్యభాగాలను, తిరిగి అతడి పరం చేయటం న్యాయం అనిపించుకుంటుంది,” అన్నాడు ఉపోసతుడు.\n\nఆ మాటలకు తమ్ములందరూ తమ సమ్మతి తెలిపారు. వెంటనే వాళ్ళందరూ తమ సైన్యాలతో సంవరుడికి జేజేలు పలుకుతూ, నగరం ప్రవేశించారు. సింహాసనాసీనుడై వున్న సంవరుడు, అన్నలందరికీ స్వాగతం చెప్పి, వాళ్ళకు ఉచితాసనాలు ఏర్పాటు చేశాడు.\n\nఉపోసతుడు సంవరుడితో, \"తమ్ముడూ, నీ ధర్మగుణం వేనోళ్ళ కీర్తించదగింది. అందరి తోనూ ఇంత మంచిగా వుండగలశక్తి, నీకెలా అలవడింది?” అన్నాడు.\n\n\"అన్నా! నువ్వనే ఆ శక్తి, బహుశా నేను తోటి మానవుణ్ణి ద్వేషించని కారణంగా కలిగి వుంటుంది. ఇక రాజ్యపాలన విష యంలో, పరివారానికి ఎప్పటికప్పుడు జీతాలు పూర్తిగా ఇచ్చేస్తాను. మన రాజ్యానికి వచ్చే రాయబారులనూ, వర్తకులనూ తగిన విధంగా గౌరవిస్తాను. ప్రజల క్షేమమే, నా క్షేమంగా భావిస్తాను,” అన్నాడు సంవరుడు.\n\nఅప్పుడు ఉపోసతుడు, మిగిలిన తన తమ్ముల అందరి పక్షానా సంవరుడిని దీవించి, \"ఇదేవిధంగా ధర్మమార్గాన రాజ్యం పాలిస్తూ, కీర్తిగడించు. నీ అన్నలమైన మేమందరమూ, నీకు సహాయంగా వుంటూ శత్రుభయం లేకుండా చూస్తాము. ఈ భూలోకంలోనే, నీవు దేవేంద్రపదవి అనుభవించు,” అన్నాడు.\n\nబోధిసత్వుడి శిష్యుడైన సంవరుడు, ఈ విధంగా అన్నల నుంచి ప్రేమాదరాలూ, ప్రజల నుంచి గౌరవమర్యాదలూ పొందాడు. ఆ తరవాత ఎంతోకాలం ప్రజాక్షేమంగా రాజ్య పాలన చేసి, గొప్పరాజన్న కీర్తిగడించాడు.",
            "book_page_end": 48,
            "story_id": "2004_12_09",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "విష్ణు కథ - 12. శ్రీరామ వనవాసం",
            "book_page_start": 49,
            "pdf_page_start": 49,
            "pdf_page_end": 54,
            "author": "చందమామ బృందం",
            "genre": "పౌరాణికం (రామాయణం)",
            "moral": "ధర్మ పరిరక్షణ, పితృవాక్య పాలన వీరోచిత లక్షణాలు. మిత్రుడికి ఆపదలో సహాయం చేయడం ధర్మం.",
            "keywords": [
                "శ్రీరాముడు",
                "సీత",
                "వనవాసం",
                "కైకేయి",
                "హనుమంతుడు"
            ],
            "characters": [
                "రాముడు",
                "సీత",
                "లక్ష్మణుడు",
                "దశరథుడు",
                "కైకేయి",
                "మంధర",
                "భరతుడు",
                "రావణుడు",
                "హనుమంతుడు",
                "సుగ్రీవుడు",
                "వాలి"
            ],
            "locations": [
                "అయోధ్య",
                "పంచవటి",
                "లంక",
                "ఋష్యమూక పర్వతం"
            ],
            "content": "రాముడు కోదండాన్ని ఎక్కుపెట్టగానే, పరశురాముడు, “రఘురామా! ఇకనుండి క్షత్రియులపై పగవిడిచి ప్రశాంతంగా తపస్సు చేసుకొంటాను. నేనిచ్చిన కోదండం నీదే! నీవు కోదండరాముడివి!” అని చెప్పి వెళ్ళాడు.\n\nఅయోధ్యానగరం నూతన వధూవరుల ఆగమనంతో కళకళలాడింది.\n\nసీతారాములు ఒకే ఒక్క పరిపూర్ణ స్వరూ పంగా అనురాగ సామ్రాజ్యసింహాసనం అలం కరించారు.\n\nఒకనాడు రాముడు, \"సీతా! ఈ రాజ ప్రాసాదంలోకంటే, మనం సుందరవనాల్లో విహరిస్తూంటే ఇంకెంత ఆనందంగా ఉంటుందో! వనలక్ష్మిలాగ నువ్వు కనిపి స్తూంటే ...” అని అంటూంటే సీత బుగ్గలు ఎరుపెక్కాయి. వారికి రోజులు మధురంగా గడుస్తున్నాయి.\n\nకొంత కాలానికి దశరథుడికి దుర్నిమిత్తాలు తోచాయి. ఉల్కలు రాలుతూ కనిపించాయి. అతనికి మునిదంపతుల శాపం గుర్తు వచ్చింది. ప్రాణభయం పట్టుకుంది.\n\nరాముడికి వెంటనే పట్టాభిషేకం చెయ్యా లని నిశ్చయించి వసిష్ఠుడిచేత మూహూర్తం పెట్టించాడు.\n\nఅక్కడ సత్యలోకంలో బ్రహ్మ పద్మాసనంలో చిదానందంగా ఉన్నాడు. సరస్వతి వీణపై రాగమాలిక ఆలపిస్తున్నది.\n\nనారదుడు, అతని వెనక దేవతలు వచ్చారు. నారదుడు, “రాముడు సింహాసనం ఎక్కి కూర్చుంటే రాక్షస నిర్మూలనం ఎలా జరుగు తుంది? అని దేవతలంతా తల్లడిల్లుతూ న్నారు!” అన్నాడు బ్రహ్మతో.\n\nబ్రహ్మ సరస్వతి వంక చూశాడు. సరస్వతి మందహాసంతో, “జరగవలసింది జరగక మానదుకదా, నారదా! త్రికాల వేత్తవు! అదుగో అటు చూడు! నీకు వారసురాలు మంధర కైకేయి మందిరానికి వెళ్తున్నది!\" అన్నది.\n\nదేవతలూ, నారదుడూ క్రిందికి భూమ్మీ దకు చూశారు. గూని మోసుకొంటూ మంధర గొణుక్కొంటూ వెళ్తూన్నది.\n\nనారదుడు, “అమ్మా, వాగ్దేవీ! లోక కల్యా ణార్థం వాళ్ళ నోట ఎలాంటి వాక్కులు పలికి స్తావో మరి! అంతా నీ దయ!\" అనివెళ్ళాడు.\n\nగూనిమంధర కైకేయితో అరణంగా వచ్చిన నమ్మిన ముసలిదాసి. అప్పుడే నిద్రలేస్తున్న కైకేయిని జాలిగా చూస్తూ నిలబడ్డది.\n\nకైకేయి, “ఏమిటి, మంధరా, అలాదిగా లుగా నిల్చున్నావు?!” అనడిగింది.\n\n“ఏం చెప్పమంటావు, తల్లీ! రేపు రాము డికి పట్టాభిషేకమట! పట్టాభిషేకం!!\" అంది మంధర.\n\nకైకేయి తన మెడలోని ముత్యాల హారం తీసి మంధర మెడలో వేస్తూ, “ఎంత మంచి వార్త తెచ్చావే, మంధరా!\" అంటూ ఆనందం పట్టలేకపోయింది.\n\nమంధర పెదవి విరుస్తూ, “అయ్యో, కైకేయి! ఎంత అమాయకురాలివి పాపం! ఒర్థి వెర్రిబాగులదానివి!” అన్నది.\n\n“ఏమిటి నువ్వనేది?” అన్నది కైకేయి.\n\n“రాముడు రాజైతే, ఆ కౌసల్య ముందు నేనూ, నువ్వూ దాసీలమే! బాగా ఆలోచించు, ఆలసించకు. కోపగృహం లోకి వెళ్ళు! నీ రెండు వరాలు ఇప్పుడు కోరుకో! భరతుణ్ణి దేనికి కన్నావు? రాముడి వెనక ఛత్రచామరాలు పట్టడానికేనా?” అని మంధర చురకలు పెట్టినట్టు అన్నది.\n\nతన రెండు వరాలు ఇప్పుడు కావాలని కైకేయి కోరింది, “ఏవి కావాలో అవి తీసుకో!” అన్నాడు దశరథుడు.\n\n“పధ్నాలుగేళ్ళు రాముడు వనవాసం చెయ్యాలి! భరతుడికి పట్టాభిషేకం కట్టాలి!” అన్నది కైక.\n\nఆ మాటలు వింటూనే దశరథుడు జుట్టు పీక్కొంటూ అలాగే శయ్య మీద మూర్ఛ పడిపోయాడు.\n\nరాముడికి పిలుపు అందింది.\n\n\"పితృవాక్య పరిపాలన తన కర్తవ్యం! దశరథుడు ఆడితప్పినవాడనిపించుకోకూ డదు. రఘువంశంలో అటువంటిది లేదు!” అనుకున్నాడు రాముడు.\n\nతండ్రి మాట నిలబెట్టడానికి రాముడు చెట్టు బెరడుతో తయారైన బట్టలు ధరించి వనవాసం చెయ్యడానికి సిద్ధమయ్యాడు. లక్ష్మణుడు మహాసర్పం బుసలు కొడుతు న్నట్లు వచ్చాడు. కైకేయినీ, దశరథుడినీ నరికే స్తానని కత్తి దూశాడు. రాముడు తమ్ముడిని శాంతపరిచాడు.\n\nరాముడితో సీత, లక్ష్మణుడు బయలు దేరారు.\n\nఅయోధ్యా పౌరులు దారికి అడ్డంగా పడు కున్నారు. రాముడు వారిని సమాధానపరిచి గంగానదిని దాటి అరణ్య మార్గం పట్టి, భర ద్వాజాశ్రమం చేరుకున్నాడు.\n\nమర్రిపాలు తలకు పట్టించి, రామలక్ష్మ ణులు మునులకుమల్లే జుట్టుముళ్ళు వేసుకున్నారు.\n\nదశరథుడు మూర్ఛనుండి తేరుకొని, రాముడు వనవాసం వెళ్ళిన సంగతి తెలుసు కొని, “రామా! రామా!\" అంటూనే ప్రాణాలు విడిచాడు.\n\nఅప్పుడు భరత శత్రుఘ్నులు తాతగారి ఊళ్ళో ఉన్నారు. నందిగ్రామం నుండి భరత శత్రుఘ్నులు వచ్చాక, భరతుడు తండ్రికి ఉత్తరక్రియలు జరిపాడు.\n\nభరతుడు తల్లి ముఖం చూడలేదు. శత్రుఘ్నుడు మంధర గూనిపోయేలాగ తన్నా లనుకున్నాడు, కాని దాని జాడ కనిపించ లేదు. . .\n\nభరతుడు రాముణ్ణి తీసుకురాడానికి సపరివారంగా శ్వేతఛత్రాలు పట్టించుకుని వెళ్ళాడు.\n\nభరతుడితో రాముడు, “మన తండ్రిమాట నిలపడంలో మన ఇద్దరివంతూ ఉంది. నీవు నా తమ్ముడివి, నా మాట విను. పట్టాభిషిక్తు డివై రాజ్యపాలన చెయ్యి!” అన్నాడు.\n\nభరతుడు తల అడ్డంగా తిప్పి, “నేను రాజ్యపాలన మాత్రం చూసుకుంటాను. నీ పాదుకల్ని సింహాసనం మీద ఉంచుతాను!” అని చెప్పి రాముడి పావుకోళ్ళను తలపై పెట్టు కొని తీసుకెళ్ళాడు.\n\nరాముడు సీతాలక్ష్మణ సమేతంగా అరణ్యం లోలోపలికి చొచ్చుకువెళ్ళాడు.\n\nఖరుడు, దూషణుడు అనేవాళ్ళు దండ కారణ్యంలో రావణుడి ప్రతినిధులు, వాళ్ళు వింధ్యపర్వతాలకు దిగువనున్న భూమి అంతా ఆక్రమించారు. వాళ్ళు రాక్షస గుంపులతో తిరుగుతూ, అరణ్యంలో ప్రవేశిస్తున్న నరు లను చూశారు.\n\nఆకలిగొన్న క్రూర మృగాల్లాగ సీతా రామ లక్ష్మణుల్ని చంపడానికి, పెద్ద పెద్ద బండ కత్తులూ, శూలాలతో చుట్టు ముట్టారు రాక్షసులు.\n\nరామలక్ష్మణులు ధనుర్బాణాలు తీసి రాక్షసమూకలను చెల్లాచెదరుగా చేశారు. రాముడు ఖరదూషణుల్ని చంపాడు. రాక్ష సులు చాలామంది చచ్చారు. హతశేషులైన వారు పారిపోయారు.\n\nనివాస యోగ్యమైన ప్రదేశంకోసం వెదు కుతూ వెళ్తూండగా, తాటిచెట్టును మించిన ప్రమాణంలో భయంకరాకారుడైన విరాధుడు సీతను అరచేత్తో ఎత్తి భుజాన పెట్టుకొని పారిపోతూంటే, రాముడు ఒక మహాస్త్రాన్ని వేసి రాక్షసుణ్ణి చంపాడు. హతశేషులైన రాక్షసులు శూర్పణఖతో ఖరదూషణుల చావుకబురు చెప్పారు. శూర్పణఖ రావణాసురుడి చెల్లెలు. ఖరుడు, దూషణుడు శూర్పణఖ సొంత తమ్ముళ్ళు.\n\nదండకారణ్యాల్లో గ్రుమ్మరుతూండే రాక్షసు లందరికీ శూర్పణఖ నాయకురాలు, రామ లక్ష్మణుల్ని చీల్చి చెండాడాలని బయలు దేరింది.\n\nఊడలే మానులైన ఐదు మర్రిచెట్లతో నిండిన పంచవటికి రాముడు, సీతా లక్ష్మణు లతో చేరాడు. పక్కనే గోదావరి ప్రవహిస్తున్నది.\n\nపర్ణశాలను నిర్మించుకొని, రాముడు సీతతో వనవిహారం చేస్తూ వనవాసం గడుపుతున్నాడు.\n\nలక్ష్మణుడు అన్నను, వదినను సేవిస్తూ, పర్ణ శాలను దివారాత్రాలు కాపలా కాస్తున్నాడు.\n\nశూర్పణఖ అట్టహాసంగా విరుచుక పడింది. రాముణ్ణి చూసి తన్ను వరించమంది, వేడింది, బెదిరించింది. సీతను చంపడానికి ఉరికింది. లక్ష్మణుడు శూర్పణఖను చంప కుండా ముక్కు, చెవులు కోసి తరిమాడు.\n\nశూర్పణఖ లంకకు వెళ్ళి రావణాసురు డితో తనకు జరిగిన పరాభవాన్ని మొరపెట్టు కొంది. సీత అందాన్ని వర్ణించి రెచ్చగొట్టింది. రావణుడు ప్రతీకారంగా సీతను చెరగొని తేవ డానికి మారీచుణ్ణి బంగారు లేడిగా పంపాడు.\n\nసీత మాయలేడిని చూసి ముచ్చట పడింది. రాముడు వెళ్ళి పట్టుకోవాలని బాణంవేశాడు. బాణం తగిలి మాయలేడి మారీచుడై, “హా, సీతా! హా, లక్ష్మణా!\" అని రాముడు చేసినట్టు ఆర్తనాదం పెద్ద పెట్టున చేసి మరీ చచ్చాడు.\n\nఅది రాక్షసమాయ, రాముడికెటువంటి హానీ జరగదని లక్ష్మణుడు ఎంత చెప్పినా సీత వినలేదు. నిష్ఠురోక్తులు పలికింది. లక్ష్మణుడు పర్ణశాల ముందు మూడు గీతలు గీచి వెళ్ళాడు.\n\nసీత ఒంటరిగా ఉంది. రావణుడు వృద్ధ తాపసి వేషంతో భిక్షకు వచ్చాడు. సీత భిక్ష వెయ్యడానికి మూడు గీతలూ దాటింది. రావ ణుడు నిజరూపుతో సీతను ఎత్తుకుపోయాడు.\n\nరామలక్ష్మణులు సీతను వెదుకుతూ వెళ్ళారు. రాముడు సామాన్య పామర మానవు డిలాగే విలపించాడు.\n\nవారలా వెళ్ళగా వెళ్ళగా, రెక్కలు తెగి పడి ఉన్న జటాయు పక్షి, \"సీతను విడిపించ డానికి పోరాడాను, నా రెక్కలు నరికి రావణుడు దక్షిణ దిశగా సీతను ఎత్తుకుపోయాడు,\" అని చెప్పి ప్రాణాలు విడిచింది.\n\nదశరథుడి ఆప్తమిత్రుడైన జటాయువుకు దహనసంస్కారం చేసి, రామలక్ష్మణులు వెళ్తుండగా, కబంధుడు వన్యమృగాల్తోబాటు వారిని దగ్గరకు లాక్కున్నాడు.\n\nకబంధుడు విచిత్రమైనవాడు. పర్వత మంతటి కడుపు, దానికే కోరలతో ఆవులించు కొని ఉన్న పెద్దనోరు, ఒక నిప్పు లాంటి కన్ను, యోజనాల పొడవునా చాచుకునే చేతులు ఉన్నాయి. తల అంటూ వేరే లేదు, కాళ్ళు గాని మరే అంగాలు గాని లేవు.\n\nరామలక్ష్మణులు కత్తులు తీసి కబంధుడి చేతులు నరికారు. కబంధుడు శాపగ్రస్తుడైన గంధర్వడు. శాపవిమోచనం పొంది ఆ గంధ ర్వడు, గంధర్వలోకానికి పోతూ, “నీకు మునుముందు వానరులతో మైత్రికుదురు తుంది, ప్రయోజనకారి అవుతుంది,\" అని రాముడికి చెప్పాడు.\n\nఋష్యమూక పర్వతం మీద వానర వీరు లతో ఉంటున్న సుగ్రీవుడు రాముడి వద్దకు హనుమంతుణ్ణి పంపాడు. ముక్కోటి దేవతలు వానరులయ్యారు. హనుమంతుడు శివుడి అంశన పుట్టినవాడు. అంజనాదేవి, వాయుదేవుడి అనుగ్రహంతో హనుమంతుణ్ణి కన్నది. ఆంజనేయుడు, వాయుపుత్రుడు, మారుతి అని పిలువ బడ్డాడు.\n\nపసితనంలో ఆంజనేయుడు ఉదయ సూర్య బింబాన్ని పండని ఎగిరి కబళించ బోగా, ఇంద్రుడు వజ్రాయుధంతో కొట్టాడు. మారుతి మూర్ఛిల్లాడు. వాయుదేవుడికి కోపం వచ్చి స్తంభించాడు. అప్పుడు దేవతలు హనుమంతుణ్ణి చిరంజీవిగా దీవించి, అనేక వరాలు ఇచ్చారు.\n\nబ్రహ్మ ఆంజనేయుడి చెవులకు విచిత్ర ప్రభావంగల కుండలాలు తగిలించి, అవి ఎవరికి కనపడి మెచ్చుకుంటే అతడే విష్ణు వుగా గుర్తించి, ఆరాధ్యదైవంగా సేవించమని హనుమకు చెప్పాడు.\n\nహనుమంతుడు సుగ్రీవుడి పంపున రామ లక్ష్మణుల దగ్గరికి బ్రహ్మచారి రూపంతో వెళ్ళాడు. రాముడు అతడిని చూసి లక్ష్మణు డితో, “సుందరుడైన ఇతని కర్ణకుండలాలు ఎంత ముచ్చటగా ఉన్నాయో, చూడు!\" అంటూ మెచ్చుకున్నాడు.\n\nఅప్పుడు హనుమంతుడు, రాముడు విష్ణువు అవతారమని గుర్తించి, బంటు అయ్యాడు. రాముడి చేత సుందరుడు అని పించుకొన్న హనుమంతుడు, 'సుందరుడు' అని పేరు పొందాడు.\n\nహనుమంతుడి మూలంగా రాముడు, సుగ్రీవుడు అగ్నిసాక్షిగా మిత్రులయ్యారు.\n\nసుగ్రీవుడి అన్న వాలి, కిష్కింధకు రాజు. తమ్ముడిని ద్రోహిగా అపోహపడి చంపబోగా సుగ్రీవుడు తప్పించుకుని పోయి ఋష్య మూక పర్వతం మీద తల దాచుకున్నాడు.\n\nవాలి తమ్ముడి భార్యను నిర్బంధంలో ఉంచాడు. ఆపదలో ఉన్న మిత్రుణ్ణి కాపాడడం తన ధర్మంగా రాముడు ఎంచి, వాలిని సంహరించి సుగ్రీవుణ్ణి కిష్కింధా నగరానికి రాజును చేయ డానికి మాట ఇచ్చాడు. వాలి ఎదురుగా నిలిచినవాడి బలం వాలిని చేరేలా వరం ఉంది. ఆ కారణంగా వాలి సుగ్రీవులు పోరాడు తుండగా చెట్ల చాటునుండి రాముడు బాణం కొట్టి వాలిని కడతేర్చాడు.",
            "book_page_end": 54,
            "story_id": "2004_12_10",
            "raw_genre_backup": "పౌరాణికం (రామాయణం)",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 10,
        "author_counts": {
            "సంపాదకుడు : విశ్వం": 1,
            "జొన్నలగడ్డ రామలక్ష్మి": 1,
            "చందమామ బృందం": 8
        },
        "genre_counts": {
            "సంపాదకీయం": 1,
            "కల్పిత కథ": 1,
            "ఫాంటసీ, ధారావాహిక కథ": 1,
            "బేతాళ కథ": 1,
            "విదేశ పూర్వగాథ (ఇరాక్)": 1,
            "జానపద కథ": 1,
            "సైన్స్ ఫిక్షన్ కామిక్": 1,
            "జీవిత చరిత్ర": 1,
            "జాతక కథ": 1,
            "పౌరాణికం (రామాయణం)": 1
        }
    }
}