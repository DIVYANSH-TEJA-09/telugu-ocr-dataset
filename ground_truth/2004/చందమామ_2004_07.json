{
    "book_id": "చందమామ_2004_07",
    "stories": [
        {
            "title": "క్రీడాజ్యోతి-సమైక్యజ్యోతి",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "సంపాదకీయం",
            "moral": "ఐకమత్యంతో ప్రపంచ శాంతిని పెంపొందించాలి.",
            "keywords": [
                "ఒలింపిక్స్",
                "జ్యోతి",
                "సమైక్యత",
                "క్రీడలు",
                "శాంతి"
            ],
            "characters": [],
            "locations": [
                "భారతదేశం",
                "ఢిల్లీ",
                "ఒలింపియా"
            ],
            "content": "ఒలింపిక్ క్రీడల చరిత్రలో మొట్టమొదటిసారిగా భారతదేశం ఒలింపిక్ జ్యోతిని అందు\nకుని, మరొకరికి అందించే దేశాలలో ఒకటిగా ఎంపికయింది. 'టార్చ్ రిలే' అనే ఈగొప్ప\nసంఘటన జూన్ 10వ తేదీ ఢిల్లీలో ఘనంగా జరిగింది. ఒలింపిక్ జ్యోతి ఉజ్వల శాంతి\nసంకేతం. 'జ్యోతిని అందుకుని, అందించండి-ప్రపపంచాన్ని సమైక్య పరచండి!' అన్నదే\nఈ సంవత్సర ఒలింపిక్ జ్యోతి నినాదం!\nవివిధ దేశాల క్రీడాకారులు ఒకే క్రీడామైదానంలో, రకరకాల క్రీడలలో విజయంకోసం\nస్నేహపూర్వకంగా పోటీపడతారు. అలా విభిన్న దేశాలను ఒకేచోటికి చేర్చడంలో ఒలింపిక్\nక్రీడలు ప్రముఖ పాత్ర వహిస్తున్నాయి.\nతమ వీరులు యుద్ధభూమిని వదిలి క్రీడలలో పాల్గొనడానికి వీలుగా, కొన్ని దేశాలు\nయుద్ధాలు ఆపడానికి సైతం ప్రాచీన ఒలింపిక్ క్రీడలు ప్రేరేపించిన సంఘటనలు కూడా\nఉన్నాయి!\nఒలింపిక్ జ్యోతి నుంచి, భారతదేశం తయారుచేసిన జ్యోతిని వెలిగించిన రోజున, అంటే\nజూన్ 10వ తేదీ, అందులో నుంచి వేలాది జ్యోతులను వెలిగించుకుని ప్రతిపట్టణానికీ,\nనగరానికీ తీసుకుని వెళ్ళివుండినట్టయితే -దేశప్రజలందరినీ ఒకే పతాకం కిందికి తెచ్చినట్టయి\nవుండేది. ఒలింపిక్ జ్యోతి ప్రజాహృదయాలలో సమైక్యజ్యోతిని ప్రజ్వరిల్లేలా చేసి ఉండేది.\nఒలింపిక్ ప్రమాణాలను అందుకోగల క్రీడాకారులు మనదేశంలోనూ ఉన్నారు.\nఆగస్టు 13న వెలిగించబడి పదిహేను రోజుల పాటు వెలిగే ఒలింపిక్ జ్యోతి వెలుగులో మన\nక్రీడాకారులు సాధించనున్న విజయాల కోసం మనదేశం ఆసక్తిగా ఎదురు చూస్తోంది.\nవారికి లక్షలాది మంది పాఠకుల తరఫున చందమామ శుభాకాంక్షలు తెలియజేస్తోంది.",
            "book_page_end": 5,
            "story_id": "2004_07_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకులకు కథల పోటీ (ఫిబ్రవరి) ఉత్తమ బహుమతి పొందిన ముగింపు!",
            "book_page_start": 7,
            "pdf_page_start": 7,
            "pdf_page_end": 7,
            "author": "పరాంకుశం విరించి ప్రియ, డా/ఆఫ్.పి.ఎస్. స్వామి",
            "genre": "పాఠకుల రచన",
            "moral": "బాధ్యతను నెరవేర్చినందుకు ప్రతిఫలం పుచ్చుకోవడం అత్యాశను కలిగిస్తుంది.",
            "keywords": [
                "నిజాయితీ",
                "బహుమతి",
                "వజ్రాల హారం",
                "సేవకుడు",
                "అత్యాశ"
            ],
            "characters": [
                "నారాయుడు",
                "రామభద్రుడు"
            ],
            "locations": [
                "దొండపాడు"
            ],
            "content": "\"అయ్యా, ఇల్లు ఊడుస్తూండగా వజ్రాల\nహారం నాకు కనిపించింది. తీసి దాచిపెట్టాను,”\nఅంటూ నారాయుడు తనదుస్తుల్లో దాచిన\nవజ్రాలహారాన్ని తీసి యజమానికిచ్చాడు.\n“తీసిన వెంటనే ఎందుకివ్వలేదు?\" అని రామభద్రుడు కోపంగా అడిగాడు.\n\"అయ్యా, దీన్ని తమకు వెంటనే ఇద్దామని అనుకున్నాను. కాని ఆనాడు నాకు దొరికిన\nనాణాన్ని నాకే బహుమతిగా ఇచ్చేశారుకదా? దీన్ని వెంటనే మీకు అప్పగిస్తే, మీనుంచి\nబహుమతిగా కాజేయడానికి, నేనే తీసి తిరిగి ఇవ్వ జూపినట్టుగా మీరు నన్ను అను\nమానించవచ్చు. నా నిజాయితీని మీరు శంకించవచ్చు. విలువైన హారం పోయినప్పుడు నన్ను\nఎలాగూ అడుగుతారని భావించి, అప్పుడే ఇద్దామని నావద్దే దాచాను. ఒకవేళ మీరు\nఅడక్కపోయినా, కొన్ని రోజులు గడిచాక తిరిగి ఇచ్చేస్తూ, జరిగింది చెప్పి ఉండేవాణ్ణి,”\nఅన్నాడు నారాయుడు వినయంగా.\nవాడి సమాధానానికి తృప్తిపడిన రామభద్రుడు, వాడి నిజాయితీని మెచ్చుకుని తన చేతి\nఉంగరాన్ని తీసి బహుమతిగా ఇవ్వబోయాడు. అయితే నారాయుడు దానిని తిరస్కరిస్తూ,\n\"అయ్యా, తమ ఇంట దొరికిన వస్తువు తిరిగి ఇవ్వడం సేవకుడిగా నా బాధ్యత. సేవకు\nప్రతిఫలంగా నాకు జీతం కూడా ఇస్తున్నారు. బాధ్యతను నెరవేర్చినందుకు యజమాని నుంచి\nబహుమతి పుచ్చుకోవడం సేవకుడిలో అత్యాశను కలిగిస్తుంది. అది కీడు చేస్తుంది. కాబట్టి,\nఉంగరాన్ని బహుమతిగా పుచ్చుకోలేను. క్షమించండి,” అని చెప్పి, రామభద్రుడి వద్ద కొలువు\nచాలించి, వేరొకరివద్ద పనివెతుక్కుంటూ వెళ్ళిపోయాడు.\nపరాంకుశం విరించి ప్రియ, డా/ఆఫ్.పి.ఎస్. స్వామి,\nమేనేజర్, స్టేట్ బ్యాంక్ ఆఫ్ హైదరాబాద్, దొండపాడు - 508246\n(వయా) కొడాడ్, నల్గొండ (జిల్లా) ఆం.ప్ర.",
            "book_page_end": 7,
            "story_id": "2004_07_02",
            "raw_genre_backup": "పాఠకుల రచన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "సాహసికుడు",
            "book_page_start": 8,
            "pdf_page_start": 8,
            "pdf_page_end": 11,
            "author": "శ్రీలలిత",
            "genre": "సాహస కథ",
            "moral": "పులికన్న భయంకరమైనది అవినీతి జాడ్యం. ధైర్యం, నిజాయితీ ఉంటే సమస్యలను పరిష్కరించవచ్చు.",
            "keywords": [
                "సాహసం",
                "పులి",
                "అవినీతి",
                "లంచం",
                "రాజోద్యోగం"
            ],
            "characters": [
                "రంగరాజు",
                "సోమరాజు",
                "చంద్రహాసుడు (రాజు)",
                "ద్వారపాలకులు"
            ],
            "locations": [
                "రాజధాని నగరం",
                "చిట్టడవి"
            ],
            "content": "పూర్వం ఒకానొక చిన్నదేశంలోని ఒక మారు\nమూల గ్రామంలో రంగరాజు, సోమరాజు\nఅనే ఇద్దరు అన్నదమ్ములుండేవారు. వాళ్ళి\nద్దరూ ఒకరి పట్ల ఒకరు ఎంతో అభిమానంగా\nవుంటూ ఒకే ఇంట కలిసివుండేవారు. వారి\nభార్యలు కూడా తోడికోడళ్ళ కలహాలేమీ\nలేకుండా కలిసిమెలిసి వుండడం చేత,\nఅన్నదమ్ములిద్దరికీ ఏ బాధా వుండేది కాదు.\nఒకనాటి సాయంత్రం అన్నదమ్ములిద్దరూ\nతీరిగ్గా అరుగు మీద కూర్చుని పిచ్చాపాటీ\nమాట్లాడుకుంటూ, ఎదుగూ బొదుగూ లేని\nతమ జీవితాల గురించి తీవ్రమైన విచారంలో\nపడ్డారు.\n“మనం ఈ పల్లెటూళ్ళో ఎన్నాళ్ళు బతి\nకినా, మనబతుకు గొర్రెతోక బెత్తెడే అన్నట్టు\nవుంటుంది. అంచేత మనం మనకున్నకాస్త\nపొలం అమ్మేసి, రాజుచంద్రహాసుడి పంచన\nచేరదాం,” అన్నాడు సోమరాజు.\nతమ్ముడి మాటలకు రంగరాజు, \"నీ\nఆలోచన బాగానే వుంది! రాజుగారికి సాహసి\nకులంటే ఇష్టమనివిన్నాను. మనకు సాహసా\nనికేమీ కొదవలేదు గదా,” అన్నాడు ఎంతో\nఉత్సాహంగా.\nఅప్పుడే అక్కడికి వచ్చి, అన్నదమ్ములిద్దరి\nమాటలూ విన్న రంగరాజు భార్య, “రాజుగారి\nదగ్గరకు వెళ్ళి, మేం సాహసికులమంటూ\nనోటిమాటలు వల్లిస్తే ఏం బాగు? ఏదైనా సాహస\nకార్యం చేసి వెళితే చెప్పుకోవడానికి బాగుం\nటుంది,” అన్నది.\nఆమె మాటలు అన్నదమ్ములిద్దరికీ\nనచ్చాయి. ఇటీవల ఒకటికి రెండుసార్లు వాళ్ళ\nగ్రామం మీద దాడిచేసి, పదిమందీ చేరేలోగానే\nదాపులనున్న చిట్టడవిలోకి పారిపోయిన పెద్ద\nపులిని చంపాలని నిశ్చయించుకున్నారు.\nఅన్నదమ్ములిద్దరూ, ఆ మర్నాటి ఉదయమే\nఒకరు కత్తి, ఒకరు ఈటే చేతబట్టి చిట్టడవి\nలోకి వెళ్ళారు. వాళ్ళ అదృష్టం కొద్దీ పులి ఆ\nసమయంలో పొదల పక్కన తను చంపిన\nలేడిని తింటూ కంట బడింది. పులి, వాళ్ళను\nచూస్తూనే పెద్దగా గాండ్రించి, మీదికి దూకి\nవస్తున్న సమయంలో, ఒకరు ఈటెతో దాని\nగుండెల్లోనూ, మరొకరు కత్తితో దాని డొక్క\nల్లోనూ బలంగా పొడిచి చంపేశారు.\nతర్వాత ఇద్దరూ చచ్చిన పులిని మోసు\nకుంటూ, గ్రామంలోకి రాగానే, గ్రామస్థులు\nవాళ్ళ చుట్టూ గుమిగూడి, “ఆహా, ఎంత\nగొప్ప సాహసం! సాహసికులంటే మీరే!”\nఅంటూ పొగిడారు.\nఆ రకంగా సాహసకార్యం పూర్తి చేసిన\nఅన్నదమ్ములిద్దరూ, తమకున్న పొలం అమ్మేసి,\nఅవసరమైన సామాన్లు మూటగట్టుకుని, తమ\nభార్యలతో బళ్ళమీద రాజధానీ నగరం చేరి,\nఅక్కడ ఒక సత్రంలో దిగారు.\nమూడవనాడు వాళ్ళు వీరవేషాలు ధరించి,\nపులి చర్మాన్ని తీసుకుని రాజదర్శనానికి\nబయల్దేరారు. తమ వేషాల్ని, తమ భుజాల\nమీదవున్న పులిచర్మాన్నీ చూసి ద్వారపాల\nకులు, తమను సగౌరవంగా రాజుగారి దగ్గ\nరకు తీసుకు వెళతారని వాళ్ళనుకున్నారు.\nకానీ, ద్వారపాలకులు చెరిరెండు రూకలూ\nలంచం ఇస్తే తప్ప లోపలికి పంపించేది లేదని\nఖచ్చితంగా చెప్పేశారు.\nఅంత నిర్భయంగా లంచం అడుగుతున్న\nద్వారపాలకుల ధోరణి, అన్నదమ్ములిద్దరికీ\nచాలా అసహ్యమనిపించింది. అయినప్పటికీ\nరాజదర్శనం చేసుకోబోతున్న సంభ్రమంలో\nవాళ్ళు, ద్వారపాలకులకు చెరి రెండు రూకలూ\nఇచ్చేసి లోపలికి అడుగుపెట్టారు.\nరాజు చంద్రహాసుడు, వాళ్ళ వీరవేషాలనూ,\nపులిచర్మాన్నీ చూసి, విసుగుపడుతున్నవాడిలా\nవచ్చిన పని ఏమిటని అడిగాడు. అప్పుడు\nఅన్నదమ్ములు, తాము పులిని ఎందుకు\nచంపిందీ, దాన్ని చంపడానికి ఎంత తెగువా,\nసాహసం ప్రదర్శించిందీ, రాజుకు వివరిం\nచారు. రాజు నిరాసక్తిగా, \"ఈ మాత్రపు ధైర్య\nసాహసాలుగల వాళ్ళు రాజ్యంలో చాలామందే\nవున్నారు. అందరికీ కొలువులో స్థానం కల్పిం\nచటం జరగని పని!\" అని, అన్నదమ్ములిద్దరికీ\nచెరొక ఐదు వందల రూకలూ కానుకగా\nఇప్పించాడు.\nనిరాశతో తిరిగివచ్చిన తమ భర్తల్ని చూసి,\nవాళ్ళ భార్యలు కూడా దిగులు పడ్డారు.\nరెండు రోజులు గడిచాక రంగరాజు భార్య,\n\"ఒక్కొక్కసారి ఆశించినవి జరగవు; ఏం చేస్తాం!\nమనం తిరిగి గ్రామం వెళ్ళడం అవమానకరం.\nరాజుగారిచ్చిన డబ్బు పెట్టుబడిగా పెట్టు\nకుని, ఇక్కడే చిన్న వ్యాపారం ప్రారంభిస్తే\nమంచిది,\" అంటూ సలహా ఇచ్చింది.\nఆమె సలహా అందరికీ నచ్చింది. తమకు\nఆహార ధాన్యాల గురించి బాగా తెలుసుగనక,\nవెచ్చాల అంగడి ఒకటి పెట్టుకుందామన్న\nనిర్ణయానికి వచ్చారు అన్నదమ్ములు. ఆ\nమర్నాటి నుంచే వ్యాపార ప్రయత్నాలు ప్రారంభ\nమయ్యాయి. అయితే, అక్కడా వాళ్ళకు\nచుక్కెదురయింది! ఎవరైనా వ్యాపారం\nచెయ్యాలంటే, అందుకు ముందుగా నగర\nపాలకుడి అనుమతి తీసుకోవాలి. దాని కోసం\nఅన్నదమ్ములు, నగరపాలకుడి భవనానికి\nవెళ్ళారు. లోపలికి వెళ్ళేసరికి, వ్యాపారానికి\nఅనుమతి కావాలంటే నగరపాలకుడికి రెండు\nవందల రూకలు కానుకగా సమర్పించుకో\nవాలని తెలిసింది.\nఈ సంగతి తెలియగానే సోమరాజు ఆవేశ\nపడిపోతూ, “అన్నయ్యా! రాజధానిలో ఎక్కడ\nచూసినా లంచగొండులేగాని, నిజాయితీ\nపరుడు మచ్చుకు కూడా కనిపించడం లేదు.\nసాహసికులందరికీ కొలువులో స్థానం కల్పిం\nచడం కుదరనిపని అన్న రాజు, లంచగొండు\nలందర్నీ మాత్రం ఏరికోరి నియమించినట్టు\nన్నది! పదా, వెళ్ళి ఆయన్నే అడుగుదాం,”\nఅన్నాడు.\nతమ్ముడి మాటల్లోని నిజాన్ని కాదనలేని\nరంగరాజు, “వ్యాపారానికి అనుమతీ అదీ\nతరవాత. నువ్వన్నట్టు ముందు రాజుగారి\nదగ్గిరకే వెళదాం,” అన్నాడు.\nఇద్దరూ రాజభవనం దగ్గరకు వెళ్ళేసరికి,\nఅక్కడి ద్వారపాలకులు లోగడ అడిగినట్టే\nలంచం అడిగారు. సోమరాజు ముందుగానే\nనిర్ణయించుకున్న విధంగా దీనంగా మొహం\nపెట్టి, \"బాబులూ, మా దగ్గర చిల్లిగవ్వ కూడా\nలేదు. నాకున్న ఐశ్వర్యమల్లా, ఇదుగో, ఈ\nబంగారపు ఉంగరం ఒక్కటే! నన్నూ, మా\nఅన్ననూ దయతలచి లోపలికి పంపించండి.\nరాజుగారి దగ్గర మా పనిగనక చక్కగా పూర్త\nయిందా, మీకు ఏకంగా ఈ ఉంగరాన్నే\nబహుమతిగా ఇస్తాను,” అన్నాడు.\n“ఆ ఉంగరమేదో ఇప్పుడే ఇలా ఇవ్వు, \"\nఅంటూ బలవంతంగా సోమరాజు వేలిన\nఉంగరం లాక్కున్నారు ద్వారపాలకులు.\nఆ తర్వాత, రాజు చంద్రహాసుడు, వాళ్ళను\nచూస్తూనే గుర్తుపట్టి, \"మళ్ళీ ఏంపని మీద\nవచ్చారు?\" అని ప్రశ్నించాడు.\nసోమరాజు వినయంగా రాజుకు మొదటి\nనుంచీ జరిగిందంతా చెప్పి, “మహారాజా!\nపులి కన్న భయంకరమైనది అవినీతి జాడ్యం.\nనామాట అబద్ధమని తమకు ఏమాత్రం\nఅనుమానం కలిగినా తక్షణం ఆ ద్వారపాల\nకుల్ని పరీక్ష చేయించండి. వాళ్ళ దగ్గర నా\nనీలంరాయి బంగారుపు ఉంగరం దొరుకు\nతుంది,” అన్నాడు.\nసోమరాజు మాటలు వినగానే రాజు\nమొహంలో సంతోషం కనిపించింది. ఆయన\nసోమరాజుకేసి మెచ్చుకోలుగా చూస్తూ,\n“నాక్కావలసింది సరిగ్గా నీవంటి సాహసికుడే!\nనువ్వు చెప్పినట్టు, పులి కన్న భయంకరమైన\nఈ అవినీతిజాడ్యం, నా కొలువులో చాపకింది\nనీరులా వ్యాపిస్తున్నదన్న సంగతి, నాకు కొద్ది\nరోజుల క్రితమే తెలిసింది. అయితే, కనీసం\nమరొక నలుగురైదుగురు నిజాయితీపరులు,\nసాహసికుల సహకారం లేనిదే, నేను దీన్ని\nనామరూపాలు లేకుండా చెయ్యలేను.\nరాజ్యంలో పెచ్చుమీరుతున్న ఈ అవినీతిని\nభరించలేక, ఏ ఒక్కడైనా నా దగ్గరకు వచ్చి\nఫిర్యాదు చేస్తాడేమో వేచిచూద్దామన్న ఆలోచ\nనతో ఊరుకున్నాను. ఇంకా నిర్లక్ష్యంగా వూరు\nకుంటే ప్రమాదకరమని, నేను ఆలోచిస్తున్న\nతరుణంలో, నువ్వు సరిగ్గా భగవంతుడు\nపంపించినట్టే వచ్చావు!” అన్నాడు.\nరాజు ఇలా అనగానే సోమరాజు పట్టరాని\nఆనందంలో మరొకసారి వినయంగా ఆయ\nనకు వంగి నమస్కరించాడు.\nరాజు ఒకటి, రెండు క్షణాలు మౌనంగా\nవుండి, తర్వాత సోమరాజుతో, “ఈ నాటినుంచీ\nనువ్వు రాజోద్యోగులందరి మీదా పర్యవేక్ష\nణాధికారివి! అవినీతిపరుడెంత పెద్ద ఉద్యోగ\nస్థుడైనా సరే, అతణ్ణి దోషిగా నిర్ణయించి న్యాయ\nస్థానానికి పిలిపించగలిగే అధికారం నీకిస్తు\nన్నాను, సంతోషమే గదా!” అని, రంగరాజు\nకేసి పరీక్షగా చూస్తూ, \"సోమరాజూ! మీ అన్న\nరంగరాజు, నీ అంతటి వాగ్ధాటీ, చొరవావున్న\nవాడిలా కనిపించడం లేదు. అయినా, పులిని\nవేటాడటంలో, ఇక్కడి లంచగొండుల ఆట\nకట్టించడంలో, నీకు సాటిరాగల సాహసి అని\nతెలుస్తూనేవున్నది. అతణ్ణి కొత్త నగర పాల\nకుడుగా నియమిస్తున్నాను,” అన్నాడు.\nఆవిధంగా రంగరాజు, సోమరాజు రాజాస్థా\nనంలో ఉన్నత పదవులు సంపాయించి, కొద్ది\nకాలం లోనే అవినీతినీ, లంచగొండితనాన్నీ\nనిర్మూలించడంలో కృతకృత్యులై, రాజుకు\nఎంతో అభిమాన పాత్రులయ్యారు.",
            "book_page_end": 11,
            "story_id": "2004_07_03",
            "raw_genre_backup": "సాహస కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "చిట్కావైద్యం",
            "book_page_start": 12,
            "pdf_page_start": 12,
            "pdf_page_end": 12,
            "author": "కొనే నాగవెంకట ఆంజనేయులు",
            "genre": "హాస్యం",
            "moral": "సలహా తీసుకునేటప్పుడు పూర్తి వివరాలు వినాలి, లేదంటే నష్టం తప్పదు.",
            "keywords": [
                "చిట్కావైద్యం",
                "ఆవు",
                "పశువుల వ్యాధి",
                "సలహా",
                "అర్థం చేసుకోకపోవడం"
            ],
            "characters": [
                "గోపయ్య",
                "గరటయ్య"
            ],
            "locations": [
                "హేలాపురి",
                "సుగంధపురి"
            ],
            "content": "హేలాపురిలోవుండే గోపయ్య, రెండు పాడిగేదెలూ, రెండుపాడి ఆవులతో పాలవ్యాపారం చేస్తున్నాడు.\nఒకసారి అతడి చుక్కలఆవు జబ్బు పడింది. దానితో అతడి పాలవ్యాపారం కొద్దిగా దెబ్బతిన్నది. ఈ\nపరిస్థితుల్లో గోపయ్య, సుగంధపురిలో తనలాగే పాలవ్యాపారం చేస్తున్న గరటయ్యను కలుసుకుని,\nతన చుక్కలావు సంగతి చెప్పాడు.\nఅంతావిన్న గరటయ్య తలాడిస్తూ, \"ఇంతకూ ఒక్క మాటలో తేలిందేమంటే-నీ ఆవు సరిగా గడ్డి\nతినడంలేదు, కుడితి తాగడంలేదు, ఉలవలు ముట్టడంలేదు, అవునా?” అన్నాడు.\n“అంతే మరి!” అంటూ కాస్త విసుగుపడ్డాడు గోపయ్య.\nగరటయ్య ఆప్యాయంగా గోపయ్య భుజం మీద చెయ్యివేసి, “చూశావా, గోపయ్యా! పాలవ్యాపారంలో\nఇలాంటి కష్టాలు తప్పవు. నెల రోజులక్రితం నా కర్రిఆవు కూడా, నీ ఆవులాంటి వ్యాధిలక్షణాలతోనే\nబాధపడింది. నాకు అంతో ఇంతో తెలిసిన చిట్కావైద్యం చేశాను. తొట్టెడు కుడితిలో కంచుచెంబు\nనిండుగా వేపాకు రసం, మరి రెండు చెంబులు కరక్కాయ, కాకరకాయ రసం కలిపి తాగించాను,\nఅంతే! ఏమయిందనుకున్నావు మరి....” అంటూ ఇంకా ఏదో చెప్పబోతున్నంతలో, \"ఆహా, చిట్కావైద్యం!\nమళ్ళీ వచ్చి కనబడతాను, గరటయ్యా!\" అంటూ అక్కణ్ణించి పరుగున తన ఊరికేసి బయల్దేరాడు గోపయ్య.\nరెండు రోజుల తర్వాత గోపయ్య విచారంగా గరటయ్య దగ్గరకు తిరిగివచ్చి, \"గరటయ్యా! నీ కర్రావుకు\nనువ్వు చేసిన చిట్కావైద్యమే, నువ్వు చెప్పినట్టే నా చుక్కల ఆవుకు నేను చేశాను. కానీ, మర్నాటికి\nచచ్చిపోయింది,\" అన్నాడు.\n\"ఆ వైద్యంతో అప్పుడు, నా కర్రావు కూడా చచ్చిపోయింది! అందుకే, ఈ చిట్కావైద్యంకాక,\nమంచి పశువైద్యుడికి ఆవును చూపమని చెబుదామనుకున్నాను. ఐతే, నువ్వు నా మాట సాంతం\nవినక మధ్యంతరంగా వెళ్ళిపోతివి!\" అన్నాడు గరటయ్య.",
            "book_page_end": 12,
            "story_id": "2004_07_04",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "భల్లూక మాంత్రికుడు - 9",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ, ధారావాహిక",
            "moral": "శత్రువును ఎదుర్కోవడంలో యుక్తి, సమయస్ఫూర్తి అవసరం. అవినీతిపరుల ఆట కట్టించడానికి ధైర్యం కావాలి.",
            "keywords": [
                "భల్లూక మాంత్రికుడు",
                "రాక్షసుడు",
                "చిరుతపులి",
                "సాహసం",
                "యుక్తి"
            ],
            "characters": [
                "దుర్ముఖుడు (రాజు)",
                "అంగరక్షకుడు",
                "ఆటవికుడు",
                "ఉగ్రదండుడు (రాక్షసుడు)",
                "తలారి భల్లూకుడు",
                "నాగమల్లు (దొంగల నాయకుడు)"
            ],
            "locations": [
                "అరణ్యం",
                "చంద్రశిలానగరం"
            ],
            "content": "[ఏనుగు వెంటబడగా, అంగరక్షకుడు పరిగెత్తుతూ ఉగ్రదండుడి వద్దకు వచ్చే సమయంలో,\nరాజు దుర్ముఖుడు మూర్ఛ నుంచి లేచి, అరణ్యంలోకి పారిపోయాడు. అక్కడ అతడి మీదికి ఒక\nచిరుతపులి దూకబోతూండగా, ఆటవికుడొకడు పులిని బాణంతో కొట్టాడు. ఆ దెబ్బకు గాయ\nపడిన పులితోపాటు, దుర్ముఖుడు కూడా కొమ్మలమీది నుంచి కిందపడ్డాడు. తరవాత- ]\nరాజు దుర్ముఖుడూ, డొక్కలో బాణం గుచ్చు\nకున్న చిరుతపులీ కొమ్మమీది నుంచి కింద\nపడటం చూస్తూనే అంగరక్షకుడు ఎగిరి ఒక\nగంతువేసి, ఆటవికుడితో, “ఒరే, అలా\nచూస్తావేం? మరొక బాణం కొట్టి చిరుతపులిని\nచంపెయ్యి,” అంటూ కేక పెట్టాడు.\nదుర్ముఖుడు చెట్టు మీది నుంచి ఒక పొద\nమీదపడి, అక్కడి నుంచి నేలపైకి జారటం\nవల్ల, అతడికి బలమైన దెబ్బలేమీ తగలలేదు.\nఅంగరక్షకుడు చిరుతపులి కేసి ఓమారు\nచూసి, “మహారాజా, బాణం దెబ్బ తిన్నా, పులి\nఇంకా మీ మీదికి దూకే ప్రయత్నం లోనే\nవున్నట్టున్నది, ఇప్పుడేం చేయటం?” అన్నాడు.\nరాజు దుర్ముఖుడు పులినుంచి దూరంగా\nపోయి, కసిగా అంగరక్షకుడి కేసి చూస్తూ,\n\"ఒరే, వెంటనే కత్తి దూసి దాని తల నరుకు.\nఈ ఆటవికుడు మన రాజ్యం వాడేనా? ఒట్టి\nబుద్ధిహీనుడిలా వున్నాడు,” అన్నాడు.\nఇప్పుడు చిరుతపులికి కొంచెం దాపులలో\nవున్నవాడు దుర్ముఖుడే. అది కోరలు చాచి\nఒక్కొక్క అడుగేవేస్తూ, అతడి కేసి బయలు\nదేరింది. అప్పటివరకూ అంతా మౌనంగా\nచూస్తూ నిలబడివున్న ఆటవికుడు ఏదో\nగ్రహించినవాడిలా చిన్నగా నవ్వి, \"నేనెంత\nబుద్ధిహీనుణ్ణయినా బంగారు వరహాలంటే\nతెలియనివాణ్ణి కాదు. నా కిస్తానన్న ఐదు\nవరహాల మాటేమిటి?” అని బాణాన్ని అంగ\nరక్షకుడి కేసి ఎక్కుపెట్టి, \"నువ్వీయన్ని\nమహారాజా అని పిలుస్తున్నావు. ఆయన\nనిజంగానే మహారాజా?\" అని అడిగాడు.\nచిరుతపులి మరొకసారి రాజు దుర్ముఖుడి\nమీదికి దూకే ప్రయత్నం చేస్తున్నదని గమ\nనించిన అంగరక్షకుడు కత్తి దూసి రాజుతో,\n\"మహారాజా, మీరు కూడా ఒరలోంచి కత్తి\nలాగండి. దెబ్బ తిన్న ఆ చిరుత పులిని\nమనిద్దరం ఏకమై చంపుదాం. కష్టం కాదు,”\nఅంటూ ఒకడుగు ముందుకు వేశాడు.\nఆ వెంటనే ఆటవికుడు బాణాన్ని\nఅంగరక్షకుడి ముందు భూమిలో గుచ్చుకు\nనేలా కొట్టి, మరొక బాణం తీసి అతడి కేసి\nఎక్కుపెట్టి, “నేనడిగినదానికి జవాబు చెప్పావు\nకాదేం? నా బాణం దెబ్బ నీ ప్రాణాలు తీస్తుంది.\nచిరుతపులి, నువ్వు రాజనేవాడి గొంతు కొరికి,\nఏ వాగు ఒడ్డుకో పోయి గాయం బాధతో చచ్చి\nపోతుంది,” అన్నాడు.\nరాజు దుర్ముఖుడు కత్తి దూసి చిరుతపులి\nకేసి ఒకడుగు వేయబోయినవాడల్లా ఆఖరి\nక్షణంలో భయపడి, వెనక్కు నడుస్తూ, “ఒరే,\nఆటవికుడా! నేను ఉదయగిరి రాజునైన\nదుర్ముఖుణ్ణి. నీ బాణం దెబ్బ చిరుతపులి\nఆయువుపట్టులో తగిలినట్టు లేదు. మరొక\nబాణంతో దాన్ని చంపు,” అన్నాడు.\n“ముందే అలా సెలవిచ్చారుకాదేం?\nమహారాజా!\" అంటూ ఆటవికుడు బాణాన్ని\nఅంగరక్షకుడి దిక్కు నుంచి, చిరుతపులి కేసి\nతిప్పి వదలబోయేంతలో అది, గట్టిగా\nగాండ్రించి రాజు కేసి దూకింది. ఆటవికుడు\nవదిలిన బాణం గురి తప్పి, చెట్టు బోదెకు\nగుచ్చుకున్నది.\nరాజు దుర్ముఖుడు పులి తన మీదికి\nలంఘించబోయేంతలో ఒక చావుకేక పెట్టి,\nవెనుదిరిగి పరుగు పుచ్చుకున్నాడు. చిరుత\nపులి అతడి వెంట బడింది. అలా వాళ్ళు\nచెట్లల్లో కొద్ది దూరం పరిగెత్తేంతలో, అటుకేసి\nవస్తున్న రాక్షసుడు ఉగ్రదండుడు చప్పున\nరాజును ఒక చేత్తో పట్టుకుని ఆపి, “వెధవ\nచిరుతపులిని చూసి భీరువులా పరిగెత్తుతు\nన్నావా? నీవేమన్న రాజువు?” అన్నాడు.\nరాజు దుర్ముఖుడు నిలువెల్లా వణికి\nపోతూండగా, గాయం బాధతో రెచ్చిపోయి\nవున్న పులి వేగంగా అతణ్ణి సమీపించింది.\nఉగ్రదండుడు చిరుతపులిని కాలితో పైకి\nఎగిరేలా తన్ని, అది కింద పడబోయేంతలో\nదాని మెడ పట్టుకుని, “దేశాన్ని పాలించే నీ\nకన్న అరణ్యాల్లో తిరిగే ఈ క్షుద్రజంతువే\nఎక్కువ ధైర్యశాలిలా వున్నది,” అన్నాడు.\nరాజు దుర్ముఖుడు, రాక్షసుడిపట్టు నుంచి\nబయట పడేందుకు గింజుకుంటూ, \"అవును,\nఉగ్రదండా, ఇందులో ఆశ్చర్యమేమున్నది?\nనేను రాజును, అది నీవన్నట్టు కేవలం క్షుద్ర\nజంతువు,” అన్నాడు.\nఆ మరుక్షణం దొంగల నాయకుడు\nనాగమల్లూ, అతడి ఇద్దరు అనుచరులూ,\nకొంచెం వెనగ్గా తలారి భల్లూకుడూ అక్కడికి\nవచ్చారు. నాగమల్లు దుర్ముఖుడి కేసి భయ\nపడుతున్న వాడిలా చూస్తూ, \"ఇప్పటికి తమ\nనోటి మీదుగానే, తమరు దుర్జయశెట్టి కాదనీ\nదుర్ముఖ మహారాజు గారనీ తెలియజెప్పారు.\nతమను సురక్షితంగా రాజధానీ నగరానికి\nచేర్చుతాం. తమకు తోచిన బహుమానం\nఇప్పించండి,” అన్నాడు.\nఆ మాటలు వింటూనే తలారి భల్లూకుడు,\n“దిరిసెనవన, భైరవా!\" అంటూ ఒక కేక\nపెట్టి, గండ్రగొడ్డలిని పైకెత్తి, “ఒరే, ఈ\nదుర్ముఖరాజు తల కోసం భల్లూక మాంత్రి\nకుడు ఎదురు చూస్తున్నాడు. ఆ తల నేను\nనరుక్కుపోతాను. నువ్వు రాజధానికి ఇతడి\nమొండాన్ని తీసుకుపోవాల్సిందే. అప్పుడు\nనీకు దొరకబోయే బహుమతి, ఈ రాజు\nవారసుల వల్ల శిరశ్ఛేదం,” అన్నాడు.\n\"ఆహా, చాలా తెలివైన మాట చెప్పావు,\nతలారి భల్లూకా!” అంటూ రాక్షసుడు ఉగ్ర\nదండుడు తన గుప్పెట చిక్కి గిలగిల కొట్టు\nకుంటున్న చిరుత పులిని దూరంగా విసిరి\nవేసి, చుట్టూ చేరిన అందరికేసీ ఓమారు\nచూసి, “నిస్సహాయ స్థితిలోవున్న ఈ దుర్ముఖ\nరాజు తలను, ఈ తలారి భల్లూకుడు నరక\nజూడటం ధర్మం అనిపించుకోదు. మీరే\nమంటారు?” అని అడిగాడు.\nఒక్క తలారి భల్లూకుడు తప్ప, మిగతా\nవాళ్ళందరూ రాజు తల నరకటం అన్యాయం\nఅన్నారు. దానితో తలారి భల్లూకుడు దీనంగా\nముఖంపెట్టి, గండ్రగొడ్డలిని నేలకు జార్చి,\n“మరి నా సంగతేమిటి? మహాశక్తి సంపన్ను\nడైన భల్లూక మాంత్రికుడు తన మంత్రశక్తితో\nమనిషినైన నన్ను, ఇలా భల్లూకంగా\nమార్చింది, ఈ రాజు తల నరుక్కురమ్మనే\nగదా? ఆ పని చేయకుండా నేను ఉత్తి\nచేతులతో తిరిగి వెళితే, ఆ మాంత్రికుడు నా\nప్రాణాలు తీయటమో లేక, బతికున్నంత\nవరకూ ఇలా భల్లూకంగానే వదిలివేయటమో\nచేసి తీరుతాడు,” అన్నాడు.\n“అదీ నిజమే! మరి దారేమిటి?\" అన్నాడు\nరాక్షసుడు ఉగ్రదండుడు.\nఅంగరక్షకుడు వణుకుతూ ఉగ్రదండుడి\nముందుకు వచ్చి నిలబడి, \"దండమహారాజా,\nనా సలహా ఒకటున్నది. మహారాజుగారిని\nప్రాణాలతోనే ఆ మాంత్రికుడి దగ్గిరకు తీసుకు\nపోవటం బావుంటుంది. ఆ తల సంగతేదో\nఅక్కడ ఆ మాంత్రికుడే చూసుకుంటాడు,\" అన్నాడు.\n“ఈ ఆలోచన మహ బావుంది. తలారి\nభల్లూకా, ఏమంటావు?” అని అడిగాడు\nఉగ్రదండుడు.\n\"ఇంత మహారణ్యం దాటించి, ఈ రాజును\nభల్లూకమాంత్రికుడి దగ్గిరకు తీసుకుపోవటం\nఅంత తేలిగ్గాదు. ఇప్పటికే ఆలస్యమయింది.\nఇక ఇతణ్ణి వదలను,\" అంటూ తలారి\nభల్లూకుడు రాజు దుర్ముఖుడి కేసి ఒకడుగు\nవేశాడు.\nదుర్ముఖుడు భీతితో అరిచి, ఉగ్రదండుడి\nవెనక్కుపోయి నిలబడుతూ, “ఉగ్రదండ\nమహాప్రభో శరణు! శరణు!\" అన్నాడు.\n\"అభయం ఇచ్చాను భయపడకు!” అని,\nఉగ్రదండుడు, తలారిభల్లూకుడితో, \"భల్లూకా,\nఈ రాజును నీ వెంట మాంత్రికుడి దగ్గిరకు\nతీసుకు రావటానికి నేను బాధ్యత వహిస్తాను.\nనువ్వు, నీ వాహనమైన మొండి తొండపు\nటేనుగు మీద బయలుదేరు. ఈ రాజుతో\nపాటు వెంట నేను నడుస్తాను,” అన్నాడు.\n“మాట తప్పవుగదా, ఉగ్రదండా? ఇదే\nపోయి, నా వాహనానికి కట్టిన తాళ్ళు నరికి,\nఇక్కడికొస్తాను,” అంటూ తలారి భల్లూకుడు\nబయలుదేరాడు.\nఅతడికి వెనగ్గా ఆటవికుడు విల్లుకు\nఅంబు తొడిగి గబగబా నడుస్తూ, \"ఓయ్,\nతలారి భల్లూకం! తొందరపాటులో అజాగ్ర\nత్తగా ఆ ఏనుగును సమీపించకు. మాటల\nధోరణిలోపడి, ఆ ఏనుగూ, ఒక సింహం\nచిన్నగా ఘీంకార, గర్జనలు చేస్తూండటం\nమీరు వినలేదు. ఈ పాటికి ఏనుగు కుంభ\nస్థలాన్ని సింహం బదాబదలు చేసినా చేసి\nవుండొచ్చు,” అన్నాడు.\n“నిజమా!\" అంటూ తలారి భల్లూకుడు\nఅదిరిపడి, పరుగు పరుగున ఏనుగు వున్న\nచోటుకు చేరేంతలో, ఆటవికుడు చెప్పి\nనట్టుగానే, కాళ్ళు బంధింపబడిన ఏనుగు\nమీద పడేందుకు సింహం ఒకటి, దాని\nచుట్టూ గిరికీలు తిరుగుతూ, పంజాతో\nఏనుగు తలమీద కొట్టేందుకు ప్రయత్ని\nస్తున్నది. ఏనుగు ఘీంకరిస్తూ తెగిన తొండాన్ని\nసింహంకేసి చాచి, కాళ్ళ బంధాలను తెంచుకు\nనేందుకు నానా తంటాలూ పడుతున్నది.\nతలారి భల్లూకుడు ఇది చూస్తూనే\nరౌద్రంగా ఒక కేకపెట్టి, “ఆహా, నా అంత వాడి\nవాహనాన్నే తిన చూస్తున్నావా?” అంటూ\nగండ్రగొడ్డలి ఎత్తి సింహం మీదికి దూకాడు.\nసింహం ఈ వింత ఎలుగుబంటును\nచూసి, చిన్నగా బెదిరి పక్కకు రెండడుగులు\nవేసింది. కాని అంతలోనే తలారి భల్లూకుడు\nగండ్రగొడ్డలితో వేగంగా వచ్చి పైబడబోయేం\nతలో, కోపంతో రెచ్చిపోయి, గర్జిస్తూ అతడి\nమీదికి ఎగిరింది. ఆ సమయంలో తలారి\nభల్లూకుడు విసిరిన గండ్రగొడ్డలి దెబ్బ\nగురితప్పి దాని వెనక కాళ్ళలో ఒకదానికి\nతగిలింది. వెంటనే సింహం కిందపడి లేచి,\nతలారి భల్లూకుడి మీదికి లంఘించ\nబోయేంతలో వెనక వున్న ఆటవికుడు గురిగా\nదాని గుండెల్లో తగిలేలా బాణం వదిలాడు.\nబాణం దెబ్బ తింటూనే సింహం పక్కకు\nపడిపోయింది. అది భీకరంగా గర్జిస్తూ తిరిగి\nలేవబోయేంతలో తలారి భల్లూకుడు, గండ్ర\nగొడ్డలితో దాని కంఠం మీద బలంగా కొట్టాడు.\nసింహం లేచి నిలబడే ప్రయత్నం చేసి,\nకంఠం సగం తెగిపోవటంతో పక్కకు పడి\nపోయి గిలగిలా తన్నుకో సాగింది. గొడ్డలి ఎత్తి\nమరోసారి కొట్టబోతున్న తలారి భల్లూకుడి\nచేయి పట్టుకుని ఆటవికుడు, \"ఆహా,\nభల్లూకయ్యా, ఏమి నీ సాహసం! సింహం\nచచ్చిన దాని కిందే లెక్క. మరోసారి గండ్ర\nగొడ్డలితో కొట్టి, దాని చర్మం పాడుచెయ్యకు.\nదాని జూలూ, చర్మం నాక్కావాలి,\" అన్నాడు.\nతలారి భల్లూకుడు ఆయాసపడుతూ\nఆటవికుడి కేసి చూసి, “నీ బాణం గురి\nకూడా అమోఘమైనది. ఈ అరణ్యం వదిలి\nనా వెంట చంద్రశిలానగం రారాదా? అక్కడ\nనీకు రాజుగారితో చెప్పి, నా కింద ఉపతలారి\nనౌకరీ ఇప్పిస్తాను,” అన్నాడు.\nఆటవికుడు తలవంచి, “నేను, నీ వెంట\nనగరానికి వస్తాను. చేస్తే, నీలాంటి మహా\nసాహసి దగ్గరే ఉద్యోగం చేయాలి,” అన్నాడు.\nతలారి భల్లూకుడు ఏదో అనబోయేంతలో\nరాక్షసుడు ఉగ్రదండుడు, మిగతా వాళ్ళతో\nకలిసి అక్కడికి వస్తూ, “ఇక్కడ ఇంత గొడవ\nజరిగిపోయిందన్నమాట! తలారి భల్లూకుడికి\nతగిన సేవకుడే దొరికాడు,” అన్నాడు.\nఆ మాటలకు ఉప్పొంగిపోయిన తలారి\nభల్లూకుడు గండ్రగొడ్డలి పైకెత్తి, “ఒరే,\nఅడవిదొంగ నాగమల్లూ! నువ్వూ, నీ నేస్త\nగాళ్ళూ కలిసి తక్షణం నా వాహనం కాళ్ళకు\nకట్టిన తాళ్ళు ఊడదీయండి,\" అన్నాడు.\n\"తలారి భల్లూక దొరా, అలాగే చేస్తాం,\nకాని, ఏనుగు కట్లువూడగానే మమ్మల్ని తొక్కి,\nచంపకుండా కాపాడే బాధ్యత మీది,\" అన్నాడు\nదొంగల నాయకుడు నాగమల్లు.\n“నా చెప్పుచేతల్లో వున్న వాహనం, నా\nఅనుమతి లేకుండా ఇతర్లకు హాని కలిగించ\nటమా?” అంటూ తలారి భల్లూకుడు, అడవి\nదొంగలు ఏనుగు కాళ్ళ కట్లు విప్పుతూండ\nగానే, ఆ తాళ్ళతో దాని మెడకు గట్టిగా ఉచ్చు\nబిగించి, దాని వీపు మీద ఎక్కి కూర్చున్నాడు.\nమొండి తొండపుటేనుగు తన బంధపు\nతాళ్ళన్నీ ఊడిపోగా ఘీంకరిస్తూ లేచి నిల\nబడింది. తలారి భల్లూకుడు, ఆటవికుణ్ణి\nచేయెత్తి పిలుస్తూ, “ఒరే, ఆటవిక సేవకా,\nనువ్వీ అరణ్యమార్గాలన్నీ బాగా ఎరిగిన\nవాడివిగదా? వచ్చి, నా వాహనం కుంభస్థలం\nమీద కూర్చుని, చంద్రశిలా నగరానికి దారి\nతియ్యి,\" అని రాక్షసుడు ఉగ్రదండుడితో,\n\"ఆ రాజు దుర్ముఖుణ్ణి పారిపోకుండా, నా\nవెంట తెచ్చే బాధ్యత నీది, అవునా?” అని\nఅడిగాడు.\nఉగ్రదండుడు తల ఊపుతూ, “నాకూ,\nనువ్వనే భల్లూక మాంత్రికుడితో పని వున్నది.\nమొండి ఏనుగు మీద ముందుండి దారి\nతియ్యి. ఇక్కడవున్న వాళ్ళం అందరం నీ వెంట\nవస్తాం. ఇష్టం లేనివాళ్ళు అరణ్యం దాటగానే,\nఎవరి దారిన వాళ్ళు వెళ్ళి పోవచ్చు,” అన్నాడు.\n\"భేషైన మాట! రాజు దుర్ముఖుడు తప్ప,\nమిగతా వాళ్ళందరికీ ఈ క్షణానే స్వేచ్ఛ ఇస్తు\nన్నాను; కావాలంటే ఇక్కడి అరణ్యమృగాల\nమధ్య హాయిగా బతకవచ్చు,” అంటూ\nతలారి భల్లూకుడు ఏనుగును అదిలించి,\nముందుకు పరిగెత్తించాడు.\nమొండితొండపు ఏనుగు అలా పరుగు\nపుచ్చుకోవటంతో ఉగ్రదండుడూ, మిగతా\nవాళ్ళూ కొంచెం వెనకబడిపోయారు. తలారి\nభల్లూకుణ్ణి, హఠాత్తుగా చెట్ల చాటునుంచి\nవచ్చిన రెండు ఏనుగులు అడ్డగించినై, వాటి\nమీద వున్న నలుగురు సైనికులు, “ఉదయ\nగిరి మహారాజుకూ, జై!\" అంటూ అతడి కేసి\nబాణాలు వదలసాగారు. - (ఇంకావుంది)",
            "book_page_end": 18,
            "story_id": "2004_07_05",
            "raw_genre_backup": "ఫాంటసీ, ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "మహిమగల విత్తనాలు!",
            "book_page_start": 19,
            "pdf_page_start": 19,
            "pdf_page_end": 24,
            "author": "శ్రీరామకమల్ రచన",
            "genre": "బేతాళ కథ",
            "moral": "నిస్వార్థ పరోపకారమే నిజమైన ధర్మం. దాని ఫలితం ఎప్పుడూ మంచిదే.",
            "keywords": [
                "బేతాళుడు",
                "విక్రమార్కుడు",
                "పరోపకారం",
                "మహిమగల విత్తనాలు",
                "నిజాయితీ"
            ],
            "characters": [
                "విక్రమార్కుడు",
                "బేతాళుడు",
                "పరమేశం",
                "రాజు (పరమేశం కొడుకు)",
                "రామాచారి (పూజారి)",
                "రంగయ్య (వైద్యుడు)",
                "రామేశం (యజమాని)",
                "రాధిక (జమీందారు కూతురు)",
                "జమీందారు",
                "మంత్రశాస్త్రవేత్త"
            ],
            "locations": [
                "శ్మశానం",
                "జగన్నాధపురం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్నిదించి భుజానవేసుకుని, ఎప్పటి\nలాగే మౌనంగా శ్మశానంకేసి నడవ\nసాగాడు. అప్పుడు శవంలోని బేతా\nళుడు, “రాజా, ఇంత అర్ధరాత్రివేళ,\nభీతిగొలిపే ఈ శ్మశానంలో నువ్వు పడు\nతున్న శ్రమకు కారణం, నీ జాతక\nఫలమా లేక పరోపకారం పేరుతో,\nఅసాధ్యమైన దానిని సాధించదలచిన\nఅవివేకమా అన్న అనుమానం కలుగు\nతున్నది. పరులకు ఉపకారం చేయ\nబోయి, తను చిక్కుల పాలవడమే\nకాక, కన్న బిడ్డలను కూడా చిక్కుల\nపాలు చేసే పరమేశంలాంటివాళ్ళు,\nలోకంలో కోకొల్లలు. అతడి కథా,\nఅతడి కొడుకు రాజు అనేవాడి కథా\nచెబుతాను, శ్రమ తెలియకుండా, విను,\"\nఅంటూ ఇలా చెప్పసాగాడు:\nజగన్నాధపురం అనే ఊళ్ళో నివసించే\nపరమేశం పరోపకారి. అందుకోసం ఆయన\nపొలం, ఇల్లు, నగలు తాకట్టు పెట్టాడు.\nతనకు అంత్యకాలం సమీపించినప్పుడాయన\nకొడుకుతో, “నేను నీకు చాలా అన్యాయం\nచేశాను. మనకిప్పుడు మిగిలిన ఆస్తి కంటే\nఅప్పులే ఎక్కువ. అయినా అధైర్యపడకు;\nపరోపకారం విడువకు. నీ తల్లిని జాగ్రత్తగా\nచూసుకో. నీకేదారీ తోచకపోతే, ఊరి గుడి\nపూజారి రామాచారిగారిని సలహా అడుగు.\nఆయనే, నాలో పరోపకార గుణాన్ని ప్రోత్సహించా\nడు,\" అని చెప్పి కన్నుమూశాడు.\nపరమేశం చనిపోగానే అప్పులవాళ్ళు\nఇంటి మీద దాడిచేశారు. ఎవరికందినది\nవారు తీసుకున్నాక, రాజుకింకా వెయ్యివర\nహాల అప్పు మిగిలింది.\nఅప్పుడు వరాలయ్య అనే షాహుకారు,\n“పరమేశం చాలా మంచి మనిషి. నేను వెయ్యి\nవరహాల అప్పుకు హామీ వుంటాను. రాజు ఆ\nబాకీ తీర్చేదాకా, వాడి తల్లి సత్యవతి, మా\nఇంట్లో పనిమనిషిగా వుంటుంది,” అంటూ\nముందుకు వచ్చాడు.\nఇది జరిగిన మర్నాడు రాజుకు వేరే దారి\nతోచక, తండ్రి మాటలు గుర్తు చేసుకుని గుడి\nపూజారి రామాచారి ఇంటికి వెళ్ళాడు.\nరామాచారి, రాజును ప్రేమగా లోపలకు\nపిలిచి, “బ్రతికినంత కాలమూ పరోపకార\nగుణాన్ని వదలని నీ తండ్రి పుణ్యం నీకెంతో\nమేలు చేస్తుంది,” అన్నాడు.\n\"అయ్యా! పుణ్యంవల్ల మా నాన్నకు ఒరిగిన\nదేమిటో, నాకు తెలియకుండా వుంది,”\nఅన్నాడు రాజు నిరసనగా.\nరామాచారి కొద్దిసేపు మౌనంగా వుండి,\n“రాజూ, నీకు మీ నాన్నను గురించిన వివ\nరాలు అంతగా తెలిసినట్టు లేదు. ఆయనకు\nచిన్నతనంలోనే భయంకరమైన జబ్బు\nచేసింది. ఆ జబ్బువచ్చిన వాళ్ళు రోజు\nరోజుకూ నీరసించి పోతారు. వారికి శరీర\nమంతా ముళ్ళతో గుచ్చినట్లు బాధవుం\nటుంది. అలా పదిహేను సంవత్సరాలు\nనరకయాతన అనుభవించి చివరకు కన్ను\nమూస్తారు. కానీ, మీ నాన్నను పరోపకార\nగుణం, ఆ జబ్బు లక్షణాల నుంచి కాపా\nడింది. ఆలోచించి చూడు. మీ నాన్న తన\nడబ్బంతా తనకూ, తన కుటుంబానికీ దాచి\nవుంచి, భయంకరమైన ఆ జబ్బుతో అవస్థ\nపడుతూంటే, నువ్వు చూడగలిగేవాడివా?”\nఅని అడిగాడు.\n\"నిదర్శనముంటే తప్ప, నేను పరోపకార\nమహిమను నమ్మను,” అన్నాడు రాజు.\n“అయితే, నీవు వైద్యుడు రంగయ్యను\nకలుసుకుని, మీ నాన్నకు వచ్చిన జబ్బు\nగురించి అడిగి తెలుసుకో,” అన్నాడు\nరామాచారి.\nరాజు అప్పటికప్పుడు బయల్దేరి వెళ్ళి\nరంగయ్యను కలుసుకుని విషయం చెప్పాడు.\nరంగయ్య, రాజుకేసి సాలోచనగా చూసి, “మీ\nనాన్నకు వచ్చిన జబ్బుకు వైద్యశాస్త్రంలో\nమందేమీ లేదు. ఆ విషయం నేను మీ\nనాన్నకు చెప్పాను. ఆయన తర్వాత రామా\nచారిని కలుసుకున్నాడు. ఆయన ఏం\nమంత్రం వేశాడో ఏమో - మీ నాన్న బ్రతికి\nనంత కాలం పిడిరాయిలావున్నాడు. ఎంతో\nఅదృష్టవంతులకు గానీ లభించని అనాయాస\nమరణం పొందాడు!\" అన్నాడు.\nఅప్పటికి రాజుకు, రామాచారి మాటల\nమీద కొంత నమ్మకం పుట్టింది. వాడాయన\nఇంటికి వెళ్ళి, “మీరు చెప్పింది నిజమే!\nఇప్పుడు నేనేం చేయాలో చెప్పండి,\" అన్నాడు.\nరామాచారి వాడికి చిన్న గుడ్డమూట ఇచ్చి,\n“దీంట్లో కొన్ని విత్తనాలున్నాయి. ఈ విత్తనం\nనాటగానే ఒక రోజులో మొక్కమొలిచి, వారాని\nకల్లా మహావృక్షమై, మనుషులకు నీడనూ,\nపక్షులకు ఆశ్రయాన్నీ ఇస్తుంది. ఎక్కడ\nనాటితే ఇతరులకు ప్రయోజనమని నీకు\nఅనిపిస్తుందో, అక్కడ ఈ విత్తనం నాటు. అదే\nపరోపకారం! అందువల్ల నీకూ మేలు జరుగు\nతుంది,” అన్నాడు.\nరాజు ఆ మూటను తీసుకున్నాడు. ఆ\nఊరు నుంచి పొరుగూరు వెళ్ళే దారిలో ఒక\nచోట ఆగాడు. కనుచూపు మేరలో ఒక చెట్టు\nకూడా లేదు. రాజు బాట పక్కన గొయ్యి\nతీశాడు. అందులో ఒక బంగారు నాణెం\nకనబడింది. దానికి ఒక పక్క లక్ష్మి, మరోపక్క\nవిష్ణువుల బొమ్మలున్నాయి. రాజు అక్కడ\nవిత్తనం నాటి, “ఈ రోజు నా పరోపకార\nగుణానికిదే నాకు ప్రతిఫలం,\" అను\nకుంటూ, అక్కణ్ణించి పొరుగూరు వెళ్ళి, ఒక\nఇంటి ముందాగాడు.\nఇంతలో ఆ ఇంటి యజమాని రామేశం\nతలుపులు తీసుకుని బయటికి వచ్చి,\nరాజును అనుమానంగా చూస్తూ, “ఇటీవల\nమాఊళ్ళో దొంగల భయం ఎక్కువగా\nవుంది!” అంటూ చటుక్కునవాణ్ణి పట్టుకుని\nదుస్తులు వెతికితే, వాడి దగ్గర విత్తనాల\nమూట, తళతళా మెరుస్తూ ఒక బంగారు\nనాణెం కనిపించాయి.\nబంగారు నాణేన్ని చూస్తూనే రామేశం\nఉలిక్కి పడి, “ఇది మా పూజ గదిలోని పవిత్ర\nనాణెం. ఇది పోయి ఆరు మాసాలైంది. నువ్వు\nదొంగవైవుండాలి!” అంటూ ఇంటిలోపలకు\nలాక్కెళ్ళాడు.\nఇంట్లో అందరూ ఆ నాణేన్ని గుర్తుపట్టి,\nరాజును నానా మాటలూ అన్నారు. రాజు\nదిగాలు పడి, “అయ్యా, నా తండ్రి పరమేశం\nపరోపకారమే తన ఆదర్శంగా పెట్టుకుని\nజీవితంలో అష్టకష్టాలూ పడ్డాడు. ఆయన\nపోయాక, నేను ఆయన అడుగుజాడల్లో\nనడవాలనుకున్నాను. నలుగురూ నడిచే చోట\nనీడనిచ్చే చెట్టు మొలవాలని విత్తనం పాత\nబోతూంటే, నేను తీసిన గోతిలో ఈ బంగారు\nనాణెం దొరికింది. ఇది నిజంగా మీదే అయితే\nమీరే వుంచుకోండి. నన్ను దొంగ అనకండి;\nమా నాన్న ఆత్మక్షోభిస్తుంది,” అంటూ మొర\nపెట్టుకున్నాడు.\nపరమేశం పరోపకారగుణం గురించి ఆ\nఊళ్ళో ఎన్నో కథలున్నాయి. రాజు, పరమేశం\nకొడుకని తెలియగానే తమ పొరబాటుకు\nనొచ్చుకుని, వాడి కథ అంతా అడిగి తెలుసు\nకున్నారు. అంతా విన్నాక రామేశం, “నిజంగానే\nనీవు మీ నాన్న గుణాలన్నీ పుణికి పుచ్చు\nకున్నావు. నీవిక్కడికి రావడం మా ఊరి\nజమీందారు అదృష్టమనిపిస్తున్నది. మనం\nవెంటనే ఆయన ఇంటికి వెళదాం,” అన్నాడు.\nరామేశం, రాజు, జమీందారింటికి బయల్దే\nరారు. దారిలో రామేశం, జమీందారు కథ\nచెప్పాడు:\nజమీందారు కూతురు రాధికకు పదహారేళ్ళ\nవయసులో ఏదో వింత జబ్బు సోకింది.\nఅప్పటినుంచీ ఆమె కృశించి పోసాగింది.\nబలవంతాన తిన్నా అరగదు. ఒళ్ళంతా ముళ్ళు\nగుచ్చుకున్నట్లు బాధ. వైద్యులామె జబ్బుకు\nమందులేదన్నారు. ఒక వైద్యుడైతే, “పురుషు\nలైతే ఇదే జబ్బు సోకితే పదిహేను సంవత్సర\nరాల వరకూ బ్రతకొచ్చు. ఆడవాళ్ళు మాత్రం\nరెండు సంవత్సరాలకు మించి జీవించరు,\"\nఅని చెప్పేశాడు.\nరాధికకు జబ్బు సోకి రెండు సంవత్సరాలు\nపూర్తి కావడానికి మాసం మాత్రమే గడువుంది.\nరామేశం ఆసంగతి చెప్పి, “నువ్వు తప్పక\nసాయపడగలవు! విత్తునాటితే ఒక్క రోజులో\nమొక్క మొలిచి, వారం రోజుల్లో మహా వృక్ష\nమయ్యే చెట్లు నూరువున్న తోటలో, ఒక్క\nరోజంతావుంటే, అక్కడి గాలికి రాధిక మళ్ళీ\nమామూలు మనిషికాగలదని ఒక వైద్యుడు,\nజమీందారుకు చెప్పివున్నాడు. ఇప్పుడు నీ\nదగ్గర అటువంటి శక్తివున్నదికదా!” అన్నాడు.\nజమీందారు, రాజు కథ తెలుసుకుని,\nవెంటనే వాడికి పెద్దతోటకు అనువైన స్థలం\nచూపాడు. ఆ స్థలంలో రాజు తన వద్దవున్న\nవిత్తనాలన్నింటినీ పాతసాగాడు. అలా పాతగా\nపాతగా విత్తనాలన్నీ అయిపోయాయి. వాటి\nసంఖ్య నూరుకు ఒకటి తక్కువైంది.\nజమీందారు, వైద్యులను సంప్రదిస్తే, వారు\nనూరు విత్తులకు ఒకటి కూడా తగ్గకూడ\nదన్నారు. రాజు, జమీందారును, రామాచారికి\nకబురు పంపమన్నాడు. జమీందారు, రామా\nచారికి కబురు పంపగా - ఈలోగా ఒక మంత్ర\nశాస్త్రవేత్త, జమీందారు వద్దకు వచ్చి, \"రాధిక\nజబ్బును నయంచేసే ఉపాయం మరొకటు\nన్నది. నేను నామంత్రశక్తితో, ఆమె జబ్బును\nవేరెవరికైనా మార్చగలను. అయితే, ఆ మనిషి\nఇష్టపూర్వకంగా ఆ జబ్బును స్వీకరించాలి,\"\nఅన్నాడు.\nఆ వెంటనే జమీందారు, ఆయన భార్య\nతాము స్వీకరిస్తామంటూ ముందుకు వచ్చారు.\nఇది చూసి మంత్రశాస్త్రవేత్త ఉలిక్కిపడి అంత\nలోనే సర్దుకుని, వారిని పరీక్షించి, \"క్షమిం\nచాలి, ప్రభూ! తల్లి దండ్రులైన మీ ఇద్దరిలో\n· కూడా, ఈ జబ్బును మీ కుమార్తె నుంచి\nస్వీకరించడానికి సంకోచభావమున్నది!”\nఅన్నాడు.\nఅప్పుడు రాజు తానే ముందుకు వచ్చి, ఆ\nజబ్బును తాను స్వీకరిస్తానన్నాడు. మంత్రవేత్త\nవాడిని పరీక్షించి, ఇష్టపూర్వకంగానే ఆమాట\nఅంటున్నట్లు తేల్చి, రాధిక జబ్బును రాజుకు\nమార్చాడు. ఆ మరుక్షణం రాధిక ఉత్సాహంగా\nమంచం మీదినుంచి లేస్తే, రాజు మూలు\nగుతూ కుప్పలా కూలిపోయాడు.\nఈలోగా రామాచారి అక్కడకు వచ్చి, పర\nమేశం తన దగ్గర దాచిన మహిమగల విత్తనా\nలను గురించి చెప్పి, \"ఆ విత్తనాలన్నిటినీ\nరాజుకు ఇచ్చేశాను. పరోపకారంలో తండ్రికి\nసాటిరాగల రాజును, ఇప్పుడీ వ్యాధినుంచి\nభగవంతుడే కాపాడాలి,\" అన్నాడు.\nఅయితే, రాజుపాతిన విత్తనాలన్నీ ఒక్క\nరోజులో మొక్కలై మొలిచాయి. వారం\nరోజుల్లో మహా వృక్షాలయ్యాయి. ఆ తర్వాత\nఒక రోజుపాటు, ఆ చెట్ల గాలిని పీల్చిన రాజు\nమళ్ళీ మామూలు మనిషి అయ్యాడు.\nజమీందారు తన కుమార్తె కోరిన విధంగా\nఆమెను రాజుతో ఘనంగా వివాహం జరి'\nపించి, “పరోపకారి కూడా ఎన్ని కష్టనష్టాలకు\nగురికావలసి వస్తుందో, ఇప్పటికి నాకు అర్థ\nమైంది!” అన్నాడు.\nబేతాళుడు ఈ కథ చెప్పి, \"రాజా, పరమేశం\nపరోపకారబుద్ధి మేలుకీడులు రెంటికీ కారణ\nమైనట్టు కనబడుతున్నది. అతడి పుణ్యం\nఫలితంగా లభించిన విత్తనాల విషయం\nలోనూ ఏదో లోపం వ్యక్తమవుతున్నది గదా?\nమంత్రశాస్త్రవేత్త రాధిక తల్లిదండ్రులను,\nతమ కుమార్తె జబ్బును స్వీకరించడానికి\nసంకోచిస్తున్నారనడం ఆశ్చర్యంగా లేదా? ఈ\nసందేహాలకు సమాధానం తెలిసి కూడా\nచెప్పక పోయావో, నీ తల పగిలిపోతుంది,\"\nఅన్నాడు.\nదానికి విక్రమార్కుడు, \"పరోపకారం చేసి\nకీర్తి ప్రతిష్ఠలూ, ఐశ్వర్యం సంపాదించు కోవాలను\nకునే వాడు నిజమైన పరోపకారికాదు. తనవారి\nమేలు కాంక్షించి త్యాగం చేయడం కూడా\nపరోపకారం అనిపించుకోదు. పరోపకారం\nచేయడం తన నైజంగా, ప్రవృత్తిగా కలవాడే\nనిజమైన పరోపకారి. ఆ లక్షణాలు రాజులో\nవున్నవి. అంతే కాదు. పరోపకారంవల్ల కలిగే\nనష్టం చాలా తాత్కాలికమైనది. కన్న బిడ్డ\nపడుతూన్న బాధను చూడలేక, బిడ్డ ప్రాణా\nలను కాపాడడం తల్లి దండ్రులుగా తమ\nబాధ్యతగా భావించడంవల్లే, జమీందారూ,\nభార్యా కుమార్తె జబ్బును స్వీకరించడానికి\nసిద్ధపడ్డారే తప్ప, వారిలో స్వతహాగా పరోపకార\nచింతన గానీ, నిస్వార్థ పరోపకార ప్రవృత్తిగానీ\nలేదు. ఆ కారణం వల్లే మంత్రశాస్త్రవేత్త రాధిక\nతల్లిదండ్రులు కుమార్తె జబ్బును స్వీకరించ\nదానికి సంకోచిస్తున్నారు అన్నాడు. అంతేకాక,\nజబ్బును జమీందారు కుంటుబానికే మిగి\nల్చితే, తను వారినుంచి బహుమతి పొందడం\nఇబ్బందిగా వుంటుందని కూడా మంత్ర\nశాస్త్రవేత్త భావించివుండవచ్చు. మహత్తుగల\nవిత్తనాల విషయానికొస్తే - ఒక్క విత్తనం\nతగ్గినంత మాత్రాన తక్కినవాటి మహిమ\nపోతుందనుకోవడం కేవలం అపోహ; తార్కికం\nకాదు,\" అన్నాడు.\nరాజుకు ఈ విధంగా మౌనభంగంకలగ\nగానే, బేతాళుడు శవంతో సహామాయమై,\nతిరిగి చెట్టెక్కాడు.",
            "book_page_end": 24,
            "story_id": "2004_07_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "మహిళా పోర్టర్లు",
                "భావ్నగర్",
                "మిజోరం",
                "తాబేళ్లు",
                "క్రైస్తవ మతం"
            ],
            "characters": [],
            "locations": [
                "భావ్నగర్ (గుజరాత్)",
                "మిజోరం"
            ],
            "content": "**మహిళా పోర్టర్లు**\nగుజరాత్లోని భావ్నగర్ పాలకుడు తన భవనంలో\nపనులు చేయడానికి పలువురు మగవాళ్ళను\nనియమించాడు. ఆ రాష్ట్రంలో రైళ్ళ రాకపోకలు\nఆరంభమై భావ్నగర్ రైల్వేస్టేషన్ ఏర్పడింది.\nఅక్కడ సామానులు మోసే పోర్టర్లుగా స్త్రీలనే\nనియమించాలని ఆయన ఒక చట్టం చేశాడు.\nఇవాళ కూడా ఇండియాలోకెల్లా ఒక్క భావ్నగర్\nస్టేషన్లో మాత్రమే మహిళా పోర్టర్లు పనిచేస్తున్నారు.\n**తాబేళ్ళ గృహం**\nమన ఈశాన్య రాష్ట్రాలలో ఒకటైన మిజోరంలో క్రైస్తవులు అధిక సంఖ్యాకులుగా ఉన్నారు. ఆ రాష్ట్రానికి\nక్రైస్తవమతం వ్యాపించి వంద సంవత్సరాలు దాటింది. తమ రాష్ట్ర క్రైస్తవమత నూరేళ్ళ పండుగను\nఅక్కడి ప్రజలు ఘనంగా జరుపుకున్నారు. పాటలు\nపాడారు. ఆటలు ఆడారు. పెద్ద పెద్ద వాయి\nద్యాలను వాయించారు. ఆ సందర్భంగా\nమిజోరంలోనే అతి పెద్ద చెట్టును నరికి\nదానితో చాలా పెద్దమృదంగాన్ని తయారు\nచేశారు. అలా చెట్టును నరికినప్పుడు\nదాని బోదెతొర్రలో నుంచి పది తాబేళ్ళు\nబయటపడ్డాయి. అంటే ఇన్నేళ్ళుగా\nతాబేళ్ళు ఆ వృక్షం బోదెనే తమ\nగృహంగా చేసుకుని అందులో నివ\nసించాయన్న మాట!",
            "book_page_end": 25,
            "story_id": "2004_07_07",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "కాశ్మీరు జానపద కథ: వింత అధికారి!",
            "book_page_start": 26,
            "pdf_page_start": 26,
            "pdf_page_end": 28,
            "author": "చందమామ బృందం",
            "genre": "జానపద కథ",
            "moral": "గౌరవ మర్యాదలు నిజమైన హోదా లేదా సంపదతో రావు. అవి మన ప్రవర్తన, నిజాయితీ మరియు వ్యక్తిత్వాన్ని బట్టి లభిస్తాయి.",
            "keywords": [
                "ఉద్యోగం",
                "ఈర్ష్య",
                "గౌరవం",
                "అధికారం",
                "అలల అధికారి"
            ],
            "characters": [
                "నిత్యానందుడు",
                "రాధ (భార్య)",
                "సోమనాధుడు",
                "మాధవి (భార్య)",
                "రాజప్రతినిధి"
            ],
            "locations": [
                "శ్రీనగర్",
                "నది"
            ],
            "content": "చాలా కాలం క్రితం శ్రీనగర్లో నిత్యానందుడనే\nఒక ధనవంతుడు ఉండేవాడు. కావలసినంత డబ్బూ,\nపొలాలూ తండ్రి నుంచి అతనికి వారసత్వంగా\nసంక్రమించాయి. పొలాలను రైతులకు కౌలుకిచ్చి\nఆ ఆదాయంతో, ఏ చీకూ చింతా లేకుండా భార్యా\nపిల్లలతో హాయిగా జీవించసాగాడు.\nనిత్యానందుడి ఇంటిపక్కన సోమనాధుడనే\nవాడు ఉండేవాడు. అతనికంటూ ప్రత్యేకంగా\nచెప్పుకోతగ్గ శక్తిసామర్థ్యాలేవీ లేవు. అయినా\nచుట్టుపక్కల ప్రజలు అతినిపట్లా, అతని కుటుం\nబంపట్లా ఎంతో గౌరవాదరాలు కనబరచేవారు.\nఅతడు రాజాస్థానంలో ఆదాయ వ్యయాలు పర్య\nవేక్షించే అధికారిగా పనిచేయడమే దీనికంతకూ\nకారణం. ఇది నిత్యానందుడికి చాలా ఆశ్చర్యం\nకలిగించినా, అంతగా పట్టించుకునేవాడు కాదు.\nఅయితే, అనుకోకుండా జరిగిన ఒక సాధారణ\nసంఘటన దానిని పట్టించుకునేలా చేసింది!\nనిత్యానందుడికీ, సోమనాధుడికీ ఐదారేళ్ళ\nవయసుగల మగపిల్లలు ఉన్నారు. ఇరుగు పొరుగు\nఇళ్ళల్లో ఉన్న ఆ ఇద్దరూ ఆడుకుంటూ ఉండగా\nఒకనాడు ఏదో గొడవ పడ్డారు. అది కాస్తా పెద్దదై\nఒకరినొకరు కొట్టుకోసాగారు. దానిని చూసిన\nనిత్యానందుడి భార్య రాధ, సోమనాధుడి భార్య'\nమాధవి పిల్లలను సముదాయించి, మందలించ\nడానికి బదులు, ఒకరిపై ఒకరు కాలుదువ్వి కయ్యా\nనికి దిగారు. బాగా రెచ్చిపోయి పరస్పరం గట్టిగా\nదూషించుకున్నారు.\n“రాధా, నన్ను అన్ని మాటలంటావా? నీ\nపొగరు అణచకపోతే నాపేరు మాధవి కాదు. నీ\nమగడులాగా మా ఆయన మూడు పూట్లా తిని\nసోమరిగా తిరిగే దద్దమ్మ కాదు. రాజాస్థానంలో\nపెద్ద అధికారి. ఆయనతో చెప్పి ఏం చేస్తానో,\nచూడు,\" అని కేకలు పెడుతూ, కొడుకును\nబరబరా లాక్కుని ఇంట్లోకి వెళ్ళి దభీమని తలుపు\nమూసింది సోమనాధుడి భార్య.\nపొరుగింటి ఆలుమగలు తమకు లేనిపోని\nఇబ్బందులు కలిగిస్తున్నారని రాధ, నిత్యానందుడు\nకొన్ని రోజుల్లోనే గ్రహించారు. భార్య మాటవిని\nసోమనాధుడు, తన అధికార బలంతో నిత్యా\nనందుణ్ణి రకరకాలుగా వేధించ సాగాడు. మొదట\nపన్నులు కట్టలేదని తాఖీదు పంపాడు. ఎప్పుడో\nచెల్లించానని నిరూపించడానికి నిత్యానందుడు\nఅధికారుల చుట్టూ అనేక సార్లు ప్రదక్షిణలు\nచేయవలసి వచ్చింది. నిత్యానందుడికీ, రాధకూ\nఇది చాలా అవమానకరంగా తోచింది. రాధయితే\nమరీ బాధపడిపోయింది. \"సోమనాధుడిలాగా\nనువ్వు గౌరవ ప్రదమైన ఏదైనా ఉద్యోగం లేకుండా\nతిరగడం వల్లే అతడి భార్య నిన్ను పనికిరాని\nదద్దమ్మ, అని తిట్టగలిగింది. నీకూ ఏదైనా\nఉద్యోగం ఉంటే, ఆ మాట అనగలదా? నువ్వు\nకూడా అధికారం గల ఏదైనా ఉద్యోగం చూసు\nకుంటే తప్ప, ఆ ఆలుమగల తలపొగరు\nఅణచలేము,\" అన్నది రాధ భర్తతో కళ్ళనీళ్ళ\nపర్యంతమైపోతూ.\nనిత్యానందుడు తీవ్రంగా ఆలోచించాడు.\nభార్య మాటలు అక్షరాలానిజం. తనకూ ఏదైనా\nఒక అధికార పదవి ఉంటే తననెవరూ వేధించ\nలేరు కదా? అందరూ గౌరవించగలరు కూడా\nఅని భావించి ఉద్యోగాన్వేషణకు దిగాడు.\nఆ రోజుల్లో స్థానిక ఉద్యోగులను రాజప్రతి\nనిధులే నియమించేవారు. నిత్యానందుడు తన\nప్రాంతానికి ఉన్న రాజప్రతినిధిని దర్శించి,\nతనకేదైనా అధికారంగల ఉద్యోగం ఇప్పించమని\nవేడుకున్నాడు. రాజప్రతినిధి ఉద్యోగాలు ఖాళీ\nలేవన్నాడు.\nనిత్యానందుడు పట్టుదలతో, \"అయ్యా,\nనేను ఉద్యోగం కావాలన్నది డబ్బు సంపాదనకు\nకాదు. గౌరవ ప్రతిష్ఠలు పొందడానికి. అందు\nవల్ల జీతం లేని ఉద్యోగం అయినా ఫరవాలేదు.\nగౌరవ ప్రదమైన ఎలాంటి ఉద్యోగమైనా చేయ\nడానికి సిద్ధంగా ఉన్నాను. దయచేసి లేదన\nకండి,\" అని దీనంగా వేడుకున్నాడు.\nఅతడి వింత కోరిక విని రాజప్రతినిధి మన\nసులో నవ్వుకున్నాడు. అతన్ని ఆటపట్టించా\nలనుకున్నాడు. అయినా, ఎందులోనూ ఎలాంటి\nఅనుభవమూ లేని అతనికి ఎలాంటి ఉద్యోగం\nఅప్పగించగలం అని కొంతసేపు ఆలోచించిన రాజ\nప్రతినిధి, “వెంటనే కావాలంటే ఒకే ఒక ఉద్యోగం\nఉంది. నీకు ఇష్టమైతే, ఈ రోజు నుంచే ఆ\nఉద్యోగంలో చేరవచ్చు,\" అన్నాడు.\n\"ఏమిటా ఉద్యోగం?\" అని అడిగాడు నిత్యా\nనందుడు ఆతృతగా.\n\"నగరం గుండా ప్రవహించే నదిలోని చిరు\nఅలలను లెక్కించే ఉద్యోగం!\" అన్నాడు రాజ\nప్రతినిధి.\n“అలాగే, ఈరోజే ఉద్యోగ బాధ్యతలు చేపడ\nతాను,\" అన్నాడు నిత్యానందుడు ఏదో ఒక\nఉద్యోగం కావాలన్న తపనతో.\nరాజప్రతినిధి ఉద్యోగంలో నియమిస్తున్నట్టు\nపత్రం రాసి రాజముద్రికవేసి అతనికి ఇచ్చాడు.\nనిత్యానందుడు అప్పటికప్పుడే పద్దు పుస్తకంతో\nనదివద్దకు వెళ్ళి ఒక పడవలో చాలా దర్జాగా\nకూర్చున్నాడు. ఆ రోజుల్లో నదీ జలమార్గమే\nప్రధాన రవాణా మార్గం గనక, అతడు బాగా\nరద్దీగా ఉన్న ప్రాంతంలోని ఒక వంతెన పక్కన\nతన పడవను ఆపి, నదిలో లేచే చిరుఅలలను\nదీక్షగా లెక్కించసాగాడు.\nఈ సంగతి కొన్ని రోజులలో ఆ ప్రాంతమంతా\nవ్యాపించింది. అందరూ కొత్తగా ఏర్పరచబడిన\nఅలల అధికారిని గురించే మాట్లాడుకోసాగారు.\nఈ విచిత్రమైన అధికారిని ఎందుకు నియ\nమించారు? దీనివల్ల ఒరిగే ఉపయోగం ఏమిటా\nఅని పలువురు ఆశ్చర్య పడసాగారు. అయినా,\nనిత్యానందుడు ఆశించినట్టే చుట్టుపక్కల\nవాళ్ళు అతని పట్ల అంతకు ముందు లేని గౌరవ\nమర్యాదలను కనబరచసాగారు. రాజాజ్ఞను నెర\nవేరుస్తున్నాడు కదా మరి! సమాజంలో గౌరవం\nపెరగడంతో అతనిభార్య రాధ కూడా ఎంతో\nమురిసిపోయింది. తమ కోరిక తీరినందుకు తృప్తి\nచెందింది.\nతనకు వచ్చిన గుర్తింపు గమనించిన నిత్యా\nనందుడు తన అధికార పరిథిని విస్తరించడానికి\nఉపక్రమించాడు. రోజూ అలలను లెక్కించి పద్దు\nపుస్తకంలో రాసే నిత్యానందుడు, అటుకేసి వచ్చే\nపడవలను దూరంలోనే ఆపమని ఆజ్ఞాపించే\nవాడు. తను వేసే లెక్కలకు అంతరాయం కలుగు\nతుందని అదిలించేవాడు. అలలను లెక్కగట్టే\nనెపంతో పడవలను గంటలకొద్దీ కదలకుండా\nఆపసాగాడు.\nపడవలు నడిపేవాళ్ళకు ఇది మహా ఇబ్బందిగా\nతయారయింది. తమ పడవలు సాఫీగా నడ\nవాలంటే కొత్త అలల అధికారిని మంచి చేసు\nకోవాలనుకున్నారు. ఆ కారణంగా జీతం అంటూ\nఏమీ లేకపోయినప్పటికీ నిత్యానందుడికి క్రమంగా\nరాబడి పెరగసాగింది.\nఆఖరికి అతడు తొలినుంచి ఎదురు చూస్తున్న\nసువర్ణ అవకాశం రానే వచ్చింది. అలలను లెక్కిం\nచడంలో నిమగ్నుడై వున్నప్పుడు దూరంగా ఒక\n'షికారా'లో సోమనాధుడు కుటుంబంతో రావడం\nచూసి అతడు ఒక్కసారిగా ఆనందంతో పొంగి\nపోయాడు. బంధువుల పెళ్ళికి వెళుతూండడం\nవల్ల సోమనాధుడూ, భార్యాపిల్లలూ చక్కటి\nదుస్తులు ధరించి ఉన్నారు. షికారా తనకు కొద్ది\nదూరంలో ఉండగానే “ఆగూ!” అని కేకపెట్టాడు\nనిత్యానందుడు.\nషికారాను ఆపి, సోమనాధుడు కారణం\nఅడిగాడు. \"నేను నదిలో లేచే చిరు అలలను\nలెక్కగడుతున్నాను. నువ్వు ఇప్పుడు ఇలావచ్చా\nవంటే నాపనికి అంతరాయం కలుగుతుంది.\nఅక్కడే ఆగు!\" అంటూ నిత్యానందుడు అలలను\nమళ్ళీ మళ్ళీ లెక్కించడంలోనూ, పుస్తకంలో\nరాయడంలోనూ నిమగ్నుడై పోయాడు.\nసమయం గడిచిపోతోంది. అయినా నిత్యా\nనందుడి రాజోద్యోగధర్మం పూర్తికాలేదు. ఇంకా\nలెక్కిస్తూనే ఉన్నాడు. పెళ్ళి ముహూర్తం సమీ\nపిస్తోంది. తొందరగా వెళ్ళాలి. సోమనాధుడికి\nకోపం వచ్చింది. అయినా, అధికారి అయిన\nనిత్యానందుడి ఆజ్ఞను అతిక్రమించి వెళ్ళలేక\nపోయాడు!\nఆఖరికి సోమనాధుడు, \"అయ్యా, అలల\nఅధికారిగారూ, పెళ్ళి ముహూర్తం దాటి పోతోంది.\nదయతలచి మమ్మల్ని కాస్త వెళ్ళ నివ్వండి!\"\nఅన్నాడు వినయంగా.\nనిత్యానందుడు గంభీరంగా తలపంకించి\nసోమనాధుణ్ణి వెళ్ళమని సైగచేసి, తృప్తిగా నవ్వు\nకున్నాడు.\nఆ తరవాత కొన్నాళ్ళకు, సోమనాధుడూ అతని\nభార్యా నిత్యానందుడి కుటుంబం పట్ల ఉన్న\nశత్రుభావాన్నీ, కోపాన్నీ వదులుకున్నారు. క్రమంగా\nరెండు కుటుంబాల మధ్య స్నేహసంబంధాలు\nచోటుచేసుకున్నాయి.",
            "book_page_end": 28,
            "story_id": "2004_07_08",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "దయార్ద్రహృదయుడు",
            "book_page_start": 29,
            "pdf_page_start": 29,
            "pdf_page_end": 32,
            "author": "వసుంధర",
            "genre": "నైతిక కథ",
            "moral": "రాజుకు దయతో పాటు ఆచరణలో ఉపయోగపడే సామర్థ్యం ఉండాలి. కవిత్వం ద్వారా కష్టాలు తెలుస్తాయి కానీ, అవి తీరాలంటే క్రియ అవసరం.",
            "keywords": [
                "దయార్ద్రహృదయం",
                "రాజు",
                "కరువు",
                "మారువేషం",
                "గుణనిధి",
                "రాజప్రతినిధి"
            ],
            "characters": [
                "జయద్రథుడు (రాజు)",
                "మహామంత్రి",
                "గుణనిధి (కవి)",
                "చంద్రుడు",
                "సుమతి"
            ],
            "locations": [
                "ప్లవంగరాజ్యం",
                "రాజధాని"
            ],
            "content": "ప్లవంగరాజ్యాన్నేలే జయద్రథుడు, ప్రజా\nరంజకంగా పాలన చేస్తున్నాడు. ఒకసారి, ఆ\nరాజ్యంలోని తూర్పు ప్రాంతంలో వానలు లేక\nకరువు వచ్చింది. అక్కడి పౌరులు పడుతున్న\nబాధల గురించి కొందరు ప్రతినిధులు వచ్చి\nరాజుకు చెప్పారు. జయద్రథుడు ధనరూ\nపేణా, వస్తురూపేణా సాయాన్ని అందజేశాడు.\nఅయినా, ఆయనకు కరువు గురించిన వార్తలు\nపౌరులు పంపుతూనేవున్నారు.\n\"కరువో, వరదలో, మహమ్మారి రోగాలో,\nఅప్పుడప్పుడూ ఏదోప్రాంతాన్ని ఆవహించడం\nప్రకృతి సహజం. పౌరులు ఆ సమస్యలను\nధైర్యంగా ఎదుర్కోవాలి. రాజు ఎంతకని సాయ\nపడగలడు?\" అని జయద్రథుడు విసు\nక్కున్నాడు.\nఅయితే, మహామంత్రి ఆయనతో, \"ప్రభూ!\nసమస్య ఎక్కడున్నదో పరిష్కారమూ అక్కడే\nవుంటుంది. తమరు స్వయంగా వెళ్ళి అక్కడి\nపరిస్థితులు విచారించడం బాగుంటుంది,\"\nఅని హితవు చెప్పాడు. జయద్రథుడు అలాగే\nచేయాలనుకున్నాడు. కానీ రాజులా వెళితే,\nఆయనను పలుకుబడి వున్నవారందరూ\nచుట్టుముడతారు. సామాన్యులకాయన దర్శన\nభాగ్యమే లభించకపోవచ్చు! అందుకని\nఆయన మారువేషంలో పరదేశిలా కరువు\nప్రాంతానికి వెళ్ళి తిరిగాడు.\nఅక్కడ కరువు ఘోరంగానేవుంది. ఎంతో\nమందికి ఒక్కపూట తిండిదొరకడం కూడా కష్ట\nమవుతున్నది. తన పాలనలో అప్పుడప్పుడు\nఏదో ఒక ప్రాంతంలో, ఇలాంటివి జరుగు\nతూనే వుండడం వల్ల, ఇదేమీ ఆయనకు\nకొత్తగా అనిపించలేదు.\nఆయన తనకు తటస్థ పడినవారితో, “నేను\nపరదేశిని, ఇలాంటి కష్టాలు మా దేశంలోనూ\nవచ్చాయి. మా పౌరులు బెంబేలెత్తి పోకుండా\nసమష్టిగా కృషి చేసి, కష్టాలు గట్టెక్కేలా చేసుకు\nన్నారు. మీరలా చేస్తున్నట్టులేదు!” అంటూ\nఎద్దేవా చేశాడు.\nదానికి అక్కడి పౌరులు నొచ్చుకుని,\n“నువ్వు పరదేశివి. అందుకే మా కడగండ్లు\nనీకు కన్నీరు తెప్పించడం లేదు,” అన్నారు.\n“నేనే కాదు, ఈ ప్రాంతానికి దూరంగా\nవుంటున్నాడు కాబట్టి, సాక్షాత్తూ మీ మహా\nరాజే వచ్చినా, నేను చెప్పిన మాటలే చెబు\nతాడు,\" అన్నాడు మారువేషంలో వున్న\nజయద్రథుడు.\nఅక్కడి పౌరుల్లో ఒకడీ మాటలకు చిరాకు\nపడి, “మా రాజు ధోరణిచూస్తూంటే, నీ\nమాటలు నిజమేననిపిస్తున్నాయి. కష్టాలు\nభరించేవారికి తెలుస్తాయి. దయార్ద్రహృద\nయంవున్న గుణనిధివంటి వారికి అర్థమవు\nతాయి! నీవంటివారికి కాదు,” అన్నాడు.\nఅప్పుడు జయద్రథుడికి, గుణనిధి గురించి\nతెలిసింది. ఈ గుణనిధి దక్షిణ ప్రాంతానికి\nచెందినవాడు. ఎవరికి కష్టాలు కలిగినా,\nఆయన వెతుక్కుంటూ వారి వద్దకు వెళతాడు.\nవారి కష్టాలు చూసి చలించి పోయిన ఆయన\nలోంచి కవిత్వం పెల్లుబుకుతుంది. ఆ\nకవిత్వం వింటూంటే శిలావిగ్రహాలు కూడా\nకన్నీరు పెడతాయి అంటారు! ప్రస్తుతం గుణ\nనిధి ఇక్కడి తూర్పు ప్రాంతంలోనే సంచరి\nస్తున్నాడు.\nరెండు రోజుల తర్వాత జయద్రథుడు,\nగుణనిధిని కలుసుకున్నాడు. ప్రజల కష్టాలను\nవర్ణిస్తున్న గుణనిధి కవిత్వం వింటూంటే,\nఆయనకు గుండె చెరువైపోయింది. అప్పుడు\nప్రజల కష్టాలు ఆయనకు బాగా అర్థ\nమయ్యాయి. ఆ క్షణంలో ఆయన మనసులో\nఒక ఊహమెదిలింది. గుణనిధి వంటివాణ్ణి,\nఏ ప్రాంతానికైనా రాజప్రతినిధిని చేస్తే, అందు\nవల్ల రాజ్యానికి ఎంతో ఉపకారం జరుగుతుంది!\nనగరానికి తిరిగి వచ్చాక, జయద్రథుడు\nతన ఆలోచనను మహామంత్రికి చెప్పాడు.\nమహామంత్రి కాసేపాలోచించి, \"ప్రభూ!\nగుణనిధి గొప్పకవి మాత్రమే. కవిని ఏలికను\nచేయాలనుకుంటే, అందుకు అనుగుణమైన\nలక్షణాలు ఆయనలోవున్నట్టు తెలియాలి.\nతగువిధంగా పరీక్షించకుండా, ఆయన్ను ఏ\nప్రాంతానికీ రాజప్రతినిధిగా నియమించ\nవద్దని, మనవి!” అన్నాడు.\n“నావరకూ అయితే గుణనిధిని పరీక్షిం\nచడం అయిపోయింది. నీ తృప్తికోసం ఆయన్ను\nమరొకసారి పరీక్షించడానికి, నాకే అభ్యంతరం\nలేదు. ఆ పరీక్ష ఏదో నీవే ఏర్పాటు చేయి,”\nఅన్నాడు జయద్రథుడు.\nమహామంత్రి సరేనన్నాడు. గుణనిధికి\nఆహ్వానం వెళ్ళింది. ఆయన రాజధానికి\nవచ్చాడు. మహారాజు ఏర్పాటు చేసిన విడిదిలో,\nఅతడికి సకల మార్యాదలూ జరిగాయి. ఒక\nరోజాగి, రాజూ, మహామంత్రీ ఆయనను\nచూడబోయారు. గుణనిధి వారికి వినయంగా\nనమస్కరించి, తనను పిలిపించినకారణం\nతెలుసుకోగోరాడు.\n\"తమరు దయార్ద్రహృదయులనివిన్నాను.\nతమరికారణంగా, ఒక ఉత్తమ ఇల్లాలూ,\nఆమె భర్తా సమస్య పరిష్కరించబడుతుందని\nఆశపడి, తమరిని పిలిపించాను,\" అంటూ\nమహామంత్రి, ఆ దంపతుల కథ చెప్పాడు:\nసుమతి, చంద్రుడు ప్రేమించి పెళ్ళి\nచేసుకున్నారు. ఇద్దరూ ఎంతో అన్యోన్యంగా\nవుంటున్నారు. ఈ మధ్య సుమతి తల్లిదండ్రులు\nఅనారోగ్యంతో బాధపడుతున్నారు. చంద్రుడి\nతల్లిదండ్రులు అప్పుల్లో కూరుకుపోయివు\nన్నారు. ఇలాంటి పరిస్థితుల్లో చంద్రుడి\nదురదృష్టంకొద్దీ ఒక ముని, అతడి మీద\nఆగ్రహించి, మూడుకాళ్ళ ముదుసలివి\nకమ్మని శపించాడు. చంద్రుడు కాళ్ళావేళ్ళా\nపడిబ్రతిమాలితే, ముని శాంతించి, “వారం\nరోజుల్లోగా దయార్ద్రహృదయుడైన పురుషుడి\nబొటన వ్రేలినుంచి ఒక చిన్న రక్తపుబొట్టు తీసి\nతలపైవుంచుకుంటే, నా శాపం నిన్ను బాధిం\nచదు. ఆ పురుషుడు నీకు ఏవిధంగానూ\nబంధువైవుండకూడదన్నది నియమం!” అని\nవిమోచనం చెప్పాడు.\nఈ కథ వింటూనే గుణనిధి చలించి\nపోయాడు. తాను వెంటనే సుమతినీ, చంద్రు\nడినీ కలుసుకోవాలన్నాడు. జయద్రథుడు,\nమహామంత్రి అతణ్ణి వెంటబెట్టుకుని, ఒక\nచిన్న పెంకుటింటికి వెళ్ళారు.\nగుణనిధి, చంద్రుణ్ణి పలకరించి, ఆ\nకుటుంబ పరిస్థితి గురించి హృదయం\nద్రవించి పోయేలా కవిత్వం చెప్పాడు. ఆ\nకవిత్వం వింటూంటే, చంద్రుడి కుటుంబ\nగాథ అంతా కల్పితమని తెలిసినప్పటికీ\nమహారాజు, మహామంత్రిక్కూడా కళ్ళలో\nనీళ్ళు తిరిగాయి.\nగుణనిధి, ఆ భార్యాభర్తలతో, \"ఈ ప్రపం\nచంలో సుఖపడేవారు సామాన్యులు. కష్ట\nపడేవారు గొప్పవారు. ఎందుకంటే, భగ\nవంతుడు వారిని తన పరీక్షకు అర్హులుగా\nఎన్నుకున్నాడన్న మాట! ఎవరికీ కష్టాలు\nకలకాల ముండవు. శాపం ఇచ్చిన ముని\nవిమోచన మార్గం చూపినట్లే, భగవంతుడు\nకూడా మీకోసం గడువు సమయంలోగా, ఒక\nదయార్ద్రహృదయుణ్ణి తప్పక పంపుతాడు!”\nఅని అర్థంవచ్చేలా మళ్ళీకవిత్వం చెప్పాడు.\nఇది విని రాజు జయద్రథుడు మహా\nమంత్రికేసి ఆశ్చర్యంగా చూశాడు. ముగ్గురూ\nఅక్కడినుంచి బయలుదేరారు.\nరాజభవనం చేరాక మంత్రి, “మహారాజా,\nగుణనిధి కవి. అతడిలోని కవిహృదయం\nఅతడిచేత గొప్ప కవిత్వం పలికిస్తుంది తప్ప\nపరోపకారం చేయించదు. అందువల్ల అతడు\nకవిగా మాత్రమే రాణించగలడు. అతడి\nకవిత్వం వల్ల ప్రజల కష్టాలు తెలుస్తాయే\nతప్ప; తీరవు. ప్రజలను కష్టాల్లో ఆదుకునే\nవాడే, రాజప్రతినిధిగా ఉండాలి. కళ్ళెదుట\nఇన్ని కష్టాలు చూశాక కూడా, అతడు నెత్తురు\nబొట్టు చిందించడానికి దయార్ద్రహృదయుణ్ణి\nదేవుడే పంపగలడని చెప్పాడే తప్ప, తనే\nఆపనిని చేయడానికి సంసిద్ధత చూపలేదు.\nఆచరణలో ప్రజలకు మేలు చేయగలిగిన\nవాడే ఏలికగా ఉండ తగ్గవాడు. కేవలం\nదయార్ద్రహృదయం కలవారు రాజ ప్రతినిధు\nలుగా ఉండతగరన్న విషయం ప్రభువులకు\nతెలియనిది కాదు,\" అన్నాడు.\nజయద్రథుడు అంగీకార సూచకంగా\nతలపంకిస్తూ, నేర్పుగా తన పొరబాటును సవ\nరించి చెప్పిన మహామంత్రిని అభినందించి,\nగుణనిధికి కవిగా తగిన సత్కారం చేసి\nపంపేశాడు.",
            "book_page_end": 32,
            "story_id": "2004_07_09",
            "raw_genre_backup": "నైతిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 9,
        "author_counts": {
            "సంపాదకుడు : విశ్వం": 1,
            "పరాంకుశం విరించి ప్రియ, డా/ఆఫ్.పి.ఎస్. స్వామి": 1,
            "శ్రీలలిత": 1,
            "కొనే నాగవెంకట ఆంజనేయులు": 1,
            "చందమామ బృందం": 3,
            "శ్రీరామకమల్ రచన": 1,
            "వసుంధర": 1
        },
        "genre_counts": {
            "సంపాదకీయం": 1,
            "పాఠకుల రచన": 1,
            "సాహస కథ": 1,
            "హాస్యం": 1,
            "ఫాంటసీ, ధారావాహిక": 1,
            "బేతాళ కథ": 1,
            "వ్యాసం": 1,
            "జానపద కథ": 1,
            "నైతిక కథ": 1
        }
    }
}