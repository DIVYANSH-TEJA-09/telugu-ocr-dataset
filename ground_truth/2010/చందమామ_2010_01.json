{
    "book_id": "చందమామ_2010_01",
    "stories": [
        {
            "title": "నూతన సంవత్సరం",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు",
            "genre": "Editorial",
            "moral": "మార్పులను అంగీకరించి, సానుకూల వైఖరితో ఉంటూ, ప్రగతిని సాధించాలి.",
            "keywords": [
                "నూతన సంవత్సరం",
                "శుభాకాంక్షలు",
                "గణతంత్ర దినోత్సవం",
                "సంక్రాంతి",
                "చందమామ"
            ],
            "characters": [
                "చందమామ పాఠకులు",
                "సంపాదకుడు"
            ],
            "locations": [
                "భారతదేశం"
            ],
            "content": "ప్రియ మిత్రులారా!\nమీ అందరికీ చందమామ తరపున నూతన సంవత్సర హార్థిక శుభాకాంక్షలు. 2009లోకి తొంగి చూసి\nనట్లయితే, గత సంవత్సరం చాలా త్వరగా గడిచిపోయినట్లనిపిస్తుంది. ఆర్థిక మాంద్యం, రుతుపవనాలు\nదోబూచులాడటం వంటి విపరిణామాలతో గత సంవత్సరం ఇబ్బంది పెట్టిందనుకోండి. కానీ మరో\nవైపున కొన్ని ఉజ్వల క్షణాలను కూడా చవిచూశాం. క్రీడల్లో, చంద్రయాన్ ద్వారా శాస్త్ర రంగంలో మనం\nఅద్భుత విజయాలు సాధించాం కూడా.\nపైగా, ప్రపంచంలోని మరే దేశం కంటే కూడా, భారతదేశం ఆర్థిక సమస్యలకు సులభంగా ఎదు\nరొడ్డి నిలిచింది. సమస్యలను ఎదుర్కొనేటప్పుడు మనం ఎన్నటికీ సానుకూల వైఖరితోటే ఉండాలి.\nఅప్పుడే ప్రగతిని సాధించగలం. నూతన సంవత్సరం ప్రారంభ సందర్భంగా తాము తీసుకోదలిచిన\nనిర్ణయాలను తెలుపుతూ మన యువ మిత్రులు ఇప్పటికే మాకు కొన్ని ఆసక్తికరమైన మెయిళ్ళు\nపంపారు. మీరు కూడా ఇదే విధంగా మాకు మెయిళ్ళు పంపాలని కోరుతున్నాం!\nజనవరి 26న మనం గణతంత్ర దినోత్సవం జరుపుకుంటాము. మన దేశం రాజ్యాంగాన్ని రూపొం\nదించుకుని, సర్వసత్తాక గణతంత్ర దేశంగా ఆవిర్భవించిన రోజు. మనది బహుశా ప్రపంచంలోనే\nఅతి పెద్ద రాజ్యాంగం. ప్రగాఢమైన, సమగ్రమైన భావాల సమాహారమే మన రాజ్యాంగం. అయితే, అటు\nవంటి అన్ని భావాలకు మల్లే, నిత్యం మారుతున్న కాలానికి అనువుగా మనం మారవలసిన అవసరం\nఉంది. మార్పులకు కూడా మనం సిద్ధం కావాల్సి ఉంది.\nఈ నెల 14న మనం మకర సంక్రాంతిని జరుపుకుంటున్నాం. ఉత్తర ధ్రువంలో దక్షిణాయనం\nసందర్భంగా భూమి గమనంలో వచ్చే మార్పులకు ఈ రోజు సంకేతంలా నిలుస్తుంది. దక్షిణ ప్రాంతంలో\nమనం పంటల పండుగ సంక్రాంతిని సంబరంగా జరుపుకుంటాం. ఈ నెలలోనే మనం వసంత పంచమిని\nజరుపుకుని సరస్వతికి పూజలర్పిస్తాం.\nఈ సంవత్సరం కొన్ని ఆసక్తికరమైన కొత్త పుస్తకాలు ప్రచురించబోతున్నాం. తొలి పుస్తకంతో చందమామ\nచిత్రకారులకు నివాళి పలుకుతున్నాం. గత 60 సంవత్సరాలుగా శంకర్, చిత్ర, ఎంటీవీ, వడ్డాది పాపయ్య\nగార్లు వేస్తూ వచ్చిన చందమామ ముఖచిత్రాలను పుస్తక రూపంలో తెస్తున్నాం. పాఠకులు ఎంతో ఆసక్తిగా\nఎదురు చూస్తున్న ఈ పుస్తక ప్రచురణతో మేం 2010ను ప్రారంభించబోతున్నాం! -సంపాదకుడు",
            "book_page_end": 5,
            "story_id": "2010_01_01",
            "raw_genre_backup": "Editorial",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "Readers' Letters",
            "moral": "చందమామ పత్రిక నాణ్యత, కథల ప్రాధాన్యత, ధరల స్థిరత్వం గురించి పాఠకుల అభిప్రాయాలు.",
            "keywords": [
                "పాఠకుల లేఖలు",
                "పత్రిక అభిప్రాయాలు",
                "కథలు",
                "సీరియల్స్",
                "ధర"
            ],
            "characters": [
                "జి. టార్టాన్ రాజు",
                "వై.ఎస్. శ్రీనివాస్",
                "శ్రద్ధ పులిజాల"
            ],
            "locations": [
                "హైదరాబాద్",
                "గుంటూరు"
            ],
            "content": "నేను 1947 సంవత్సరం నుంచి-చందమామ పుస్త\nకాన్ని కొని చదువుతున్నాను. ఇప్పుడు నా వయస్సు\n73 సంవత్సరాలు. నా మునిమనమరాలు చందమామ\nకథలు చెప్పమని సాయంకాలం పూట పోరు పెడు\nతుంటే, నేను బైండు చేయించిన చందమామల నుంచి\nప్రతి రోజూ ఒక అందమైన కథను చదివి వినిపిస్తున్నాను.\nగత కొద్ది నెలలుగా మొదటి పేజీలో బేతాళకథను ప్రచురిస్తు\nన్నారు. బాగాలేదు. గతంలో ఉన్నట్లుగానే చందమామను ముద్రిం\nచగలరు. పత్రిక 74 పేజీల్లో 20 పుటలు, కార్టూన్లు, క్రీడలు,\nప్రకటనలే ఉంటున్నాయి. తగ్గించగలరు.\n- జి. టార్టాన్ రాజు, హైదరాబాద్\nగత పదేళ్ళ చందమామలను భద్రంగా బైండ్ చేసి ఉంచాను. నా\nవిద్యార్థులకు రోజుకో చందమామ కథ చెబుతున్నాను. ఈ మధ్య\nచందమామలో కథలు తగ్గి శీర్షికలు పెరిగాయి. చందమామ అన\nగానే గుర్తొచ్చేవి కథలే. ఇతర విషయాలను వేరే పత్రికలకు వదలి\nపెట్టండి. చిన్న కథలు పెంచి సీరియల్స్ ఒకటి లేదా రెండు మాత్రమే\nఇస్తే అందరూ చదవడానికి బాగుంటుంది. చందమామ ధర కూడా\nపేద పిల్లలు కొని చదివేలా లేదు. చందమామ పేద, మధ్య తరగతి\nపత్రిక కావాలని నా ఆకాంక్ష. 99లో చందమామ ధర రూ.6లు.\nఇప్పుడు మూడు రెట్లు పెరిగింది. ఆలోచించండి.\n- వై.ఎస్. శ్రీనివాస్, గుంటూరు\nగత 50 ఏళ్ళుగా చందమామ చదువుతున్నాను. కథలు గతానికి,\nప్రాచీనత్వానికి, పురాణాలకు చెందినవిగా మాత్రమే ఉండాలి.\nనూతన పోకడలు, ఆధునిక కథాంశాలు వద్దు. ఇవి పిల్లలను,\nపెద్దలను ఆకర్షించలేవు. గతంలో చందమామలో వచ్చిన కథలను\nతిరిగి ప్రచురించండి. కథా సరిత్సాగరం, గాధాసప్తశతి, కాళిదాసు,\nతెనాలి రామలింగడు, మర్యాద రామన్న వంటి కథలు ప్రచురిస్తే\nబాగుంటుంది.\n- శ్రద్ధ పులిజాల, హైదరాబాద్",
            "book_page_end": 6,
            "story_id": "2010_01_02",
            "raw_genre_backup": "Readers' Letters",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భారత మాతకు వందనం (గణతంత్ర దినం)",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "History/Article",
            "moral": "గణతంత్ర దినోత్సవం యొక్క ప్రాముఖ్యతను తెలుసుకోవడం మరియు దేశాన్ని కాపాడుకోవడానికి శపథం చేయడం.",
            "keywords": [
                "గణతంత్ర దినోత్సవం",
                "జనవరి 26",
                "రాజేంద్రప్రసాద్",
                "భారత జాతీయ కాంగ్రెస్",
                "భిన్నత్వంలో ఏకత్వం"
            ],
            "characters": [
                "డాక్టర్ రాజేంద్రప్రసాద్",
                "ప్రధానమంత్రి నెహ్రూ"
            ],
            "locations": [
                "న్యూఢిల్లీ",
                "భారతదేశం"
            ],
            "content": "భారతదేశాన్ని సర్వసత్తాక ప్రజాతంత్ర గణ\nతంత్ర దేశంగా 1950 జనవరి 26న అధికారి\nకంగా ప్రకటించారు.\nఆ రోజు కొత్త ఢిల్లీలో ప్రభుత్వ కార్యాల\nయాలలోని ఫర్నిచర్, తలుపులు, గోడలపై\nముద్రించిన బ్రిటిష్ రాజ ముద్రికలను, నమూ\nనాలను తొలగించడంలో కూలీలు నిమగ్నమై\nఉన్నారు. ఓడలు, ట్రక్కులు, తపాలా పెట్టెలపై\nఅంటించిన “రాయల్,” “హిజ్మెజెస్టీ” వంటి\nరాజరికాన్ని స్ఫురించే పదాలను కుంచెలతో\nతుడిచివేస్తున్నారు.\nభారత్కు ఒక్కసారిగా కొత్త ముద్ర వచ్చే\nసింది! అలాగని జనవరి 26వ తేదీని ఉన్నట్లుండి\nగణతంత్రదినోత్సవంగా ప్రకటించారా? లేదు.\nప్రజాస్వామిక గణతంత్ర భారత్ ఏర్పాటు కోసం\nకృషి చేస్తామని అంతకు చాలా ఏళ్ళక్రితమే\nఅంటే 1927లోనే భారత జాతీయ కాంగ్రెస్\nసభ్యులు శపథం చేశారు మరి.\nమొట్టమొదటి గణతంత్ర దినానికి చాలా\nప్రాముఖ్యత ఉంది. అయితే ఆ రోజు నిరాడం\nబరంగా గడిచిపోయింది. భారత ప్రథమ రాష్ట్ర\nపతి డాక్టర్ రాజేంద్రప్రసాద్కు స్వాగతం పలక\nడానికి ప్రజలు ఇర్విన్ స్టేడియం వద్ద గుమికూ\nడారు. రాష్ట్రపతి గుర్రాలు పూన్చిన రథంపై రాజ\nసంగా స్వారీ చేస్తూ రానే వచ్చారు. ఆయన జాతిని\nఉద్దేశించి క్లుప్తంగా, వివరంగా ప్రసంగించారు.\nసాంస్కృతిక కార్యక్రమాలను తిలకించిన తర్వాత\nరాష్ట్రపతి, ప్రధానమంత్రి నెహ్రూ, తదితర నేతలు\nజనసమూహంలో కలిసిపోయి సంభాషణలు\nజరిపారు. మొత్తం కార్యక్రమం కేవలం రెండు\nగంటలలోపే పూర్తయ్యింది!\nఆ రోజు... విభేదాలు ఎన్ని ఉన్నప్పటికీ\nదేశం మొత్తం ఒక్కటైన రోజు. గణ\nతంత్ర దినాన్ని స్ఫురింపజేస్తూ\nఎక్కడ చూసినా గాంధీ టోపీలు,\nరంగురంగుల తలపాగాలు, సొగసైన\nటోపీలు పురవీధుల్లో మిలమిల\nలాడాయి. ఈ రోజుకీ దృశ్యంలో\nమార్పులేదు. భారతదేశ బలమంతా\nదాని భిన్నత్వంలోనే దాగి ఉంది.\nమరెన్నో గణతంత్ర దినోత్సవాలు\nజరుపుకునేలా భారత్ను కాపాడు\nకుంటామని శపథం చేద్దాం రండి!",
            "book_page_end": 7,
            "story_id": "2010_01_03",
            "raw_genre_backup": "History/Article",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఇద్దరు కూతుళ్ళు",
            "book_page_start": 8,
            "pdf_page_start": 8,
            "pdf_page_end": 10,
            "author": "చందమామ బృందం",
            "genre": "Folk Tale (జానపదకథ)",
            "moral": "జీవితంలో సుఖం అనేది దేనిలో ఉంది? పేదరికంలో ఉన్నా తృప్తిగా జీవించడమే నిజమైన సుఖం. ఆడంబరమైన జీవనం అలవాటు లేని వారికి కష్టం కలిగిస్తుంది.",
            "keywords": [
                "వృద్ధ దంపతులు",
                "కూతుళ్ళు",
                "కేరళ",
                "పేదరికం",
                "సుఖం",
                "ఆడంబరం"
            ],
            "characters": [
                "వృద్ధుడు (తండ్రి)",
                "వృద్ధురాలు (తల్లి)",
                "పెద్ద కూతురు",
                "చిన్న కూతురు",
                "చిన్న కూతురి అల్లుడు"
            ],
            "locations": [
                "పశ్చిమ సముద్రతీరం",
                "కుగ్రామం",
                "కేరళ"
            ],
            "content": "పశ్చిమ సముద్రతీరంలోని ఒక మారుమూల\nకుగ్రామంలో వృద్ధదంపతులు నివసిస్తూండే\nవాళ్ళు. తక్కిన కురవ తెగ ప్రజల్లాగే నిరుపేదలైన\nవాళ్ళు, కష్టజీవనం సాగించేవాళ్ళు. వాళ్ళకు\nఉన్నదల్లా ఒక పాక, గోనెచింకి పాత చాప.\nరెక్కాడితేగాని డొక్కాడని బతుకే అయినప్పటికీ\nవాళ్ళెంతో తృప్తిగా జీవించేవాళ్ళు!\nవాళ్ళకు ఇద్దరు కూతుళ్ళు. ఇద్దరికీ పెళ్ళి\nళ్ళయి అత్తవారిళ్ళకు వెళ్ళిపోయారు. అందు\nవల్ల దాపులనున్న కొద్దిపాటి పొలంలో కష్టపడి\nపనిచేయడం, రెండు పూటలా ఇంత తినడం,\nప్రశాంతంగా బతకడం, ఇలా సాగుతోంది వాళ్ళ\nజీవితం. బయటి ప్రపంచంతో వాళ్ళకు ఎలాంటి\nసంబంధమూ ఉన్నట్టు కనిపించేది కాదు.\nవృద్ధురాలు ఒకనాడు పెద్దఆలోచనలో పడింది.\nపెనిమిటితో, “మనం ఇద్దరమ్మాయిలకూ పెళ్ళి\nచేసి పంపేశాం కదా? వాళ్ళు ఇప్పుడు ఎలా\nఉన్నారో ఏమో! ఒకసారి వెళ్ళి చూసివస్తే బావుం\nటుంది కదా,” అన్నది.\nవృద్ధుడు తల పంకించి, \"అవును, నాకూ\nవాళ్ళను చూడాలనే ఉన్నది. వాళ్ళను చూసి\nయేడాది అయ్యింది. నా మనసులోని మాటే\nనువ్వూ చెప్పావు. రేపే వెళ్ళి పెద్దమ్మాయిని చూసి\nవస్తాను,” అన్నాడు.\nమరునాడు తెల్లవారగానే ఒక అరటిగెలను\nభుజంమీదికి ఎత్తుకుని, గొడుగు పట్టుకుని\nపెద్దకూతురి వద్దకు కాలినడకనే బయలు\nదేరాడు. ఆమె పదిమైళ్ళ దూరంలోని మరో\nగ్రామంలో ఉంటోంది.\nమధ్యాహ్నానికల్లా కూతురి ఇల్లు చేరుకు\nన్నాడు. ఆమె కూడా తమలాగే దూరంగా విసిరి\nవేసినట్టున్న చిన్న పాకలో ఉంటోంది. ఆయన\nవెళ్ళినప్పుడు పొయ్యిమీద కుండలో అన్నం\nఉడుకుతోంది. గుమ్మడికాయను తరుగుతూన్న\nకూతురు తండ్రిని చూడగానే, “రండి,\nనాన్నా,” అంటూ లేచి ఆప్యాయంగా ఎదురు\nవచ్చింది.\nఆరోజు మధ్యాహ్నం తండ్రీకూతుళ్ళు\nఇద్దరూ ఒకటిగా కూర్చుని గుమ్మడికాయ\nకూర, వేయించిన మిరపకాయలతో\nతృప్తిగా అన్నం తిన్నారు. ఆ తరవాత\nతండ్రి కొబ్బరిచెట్ల నీడలో పడుకుని\nకొంతసేపు ఒళ్ళు మరిచి హాయిగా\nకునుకు తీశాడు. మరునాడు\nఇంటికి తిరుగు ప్రయాణమ\nయ్యాడు.\nఇల్లు చేరిన భర్తను చూడగానే, “అమ్మాయి\nఎలా ఉంది?\" అని అడిగింది ముసలావిడ\nఆత్రుతగా.\n“చాలా బావుంది. మనలాగే ఎంతో హాయిగా\nఉంటోంది,” అన్నాడు భర్త సంతోషంగా. తమ\nకూతురు మంచి కుటుంబంలో ఉంటున్నం\nదుకు వృద్ధ దంపతులు ఎంతో సంతోషపడ్డారు.\nమరో వారం తిరిగేసరికి పెద్దాయనకు చిన్న\nకూతురిని కూడా చూసి రావాలన్న కోరిక కలి\nగింది. ఆ మాట చెప్పేసరికి భార్య కూడా సంతో\nషించి ఆయన ప్రయాణానికి ఏర్పాటు చేసింది.\nఒకనాటి ఉదయం పెద్దాయన గోనెసంచీ\nనిండుగా లేత కొబ్బరికాయలను తీసుకుని\nగొడుగు పట్టుకుని బయలుదేరాడు. సాయం\nకాలానికి కూతురు ఊరు సమీపించిన వృద్ధుడు\nఆమె ఉంటూన్న ఇల్లు ఏదో గుర్తుపట్టలేక\nపోయాడు. అక్కడున్నవాళ్ళను అడిగితే ఒక\nపెద్దమనిషి పెద్ద ఇనుపగేట్లతో ఉన్న రెండంత\nస్తుల మేడను చూపాడు. దాన్ని చూసి వృద్ధుడు\nచెప్పరాని ఆశ్చర్యానికి లోనయ్యాడు. అంత పెద్ద\nమేడను అతడు అంతకు ముందెన్నడూ చూసి\nఎరుగడు!\nఅంతపెద్ద ఇంట్లో ఉంటూ ఎవరైనా సంతో\nషంగా ఉండగలరని అతడు ఊహించలేకపో\nయాడు. అక్కడ తన కూతురు ఉండే అవకాశం\nలేదనుకుని వెనుదిరగబోయినవాడల్లా, “రండి,\nనాన్నా,” అన్న పిలుపు విని ఆగిపోయాడు.\nకూతురు తండ్రిని ఆప్యాయంగా పిలుచుకు\nపోయి, లోపల సోఫాలో కూర్చోబెట్టింది. అలాంటి\nసోఫాలను అతడెన్నడూ చూసింది కూడా లేదు\nగనక, ఇబ్బందిగా కూర్చుంటూ, \"మట్టి అరుగు\nమీద కూర్చునేంత సుఖం మరెక్కడా రాదు,\"\nఅనుకున్నాడు.\nవ్యాపారం లాభసాటిగా సాగి, తామెలా ధన\nవంతులైనదీ వివరిస్తూ కూతురు వంటను పూర్తి\nచేసింది. నేలమీద అరిటాకు వేసుకుని గుప్పెడు\nమెతుకులు తిందామనుకుంటూన్న అతడికి ఆ\nవంటలను చూసేసరికి కళ్ళు చెదిరిపోయాయి.\nబల్ల మీద రకరకాల కూరలు, చేపల వేపుళ్ళు,\nఆవిరులు వెదజల్లే అన్నం, అందమైన పళ్ళాలు\nచూస్తూంటే అతడికి నోట మాట రాలేదు. కూతురు,\nఅల్లుడు పక్కనే కూర్చుని కొసరికొసరి వడ్డిస్తూ,\nతినమని బలవంతపెట్టారు. అతడు ఏమీ తోచక\nతికమకపడ్డాడు.\nఆఖరికి అతడొక చేప ముక్కను తీసుకు\nన్నాడు. అన్నంలో చిటికెడు ఉప్పు వేసుకుని\nకలుపుకుంటూ నంజుకోవడానికి మిరపకాయ\nఅడిగాడు. అయినా కూతురూ, కోడలూ బల\nవంత పెట్టడంతో అక్కడి వంటలను కొద్దికొద్దిగా\nరుచి చూడ్డంతోనే అతడి కడుపు నిండిపోయింది.\nవెనువెంటనే తూగువచ్చేసింది. పడుకోవాలని\nపించి గోనెచింకి పాత ఇమ్మని కూతురిని అడి\nగాడు. అయితే, ఆమె తండ్రిని పడకగదిలోకి\nతీసుకు వెళ్ళి పడక మీద పడుకోమని చెప్పి\nవచ్చేసింది.\nపడకకు నాలుగు వైపులా ఉన్న స్తంభాలకు\nదోమతెర కట్టబడి ఉంది. అంత వరకు అలాంటి\nపడకా, దోమతెరా చూసి ఎరుగని పెద్దాయన\nతికమక పడ్డాడు. స్తంభాల మీదికి ఎక్కి పైనున్న\nదోమతెరమీద పడుకోవాలేమోననుకున్నాడు.\nచిన్నప్పటి నుంచి చెట్లెక్కిన అనుభవం ఉన్నందు\nవల్ల, ఈమాత్రానికి మళ్ళీ కూతురిని పిలిచి\nఅడగడం ఎందుకులేననుకుని, ఒక్క ఊపుతో\nస్తంభంమీదికి ఎక్కి చూశాడు. తల పంకిస్తూ,\nపడుకోవడానికి రోజూ ఇంత కష్టపడి పైకి ఎక్కాలి\nపాపం బిడ్డ అనుకున్నాడు కూతుర్ని తలచు\nకుంటూ. ఆ తరవాత పైన నలుచదరంగా ఉన్న\nదోమతెరమీద పడుకోబోయి దభీమని తెరతో\nసహా పడకమీదికి పడిపోయాడు!\nదెబ్బ తగల్లేదుగాని, ఆ శబ్దానికి ఇంటిల్లిపాదీ\nపరిగెత్తుకు వచ్చి చుట్టూ మూగడంతో కాస్త\nహడలిపోయాడు. ఆ తరవాత కూతురికి తను\nచేసిందంతా వివరించి చెప్పాడు. ఇంట్లో వాళ్ళు\nబలవంతంతో నవ్వు ఆపుకుని, ప్రశాంతంగా\nపడుకోమని చెప్పారు. అయితే, అతడు పడక\nమీద పడుకోనని మొండికెత్తాడు. ఆఖరికి ఒక\nగోనెచింకి పాతను తీసుకుని నేలమీద పరుచు\nకుని పడుకున్నాడు.\nతెల్లవారగానే పల్లు తోముకోవాలని వేపపుల్ల\nకోసం చూశాడు. అయితే, అతడి కూతురు\nమెత్తటి పళ్ళపొడిని చేతిలో పోసింది. అతనికి ఏం\nచెయ్యాలో తెలియలేదు. నోట్లో వేసుకుని మింగ\nబోయి, కక్కుకున్నాడు. తండ్రి దగ్గు చూసి\nకూతురు పరిగెత్తుకు వచ్చింది. నానా తంటాలు\nపడి ముఖం కడుక్కున్న అతడు, ఇక ఇక్కడ\nక్షణం కూడా ఉండలేనంటూ ఇంటికి బయలు\nదేరాడు.\nఇల్లు చేరుతూ గాఢంగా నిట్టూర్చాడు.\nకూతురి క్షేమం గురించి అడిగింది భార్య. “ఏం\nచెప్పమంటావు? పాపం ఆ ఇంట్లో మన అమ్మాయి\nపడుతూన్న అవస్థలు ఇన్నీ అన్నీ కావు! తెల్లవార\nగానే ఏదో ఘాటైన పొడి తినాలి. ఆ తరవాత\nరకరకాల దిక్కుమాలిన తిళ్ళన్నీ కడుపు\nనిండా తిని తీరాలి!” అన్నాడు విచారంగా.\n“ఆ తరవాత రాత్రయిందంటే స్తంభాల\nమీదికి ఎగబ్రాకి పోయి అదేదో ప్రమాదకర\nమైన వింత పడకమీద పడుకోవాలి!” అని\nవివరించాడు భయంభయంగా.\nవృద్ధ దంపతులు పడుకున్నారేగాని,\nచిన్న కూతురు అనుభవిస్తూన్న ఇక్కట్ల\nగురించి, అమాయకత కొద్దీ విచారించక ఉండ\nలేకపోయారు.",
            "book_page_end": 10,
            "story_id": "2010_01_04",
            "raw_genre_backup": "Folk Tale (జానపదకథ)",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "ప్రేమ కోసం",
            "book_page_start": 11,
            "pdf_page_start": 11,
            "pdf_page_end": 16,
            "author": "చందమామ బృందం",
            "genre": "Fantasy/Riddle (బేతాళ కథ)",
            "moral": "ప్రేమ కోసం గొప్ప అవకాశాన్ని వదులుకున్నప్పటికీ, సాత్వికుడు తన వాగ్దానానికి, నిజాయితీకి కట్టుబడి ఉన్నాడు. పైగా, సామాజిక మార్పు అనేది ప్రజల నుండి రావాలి, ఒక్క వ్యక్తి వల్ల కాదు.",
            "keywords": [
                "విక్రమార్కుడు",
                "బేతాళుడు",
                "సాత్వికుడు",
                "సుగాత్రి",
                "పూర్వజన్మ",
                "వ్యాపారం",
                "రాజరికం"
            ],
            "characters": [
                "విక్రమార్కుడు",
                "బేతాళుడు",
                "సాత్వికుడు",
                "సుగాత్రి",
                "హేమగుప్తుడు (సుగాత్రి తండ్రి)",
                "పున్నయ్య (సుధీరుడు)"
            ],
            "locations": [
                "మంగళాపురి నగరం",
                "మకరందపురి",
                "గువ్వలచెలమ గ్రామం"
            ],
            "content": "పట్టువదలని విక్రమార్కుడు\nచెట్టువద్దకు తిరిగివెళ్ళి, చెట్టు\nపైనుంచి శవాన్ని దించి భుజాన\nవేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, \"రాజా, అని\nతర సాధ్యమైన నీ పట్టుదల, శ్రమ\nఅసాధారణమైన వివేకం, విచక్షణా\nజ్ఞానం చూస్తూంటే నువ్వేదో లోకోత్తర\nకార్యం సాధించడానికే పూనుకున్నట్టు\nఅర్థమవుతోంది. నిజంగానే ప్రజల క్షేమం\nకాంక్షించేవారికి దేశ కాల పరిస్థితులు ఏవీ\nఅవరోధాలు కాకూడదు. ఆ సంగతి నీకూ\nతెలుసు. అయితే, ప్రజలను బాధల నుంచి\nకాపాడడానికి కలిగిన అద్భుతమైన అవకా\nశాన్ని అల్ప స్వార్థప్రయోజనం కారణంగా\nజారవిడుచుకున్న ఒక యువకుడి కథ చెబు\nతాను, శ్రమ తెలియకుండా, విను,\" అంటూ\nఇలా చెప్పసాగాడు:\nమంగళాపురి నగరంలోని హేమగుప్తుడనే\nప్రముఖ వర్తకుడి ఏకైక కుమార్తె సుగాత్రి\nసాటిలేని అందాలరాశి. ఆమె ఒకనాడు\nస్నేహితురాళ్ళతో కలిసి వనవిహారానికి\nవెళ్ళింది. కొంతసేపయ్యాక ఆమె చెలులకు\nదూరమై, కొలనులో తామరలను కోయడానికి\nప్రయత్నించి, కాలుజారి నీళ్ళల్లో పడిపో\nయింది. ఈత రాక ఉక్కిరిబిక్కిరవుతూన్న\nఆమెను, అటుగా వెళుతూన్న ఒక యువ\nకుడు రక్షించాడు. ఒకరినొకరు చూసుకుని\nపరస్పరం పరిచయం చేసుకున్నారు. నగరం\nశివారులోని రేఖపల్లెకు చెందిన ఆ రైతు\nయువకుడి పేరు సాత్వికుడు. వాళ్ళిద్దరి మధ్య\nపరిచయం కొన్నాళ్ళకు ప్రేమగా పరిణమిం\nచింది.\nఒకనాడు సాత్వికుడు సుగాత్రి తండ్రి\nహేమగుప్తుణ్ణి కలుసుకుని తమ ప్రేమ\nగురించి చెప్పి, సుగాత్రిని తనకిచ్చి వివాహం\nజరిపించమన్నాడు.\n“ప్రేమించడానికి అర్హత అవసరం లేక\nపోవచ్చుకాని, పెళ్ళి చేసుకోవడానికి తప్పక\nకొన్ని అర్హతలు ఉండాలి. మా అమ్మాయిని\nచేసుకునే అర్హత నీకు లేదు. నువ్విక వెళ్ళ\nవచ్చు,” అన్నాడు హేమగుప్తుడు.\n“అయ్యా, నాకు లేని అర్హతలు ఏమిటి?”\nఅని అడిగాడు సాత్వికుడు.\n“ఒక్క అర్హత కూడా లేదు. అసలు కావల\nసింది వ్యాపార దక్షత. నా వ్యాపారం బహు\nముఖాలుగా విస్తరించి నగర ప్రజలకు నిత్యా\nవసరాలు సమకూరుస్తూ, ఎందరికో జీవనో\nపాధిని కల్పిస్తోంది. నా తదనంతరం కూడా\nఈ వ్యాపారం ఇలాగే కొనసాగాలని ఆశిస్తు\nన్నాను. కొడుకులు లేని నేను వ్యాపారంలో\nమెళకువలు ఎరిగిన, అనుభవజ్ఞుడైన నా దగ్గరి\nబంధువు కుమారుడు ఉషాకిరణుణ్ణి ఎన్నడో\nఅల్లుడిగా నిర్ణయించాను,” అన్నాడు హేమ\nగుప్తుడు..\nఅప్పుడే అక్కడికి వచ్చిన సుగాత్రి తండ్రి\nమాటలు విని కలవరం చెందింది. సాత్వికుడి\nపట్ల తనకున్న ఇష్టాన్ని తండ్రికి తెలియజే\nసింది. హేమగుప్తుడు తలపంకించి సాత్వికుడి\nకేసి చూశాడు.\n“సమర్థత, పట్టుదల ఉన్న వ్యక్తి ఏ రంగంలో\nనైనా విజయం సాధించి రాణించగలడు.\nనేను మీకు దీటైన వ్యాపారవేత్తను కాగలనని\nనిరూపించగలను,\" అన్నాడు సాత్వికుడు.\n“అయితే సరి. లక్ష వరహాల విలువ గల\nసరకు ఓడ కెత్తిస్తాను. పదిమంది సిబ్బందిని\nవెంట పంపుతాను. సంవత్సరంలోగా లక్షకు\nమరో లక్ష సంపాదించుకుని రావాలి. అలా\nచేస్తే నా కుమార్తెను నీకిచ్చి వివాహం చేయ\nడంలో నాకెలాంటి అభ్యంతరమూ లేదు.\nసరేనా?” అన్నాడు హేమగుప్తుడు.\nసాత్వికుడు ఆ షరతుకు అంగీకరించాడు.\nగడువు తీరేలోగా లక్ష్యాన్ని సాధించుకు రాగల\nనని సుగాత్రికి మాట ఇచ్చి, మరునాడే ఓడలో\nబయలుదేరాడు.\nదూరంలోని మకరందపురిని చేరిన సాత్వి\nకుడు, వెంట తెచ్చిన సరుకులతో వ్యాపారం\nప్రారంభించాడు. మొదట్లో కొద్దిగా కష్టమని\nపించినా, ఆ తరవాత పుంజుకుని పది నెలల్లో\nరెండు లక్షల వరహాలు సంపాదించగలిగాడు.\nసంతోషంగా తిరుగు ప్రయాణమయ్యాడు.\nమూడు రోజుల ప్రయాణం తరవాత ఓడ\nతీర ప్రాంతంలోని ఒక దీవి వద్ద ఆగింది. సాత్వి\nకుడు ఆ ప్రాంతాన్ని చూడగానే, “మిత్రు\nలారా, నాకు ఊహ తెలిశాక స్వస్థలం దాటి\nవెళ్ళి ఎరుగను. అయితే, ఈ ప్రాంతాన్ని\nచూస్తూంటే నాలో ఏవేవో అస్పష్ట జ్ఞాపకాలు\nపొరలు విప్పుకుంటున్నాయి. ఇది నాకు\nచిరపరిచితంగా కనిపిస్తోంది. మనం అలా\nవెళ్ళి చూసివద్దామా?\" అన్నాడు.\nపనివాళ్ళు అందుకు అంగీకరించడంతో,\nఇద్దరు సన్నిహితులను వెంటబెట్టుకుని\nసాత్వికుడు కొంతదూరం వెళ్ళేసరికి, గుట్ట\nసమీపంలో ఒక పండుముసలి చెట్టుకింద\nకనిపించాడు. అతణ్ణి సమీపించి సాత్వికుడు,\n\"తాతయ్యా, ఈ కొండ మలుపు తిరిగితే\nగువ్వలచెలమ అనే ఊరు వస్తుంది కదా?”\nఅని అడిగాడు. ముసలివాడు తల పైకెత్తి\nసాత్వికుణ్ణి తేరిపార చూసి, “నువ్వెవరు\nబాబూ, అచ్చం మా సుధీర మారాజులాగు\nన్నావు? మమ్మల్ని చూడడానికి మళ్ళీ జన్మించి\nవచ్చావా ఏం?” అన్నాడు.\n“నేను రైతుబిడ్డనైనా రాజునై పాలన\nసాగించినట్టు తరచూ కలలు వచ్చేవి. అవన్నీ\nవట్టి భ్రమలనుకున్నాను. ఇప్పుడు నిన్ను\nచూడగానే మరొక విషయం గుర్తుకొచ్చింది.\nశత్రువులు కుట్రపన్ని హతమార్చడానికి వచ్చి\nనప్పుడు నా ముఖ్య అనుచరులలో ఒకడు\nకాపాడాడు! అతడి పేరు పున్నయ్య,” అన్నాడు\nసాత్వికుడు.\n\"అవును. ఆ పున్నయ్యను నేనే మహా\nరాజా,” అన్నాడు వృద్ధుడు ఆనందబాష్పాలు\nరాలుస్తూ. ఆ తరవాత అతడు లేచి నిలబడి,\n“నిజంగా మీరు మా మహారాజే! మీరు\nచెప్పినవి అక్షరాలా నిజం. మీరు నాతో రండి.\nమిమ్మల్ని చూసి ఆనందించేవాళ్ళు చాలా\nమంది ఉన్నారు,\" అంటూ పున్నయ్య ముందు\nదారి తీశాడు. అందరూ నడుస్తూండగా,\nదాదాపు యాభై యేళ్ళ క్రితం జరిగిన సంగ\nతులను వృద్ధుడు వివరించసాగాడు:\nఆ ప్రాంతాన్నేలే భోగలాలసుడైన భుజం\nగేశ్వరుడు రాణి మాలినీదేవితో సహా దేశాటన\nచేస్తూ ఒకసారి గువ్వలచెలమకు వచ్చాడు.\nచుట్టూ పసుపుపచ్చ పూల వృక్షాలుగల\nకొండలు, అందమైన జలపాతం, ఫలవృక్షా\nలపై పక్షుల కిలకిలారావాలు పచ్చటి పొలాలూ\nమొదలైన వాటిని చూసిన రాణి పరమా\nనందం చెందింది. “ఈ సుందర ప్రదేశంలో\nఒక భవనమూ దాని చుట్టూ ఉద్యానవనమూ\nనిర్మిస్తే మనం వేసవిలో హాయిగా ఇక్కడ\nగడపవచ్చు కదా?\" అన్నది రాజుతో.\nరాణి కోర్కెను కాదని ఎరుగని రాజు, రాజ\nధానిని ఛేరగానే గువ్వలచెలమ గ్రామాన్ని\nఖాళీ చేయించి, అక్కడ విడిది భవనం\nనిర్మించవలసిందిగా అధికారులను ఆజ్ఞాపిం\nచాడు. రాజాజ్ఞను నెరవేర్చడానికి అధికారులు\nగువ్వలచెలమకు బయలుదేరారు.\nఆ సంగతి తెలియగానే గువ్వలచెలమ\nగ్రామస్థులు తల్లడిల్లిపోయారు. తరతరా\nలుగా అక్కడే ఉంటూ జలపాతం నీటి ఆధా\nరంతో పంటలు పండించుకుంటూ పిల్లాపాప\nలతో ఒడిదుడుకులు లేకుండా హాయిగా\nబతుకుతున్నారు. అలాంటిది హఠాత్తుగా\nఖాళీ చేయమనడంతో తలపై పిడుగు పడ్డట్టు\nవిలవిలలాడిపోయారు. తమ పరిస్థితిని\nఅధికారులతో మొరపెట్టుకున్నారు. అయినా\nఅధికారులు వినిపించుకోలేదు. గ్రామస్థు\nలను బలవంతంగా ఇళ్ళ నుంచి గెంటేసి,\nపంటపొలాలను నాశనం చేసి విడిది భవనం,\nఉద్యానవనం నిర్మాణం పనులు ప్రారంభిం\nచారు.\nదానిని చూసిన ప్రజల్లో ఆగ్రహం కట్టలు\nతెంచుకున్నది. సుధీరుడనే నాయకుడి\nనాయకత్వంలో అధికారులపై దాడి చేసి\nవాళ్ళను అక్కడి నుంచి తరిమికొట్టారు.\nసంగతి తెలిసిన రాజు దానిని రాజధిక్కా\nరంగా భావించి సైన్యాన్ని పంపాడు. సైనిక\nచర్యతో పలువురు గ్రామస్థులు మరణిం\nచారు. సుధీరుడితో సహా కొందరు యువ\nకులు ప్రాణాలతో తప్పించుకుని అడవుల్లోకి\nపారిపోయారు.\nమరో తొమ్మిది నెలలలో గువ్వలచెలమ\nగ్రామం ఉన్నచోట రాజుగారి విడిది భవనం\nనిర్మించబడింది! అదే సమయంలో అడవి\nచేరిన సుధీరుడు మారువేషంలో గ్రామాలలో\nసంచరిస్తూ దుష్టుడైన రాజు అఘాయిత్యా\nలను ప్రచారం చేయసాగాడు. అన్నాళ్ళు\nరాజు దుష్టపాలనలో మగ్గుతున్న ప్రజలు\nసమయం వచ్చింది కదా అని తిరుగుబాటుకు\nసిద్ధమయ్యారు. భార్యతో పాటు విడిదికి\nవచ్చిన రాజును హతమార్చారు. సుధీరుణ్ణి\nతమ పాలకుడిగా చేసుకున్నారు. భుజంగే\nశ్వరుడి దుష్టపాలన సమసిపోయింది.\nఐతే, అదే సమయంలో మేనమామ ఇంట\nపెరిగి పెద్దవాడైన భుజంగేశ్వరుడి కుమా\nరుడు జయపతి పొరుగురాజు మార్తాండుడి\nకుమార్తెను పెళ్ళాడాడు. మార్తాండుడి మంత్రి\nగరళకంఠుడు, సుధీరుడి అనుచరుల్లో ఒకణ్ణి\nతన వైపుకు తిప్పుకుని విష ప్రయోగంతో\nసుధీరుణ్ణి అంతమొందించి రాజ్యాన్ని జయ\nపతికి అప్పగించాడు.\nఇంతవరకు చెప్పిన పున్నయ్య, “భర్త\nవియోగం భరించలేక రాణి మరణించింది.\nరాకుమారులు కారాగారంలో మగ్గుతున్నారు.\nజయపతి ప్రజలను పీడించడంలో తండ్రిని\nమించిపోయాడు. పుట్టకొకరు చెట్టుకొకరై\nపోయిన మీ అనుచరులకు నాయకత్వం\nవహించి ప్రజలను మీరే కాపాడాలి,” అన్నాడు.\nపున్నయ్య చెప్పినవి వింటూంటే సాత్వి\nకుడికి గతమంతా ఒక్కొక్కటిగా గుర్తుకు\nవచ్చింది. అంతా నిజమనిపించింది. తీవ్రంగా\nఆలోచించాడు. ఆ తరవాత దాపులనున్న\nకొలనులో ముఖం, కాళ్ళు చేతులు కడుక్కుని,\n“పున్నయ్యా నన్ను క్షమించు,” అని చెప్పి\nవెనుదిరిగి వచ్చి ఓడెక్కాడు.\nమరో వారం రోజుల ప్రయాణం తరవాత\nమంగళాపురి చేరుకుని, హేమగుప్తుడికి చెప్పి\nనట్టు వ్యాపారంలో అంతకంత డబ్బు సంపా\nదించి, సుగాత్రిని వివాహం చేసుకుని సుఖంగా\nజీవించాడు.\nబేతాళుడు ఈ కథ చెప్పి, \"రాజా, సమ\nర్థత, పట్టుదల ఉంటే ఏ రంగంలోనైనా\nవిజయం సాధించి రాణించగలడని హేమ\nగుప్తుడితో చెప్పిన సాత్వికుడు తనకు వచ్చిన\nమహత్తర అవకాశాన్ని ఎందుకు జారవిడుచు\nకున్నాడు? ఒక వర్తకుడికి అల్లుడు కావడం\nకంటే ప్రజల బాధలను పోగొట్టి, రాజ్యాధినేత\nకావడం గొప్ప విషయం కాదా? పున్నయ్య\nచెప్పిన పూర్వజన్మ వృత్తాంతాన్ని అతడు\nనమ్మాడా? లేదా? నమ్మినట్టయితే, కన్న\nబిడ్డలు కారాగారంలో మగ్గుతున్నారని తెలి\nసినా ఎందుకు వెనుదిరిగిపోయాడు? ఈ\nసందేహాలకు సమాధానం తెలిసి కూడా\nచెప్పక పోయావో నీ తల పగిలిపోతుంది,”\nఅన్నాడు.\nదానికి విక్రమార్కుడు, “పున్నయ్య మాట\nలతో సాత్వికుడికి పూర్వజన్మ స్పృహ కలిగి\nనప్పటికీ దానికి దీటుగా హృదయ స్పందన\nకలగలేదు. వేరొక జన్మ కావడమే దానికి\nకారణం. పైగా గువ్వలచెలమ ప్రస్తుత పరి\nస్థితుల పట్ల అతనికి అసలు అవగాహన లేదు.\nతిరుగుబాటు అన్నది బాధితులైన ప్రజల\nనుంచి రావాలి తప్ప, ఎక్కడి నుంచో వచ్చిన\nఒక్కడి వల్ల సాధ్యమయ్యే పనికాదు. ఒక వేళ\nతానెవరో ప్రజలకు చెబితే వారు విశ్వసిస్తారని\nఎలా నమ్మడం? అక్కడి వాళ్ళే దాన్ని ఎప్పటి\nకైనా సాధించగలరని సాత్వికుడు భావించాడు.\nఅందుకే అక్కడి నుంచి వెనుదిరిగాడు. పైగా\nవచ్చిన పనినీ, ప్రియురాలికిచ్చిన మాటనూ\nమరవడం భావ్యం కాదు. అందువల్లే ఆ\nనిర్ణయం తీసుకున్నాడు,” అన్నాడు.\nరాజుకు ఈవిధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు. -(కల్పితం)",
            "book_page_end": 16,
            "story_id": "2010_01_05",
            "raw_genre_backup": "Fantasy/Riddle (బేతాళ కథ)",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఆర్య -2",
            "book_page_start": 17,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "Adventure/Serial (సాహస కథ)",
            "moral": "అతిగా నమ్మితే మోసపోతారు.",
            "keywords": [
                "ఆర్య",
                "ధర్మపిత",
                "మాణిక్య ద్వీపం",
                "గుర్రం",
                "పిల్లలు",
                "రహస్యం"
            ],
            "characters": [
                "ఆర్య",
                "ధర్మపిత (ప్రభాత్)",
                "తోడేలు"
            ],
            "locations": [
                "అడవి",
                "నది",
                "గుహ"
            ],
            "content": "పిల్లవాడు కనిపించకుండా పోయినందుకు బాధ్యుడిని తానేనని ఆర్యతో ధర్మపిత చెప్పాడు. మాణిక్య ద్వీప కెంపుకోసం\nవేటాడుతున్న తోడేలుకు తానే సహాయం చేస్తున్నట్లు చెప్పాడు.\nఅంతవరకు జరుగుతూ వచ్చింది\nగుర్తుకు తెచ్చుకున్న ఆర్య, ధర్మపిత\nరహస్యాన్ని కనుగొనాలని మరింత\nకుతూహలంతో ఉన్నాడు.\nమెల్లగా అతడు గుహ నుంచి బయటకు వచ్చి\nఅడవిదారి పట్టాడు.\nతన గుర్రాన్ని సాదరంగా\nనిమురుతుండగా అతడికి లీలగా\nఏదో ధ్వని వినిపించింది.\nఅది కలల సాఫల్యాన్ని మోసుకొచ్చే పాట.\nభావం అర్థమైనట్లుగా గుర్రం సకిలిస్తోంది.\nఈలోగా ధర్మపిత నది దగ్గరి నుంచి\nగుహకు తిరిగి వెళ్ళాడు.\nసూర్యుడి తొలి కిరణాలు అడవిమీద ప్రసరిస్తుండగా ఆర్య కళ్ళ ముందు పెను\nచీకటి ఆవరించింది.\nకళ్ళ ముందు చీకటి ముంచుకొస్తుండగా ఆర్య నిక్కి నిక్కి చూశాడు. ఎవరో\nతప్పిపోయిన పిల్లలను కోరుకుంటున్నట్లుంది...\n...! ఏం\nజరుగుతోంది?\nనా గుర్రం\nఎక్కడ...?\nహా! ప్రాణులన్నిటికీ\nమూలాధారమైన\nధర్మపిత..\nనాకు కూడా\nతండ్రే కదా!\nనువ్వు నా\nపుత్రుడివి కాదు.\nనేను నీ రక్తం\nపంచుకుని పుట్టిన విషయం మీరు\nతోసిపుచ్చలేరు!\nజీవితమంటే\nరక్తమాంసాలే\nకాదు.\nప్రభాత్.\nనా పేరు అది\nకాదు!\nఈలోగా...\nపిల్లలు ఎక్కడ?\nఇది ఆ ధర్మపిత\nచేసిన పనే అయి\nఉండాలి.\nనా గుర్రం\nఎక్కడి\nవెళ్ళింది?\nఇలా\nజరుగుతుంటే\nఎలా చూస్తుండి\nపోయాను!\nవిశ్వాసాన్ని వెన్నంటే\nవినాశనం వస్తుంది కాబోలు.\nముసలాడిని నేను మరీ ఎక్కువగా\nనమ్మేసినట్లుంది. (ఇంకా వుంది)",
            "book_page_end": 20,
            "story_id": "2010_01_06",
            "raw_genre_backup": "Adventure/Serial (సాహస కథ)",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "రామాయణం",
            "book_page_start": 21,
            "pdf_page_start": 21,
            "pdf_page_end": 25,
            "author": "చందమామ బృందం",
            "genre": "Mythology (పురాణ కథ)",
            "moral": "భర్త ప్రేమ, నిప్పులాంటి నిజాయితీ గల సీత పవిత్రత అగ్నిపరీక్ష ద్వారా ప్రపంచానికి తెలిసింది. రాముడు తన రాజధర్మాన్ని, కీర్తిని కాపాడుకోవడానికి కఠినంగా వ్యవహరించాడు.",
            "keywords": [
                "రాముడు",
                "సీత",
                "హనుమంతుడు",
                "విభీషణుడు",
                "అగ్నిప్రవేశం",
                "దశరథుడు",
                "లంక"
            ],
            "characters": [
                "రాముడు",
                "సీత",
                "హనుమంతుడు",
                "విభీషణుడు",
                "లక్ష్మణుడు",
                "దశరథుడు",
                "బ్రహ్మ",
                "శివుడు",
                "ఇంద్రుడు"
            ],
            "locations": [
                "లంక",
                "అయోధ్య"
            ],
            "content": "రాముడు హనుమంతుణ్ణి పిలిచి, \"హను\nమంతుడా, నువ్వు రావణుడి ఇంట్లో ఉన్న\nసీత వద్దకు వెళ్ళి, నేను సుగ్రీవ లక్ష్మణులతో\nసుఖంగా ఉన్నాననీ, నా చేత రావణుడు\nచచ్చాడనీ చెప్పి, ఆమె ఏం చెబుతుందో\nతెలుసుకుని రా!\" అన్నాడు.\nహనుమంతుడు రావణుడి ఇంటికి వెళ్ళి,\nఅక్కడ ఒక చెట్టు కింద రాక్షస స్త్రీల మధ్య\nదుఃఖదేవత లాగా కూర్చుని ఉన్న సీతను\nసమీపించి, తన పేరు చెప్పుకుని, వినమ్రుడై\nనిలబడ్డాడు. ఆమె తనను గుర్తించి సౌమ్యు\nరాలు కాగానే హనుమంతుడు ఇలా అన్నాడు:\n“వైదేహీ! సుగ్రీవ లక్ష్మణ సమేతుడైన\nరాముడు కుశలంగా ఉన్నాడు. విభీషణుడి\nసహాయంతోనూ, వానరబలాలతోనూ ఆయన\nశత్రువును చంపేశాడు. ఆయన కార్యం సిద్ధిం\nచింది. రావణుడు మరణించాడు. లంక వశ\nమయింది.”\nఈ మాటలు విని సీత పరమానందం\nచెంది, “ఈ సంతోష వార్త విని నా నోట మాట\nరావటం లేదు. నిన్నెలా ప్రశంసించాలో నాకు\nతెలియటం లేదు. నీ కివ్వదగిన కానుక కూడా\nముల్లోకాలలోనూ కనబడదు,” అన్నది.\n“అమ్మా, నిన్ను నానా దుర్భాషలూ ఆడిన\nఈ రాక్షస స్త్రీలను చిత్రహింస చేసి, చీల్చి\nచెండాడాలని ఉన్నది. అందుకు అనుమతి\nఇవ్వు,\" అన్నాడు హనుమంతుడు.\n“నాయనా, వీళ్ళు రావణుడి దాసీలు.\nయజమాని చెప్పినట్టు చెయ్యకపోతే శిక్ష\nపొందుతారు. ఏ జన్మలోనో చేసుకున్న పాపా\nనికి ఫలితంగా ఈ కష్టాలన్నీ పడ్డాను. ఈ\nరాక్షస స్త్రీలు ఏ తప్పూ చేయలేదు. ఒక వేళ\nచేసినా ఉదారులు క్షమించవచ్చు. తప్పులు\nచెయ్యని వారెవరుంటారు?” అన్నది సీత.\n“అమ్మా, నువ్వు అన్ని విధాలా రాముడికి\nతగిన భార్యవు. రాముడి వద్దకు వెళ్ళి ఏం\nచెప్పమంటావు?” అన్నాడు హనుమంతుడు.\n“నాకు నా భర్తను చూడాలని ఉన్నది,\"\nఅన్నది సీత. “రాముణ్ణి తప్పక చూస్తావులే,\"\nఅని చెప్పి హనుమంతుడు రాముడి వద్దకు\nతిరిగి వెళ్ళాడు. అతను రాముడితో, \"ఎంతో\nదుఃఖితురాలై ఉన్న సీతను వెళ్ళి చూడు.\nనీకు విజయం లభించిందని విని ఎంతో\nసంతోషించి, ఆమె నిన్ను చూడగోరుతు\nన్నది,” అన్నాడు.\nరాముడి కంట నీరు వచ్చింది. అతనికి\nఏం చెయ్యాలో తెలియలేదు; సీత చాలా\nకాలంగా రావణుడింట ఉన్నది. ఆమెను\nస్వీకరిస్తే అపకీర్తి; అయినా నిర్దోషిని నిరా\nకరించటం తప్పవుతుంది.\nఅతను విభీషణుడి కేసి తిరిగి, “నువ్వు\nసీతను చక్కగా స్నానం చేయించి, శరీరానికి\nగంధపు పూతలు పూయించి, నగలతో అలం\nకరించి త్వరగా ఇక్కడికి తీసుకురా,” అన్నాడు.\nవిభీషణుడు వెళ్ళి తన స్త్రీల ద్వారా సీతకు\nఈ మాట చెప్పించాడు. సీత స్నానం చెయ్య\nకుండానే తన భర్తను చూస్తానన్నది, కాని\nవిభీషణుడు, రాముడు చెయ్యమన్నట్టే చేస్తే\nబాగుంటుందని చెప్పాడు.\nఆడవాళ్ళు సీతకు తలంటి స్నానం\nచేయించి, శరీరానికి పూయవలసినపూతలన్నీ\nపూసి, మంచి నగలు పెట్టి, మంచి బట్టలు\nకట్టి, మంచి బట్ట పైన కప్పారు. చక్కని పల్లకీలో\nఆమె నెక్కించి, అనేక మంది రాక్షసులను\nపరివారంగా పెట్టి విభీషణుడామెను రాము\nడున్న చోటికి తీసుకుపోయాడు.\nసీతను ఎలా పరిగ్రహించటం, ఎలా\nత్యజించటం అని కొట్టుకుంటున్న రాముడికి,\nవిభీషణుడు వచ్చి సీతను తెచ్చానని చెప్పగానే\nసీత మళ్ళీ తన కంట పడుతుందన్న సంతోషం\nకూడా కలిగింది. అతను విభీషణుడితో,\n\"సీతను నా ముందుకు తీసుకురా!” అన్నాడు.\nవిభీషణుడు వెళ్ళి సీతను రాముడి ఎదు\nటికి తీసుకువచ్చాడు. సీత సిగ్గు చేత ముడు\nచుకుపోతూ రాముడి ఎదుటికి వచ్చింది.\nఆమె వెనకగా విభీషణుడు వచ్చాడు. అంత\nమంది ఎదట తన ముఖం చూపలేక సీత\nచీరతో ముఖం కప్పుకుని, రాముడి కేసి\nచూస్తూ అతని కెదురుగా నిలబడింది.\nరాముడు సీతను చూసి చాలా పరుషంగా\nఇలా అన్నాడు:\n“సీతా, పౌరుషవంతుడు చేయగల పని\nచేశాను; శత్రువును చంపి, నిన్ను తిరిగి\nసంపాదించాను. శత్రువు నాకు చేసిన అవ\nమానాన్ని కడిగేసుకున్నాను. నా శ్రమ ఫలిం\nచింది. నా ప్రతిజ్ఞ నెరవేరింది. సుగ్రీవుడి\nప్రయత్నమూ, విభీషణుడి ప్రయత్నమూ\nసఫలమయ్యాయి. అయితే నే నిదంతా నీ\nకోసం చెయ్యలేదు; నా వంశానికి కలిగిన\nకళంకం పోగొట్టుకోవటానికి చేశాను. నాకు\nనీతో పని లేదు. నీ ఇష్టం వచ్చిన చోటికి వెళ్ళి\nపోవచ్చు. నేనీ మాట బాగా ఆలోచించే చెబు\nతున్నాను. చాలా కాలంగా పరాయి వాడి దగ్గిర\nఉన్న దాన్ని అభిమానవంతుడెవడూ తిరిగి\nగ్రహించడు. నిన్ను ఎవరు పోషిస్తే వారి వద్ద\nఉండు; లక్ష్మణుడు గాని, భరతుడు గాని,\nవానర రాజైన సుగ్రీవుడు గాని, రాక్షస రాజైన\nవిభీషణుడు గాని నిన్ను పోషించవచ్చు. నీ\nకెక్కడ సుఖంగా ఉంటుందని తోస్తే అక్కడనే\nఉండవచ్చు.”\nఇంత కాలంగా పతి వియోగంతో కుమిలి\nపోయి, చివరకు అతని నోట అమృతవా\nక్కులు వినవలిసిన సీత, ఇలాంటి మాటలు\nవిని నిలువునా కంపించిపోతూ కన్నీరు కార్చ\nసాగింది. అతని నోట అలాంటి మాటలెన్నడూ\nవిన్నది కాదు. అందుచేత అవమానంతో ఆమె\nతల మరింత వాలిపోయింది. ఆమె గద్గద\nకంఠంతో ఇలా ఉన్నది:\n“వీరుడా, అజ్ఞాని తెలియని మాటలన్న\nవిధంగా ఈ కర్ణ కఠోరమైన మాటలెందుకం\nటున్నావు? నువ్వనుకున్నట్టుగా నేను ఏ\nదోషమూ చెయ్యలేదు. దుష్ట స్త్రీలను బట్టి స్త్రీ\nజాతి నంతటినీ శంకిస్తున్నావు. నీకు నా\nస్వభావం తెలుసు. అందుచేత అలాంటి\nశంక విడిచిపెట్టు. నేను ఆధీనురాలినై ఉండగా\nరావణుడు నా శరీరాన్ని తాకితే ఆ తప్పు నాది\nకాదు. నా ఆధీనంలో ఉన్న మనస్సు మాత్రం\nనీ పైనే ఉన్నది. ఇంత కాలం కలిసి ఉన్న తర\nవాత కూడా నా స్వభావం నీకు తెలియకపోతే\nఇక తెలిసే మార్గమే లేదు. హనుమంతుడు\nనన్ను వెతుకుతూ వచ్చినప్పుడే నన్ను విడిచి\nపెట్టినట్టు కబురు చేసి ఉంటే అప్పుడే ఆత్మ\nహత్య చేసుకుని ఉందును; నీకూ నీ మిత్రు\nలకూ, ఇంత శ్రమ లేకపోయి ఉండును.\nనన్ను అగ్ని సాక్షిగా పెళ్ళాడటం గాని, చాలా\nకాలంగా నన్నెరిగి ఉండటం గాని, నీకిప్పుడు\nప్రమాణం కాలేదు.”\nసీత రాముడితో ఈ మాట అని లక్ష్మణు\nడితో, “లక్ష్మణా, ఇంత మాటపడిన తరవాత\nనాకు జీవించాలని లేదు. చితి పేర్పించు,\nనేనందులో ప్రవేశించి ప్రాణ త్యాగం చేస్తాను.\nపది మంది మధ్య భర్త చేత విడవబడిన\nభార్యకు మరో గతి లేదు,” అన్నది. లక్ష్మి\nణుడు దీనంగా రాముడి ముఖం కేసి చూసి,\nసీత అగ్ని ప్రవేశం చేసి ఆత్మహత్య చేసుకోవ\nటాని కతను సుముఖుడే నని గ్రహించి, చితి\nపేర్చాడు.\nతల వంచుకుని ఉన్న రాముడికి సీత\nమెల్లిగా ప్రదక్షిణం చేసి, మండుతున్న చితి\nవద్దకు వచ్చి, దేవ బ్రాహ్మణులకు నమ\nస్కారం చేసుకుని, చేతులు మోడ్చి, “నేను\nరాముణ్ణి తప్ప తలవకపోయినట్టయితే, నన్ను\nగురించి రాముడికి కలిగిన శంక అబద్ధమైతే,\nనేను మనోవాక్కాయకర్మల రాముణ్ణి అతిచ\nరించక పోయినట్టయితే సర్వసాక్షి అయిన\nఅగ్నిహోత్రుడు నన్ను సర్వ విధాలా కాపాడు\nతాడు గాక!” అని చెప్పి, అగ్నికి ప్రదక్షిణం\nచేసి అందులో ప్రవేశించింది.\nఅది చూసి వానరులూ, రాక్షసులూ కూడా\nహాహాకారాలు చేశారు. ఆ హాహాకారాలు విని\nరాముడు బాధతో అశ్రువులు రాల్చాడు.\nఅప్పుడు కుబేరుడూ, యముడూ, దేవేం\nద్రుడూ, వరుణుడూ, శివుడూ, బ్రహ్మా కాంతి\nవంతమైన విమానాలలో లంకకు చేరి రాముడి\nవద్దకు వచ్చారు. వాళ్ళు చేతులెత్తి రాముడితో,\n\"లోక కర్తవు, జ్ఞానావతారుడివి, సీత అగ్ని\nప్రవేశం చేస్తుంటే ఎలా చూస్తూ ఊరుకు\nన్నావు?” అన్నారు.\n“నేను దశరథుడి కొడుకు ననే అనుకుం\nటున్నాను. నేను పరమార్ధంలో ఎవఱో ఎందుకు\nపుట్టానో బ్రహ్మచెప్పాలి,” అన్నాడు రాముడు.\n'నువ్వు సాక్షాత్తూ నారాయణుడివి, సీత\nలక్ష్మీదేవి. రావణసంహారం కోసం ఈ భూలో\nకంలో మానవ జన్మ ఎత్తావు! రావణవధ చేశావు!\nఇక వైకుంఠానికి రా!\" అన్నాడు బ్రహ్మ.\nబ్రహ్మ ఇలా అనగానే అగ్నిహోత్రుడు సీత\nనెత్తుకుని చితి నుంచి దివ్యతేజస్సుతో లేచి\nవచ్చాడు. అగ్ని హోత్రుడు మానవాకారం\nధరించి పైకి లేవగానే చితి చెల్లాచెదరైపో\nయింది. అగ్ని సీతను తెచ్చి రాముడి కిస్తూ,\n“ఇదుగో నీ సీత. ఈవిడ ఏ పాపమూ ఎర\nగదు. ఈమె మనస్సు ఒక్క క్షణమైనా నీ పై\nనుంచి మరొకరి పైకి మరల లేదు. ఆమె\nమనస్సు తన కేసి తిప్పాలని రావణుడు విశ్వ\nప్రయత్నాలు చేశాడు. కాని అవేవీ ఫలించ\nలేదు. కనక ఈమెను పరిగ్రహించు. ఇది నా\nఆజ్ఞ,” అన్నాడు.\n“సీత ఏ పాపమూ ఎరగదని నాకు తెలు\nసును. కాని సదాచారాన్ని గౌరవించి, ఆమె\nఅగ్ని ప్రవేశం చేస్తుంటే చూస్తూ ఊరుకోవ\nలసి వచ్చింది. లేకపోతే లోకులు నన్ను\nమోహాంధుడి కింద కట్టేస్తారు. అగ్ని కంటే\nకూడా పవిత్రమైన సీతను రావణుడేం చెయ్య\nగలడు? ఇప్పుడు సీత పాపరహిత అని\nమూడు లోకాలకూ వెల్లడయింది.నేనామెను\nతప్పక పరిగ్రహిస్తాను,” అని రాముడన్నాడు.\nఅప్పుడు శివుడు రాముడితో, “రామా,\nస్వర్గం నుంచి నీ తండ్రి దశరథుడు విమా\nనంలో వచ్చాడు చూడు. ఆయన మాట\nనిజం చేసినందువల్ల ఆయనకు ఇంద్రలోకం\nలభించింది,” అన్నాడు.\nరామలక్ష్మణులు విమానంలో వచ్చిన\nదశరథుణ్ణి చూసి ఆయనకు నమస్కారం\nచేశారు. దశరథుడు రాముణ్ణి దగ్గిరికి తీసు\nకుని కౌగిలించుకుని, \"నాయనా, నిన్ను\nఎడబాసిన నాకు స్వర్గ సుఖాలు కూడా తృప్తి\nకరంగా లేవురా. నిన్ను అరణ్యానికి పంపా\nనన్న మాటా, కైకేయి అన్న మాటలూ నన్నింకా\nబాధిస్తూనే ఉన్నాయి. అయితే, నీ పట్టాభి\nషేకానికి విఘ్నం కలిగించింది దేవతలే ననీ,\nరావణ సంహారం కోరి వారు ఆ పని చేశారనీ\nనాకు తెలియవచ్చింది. నీ వనవాసం పధ్నాలు\nగేళ్ళూ తీరిపోయింది. ఇక నువ్వు అయోధ్యకు\nవెళ్ళి రాజ్యభిషేకం చేసుకో. నిన్ను చూసి\nకౌసల్య చాలా సంతోషిస్తుంది,” అన్నాడు.\nఆయన లక్ష్మణుడికీ, సీతకూ కూడా కొన్ని\nహితవాక్యాలు చెప్పాడు.\nదశరథుడు స్వర్గానికి తిరిగి వెళ్ళిపోయాక\nఇంద్రుడు రాముణ్ణి శ్లాఘించి, ఏదైనా వరం\nకోరుకో మన్నాడు. తన కోసం యుద్ధంలో\nచనిపోయిన వానర భల్లూకా లందరినీ తిరిగి\nబతికించమని రాముడు కోరాడు. ఇంద్రుడ\nలాగే చేశాడు. చావగా మిగిలిన వానరులు,\nచచ్చిన వానరులు తిరిగి బతకటం చూసి\nఅత్యాశ్చర్యం చెందారు. తరవాత దేవతలంతా\nవెళ్ళిపోయారు.\nరాముడా రాత్రి సుఖంగా నిద్రపోయాడు.\nమర్నాడు విభీషణుడు వచ్చి రాముణ్ణి స్నానం\nచేయిస్తాననీ, నగలూ, బట్టలూ ధరింపజేస్తా\nననీ చెప్పి ఆహ్వానించాడు.\n“పధ్నాలుగేళ్ళు పూర్తి అయిన మర్నాడు\nనేను తిరిగి రాకపోతే ప్రాణం వదులుతానని\nనా తమ్ముడు శపథం చేశాడు. వాడన్నంత పనీ\nచేస్తాడు. నేను వెంటనే అయోధ్యకు వెళ్ళాలి,\"\nఅని రాముడన్నాడు.\n“ఒక్క రోజులో నేను నిన్ను పుష్పక\nవిమానం మీద అయోధ్యకు చేర్చగలను.\nనేను నీకూ, నీ తమ్ముడికీ, నీ భార్యకూ ఇచ్చే\nఆతిథ్యం తీసుకుని మరీ వెళ్ళాలని నా\nప్రార్థన,” అన్నాడు విభీషణుడు.\n“నీ భక్తే నాకు చాలు. నా మనస్సు భర\nతుణ్ణి, నా తల్లులనూ చూడాలని తహతహ\nలాడుతున్నది. నా వనవాసం పూర్తి అయింది.\nభరతుడు ఘోర ప్రతిజ్ఞ చేశాడు. నే నిక్కడ\nఎలా ఉండను? ఈ పుష్పక విమానం ఇచ్చి\nనదే నాకు పదివేలు,\" అన్నాడు రాముడు.",
            "book_page_end": 25,
            "story_id": "2010_01_07",
            "raw_genre_backup": "Mythology (పురాణ కథ)",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం – 2",
            "book_page_start": 27,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "Fable (పంచతంత్ర కథలు)",
            "moral": "కేవలం మాటలు లేదా ధ్వనుల ఆధారంగా ఏ నిర్ణయమూ తీసుకోకూడదు. ధైర్యం, గుణం జన్మకంటే ప్రధానం.",
            "keywords": [
                "సింహం (పింగళకం)",
                "నక్కలు",
                "కర్తవ్యం",
                "ధైర్యం",
                "రణదుందుభి",
                "గుణం"
            ],
            "characters": [
                "పింగళకం (సింహం)",
                "దమనకం (నక్క)",
                "కరటకం (నక్క)"
            ],
            "locations": [
                "అరణ్యం"
            ],
            "content": "కరటకం కోతి కథ చెప్పగానే దమనకం ఇలా\nఅన్నది:\n“అన్నా, తన స్వార్థమే చూసుకుంటూ, ఏదో\nవిధంగా పొట్టపోసుకోవటమే లక్ష్యంగా పెట్టు\nకున్నవాడు పైకి రాలేడు. కడుపు నిండినంత\nమాత్రాన ఉత్తమ జీవితం అలవడదు. చివ\nరకు కాకి కూడా తన ముక్కుకు అందిన చెత్త\nతిని కడుపు నింపుకుంటుంది. మిత్రులకూ,\nగురువులకూ, భృత్యులకూ, ఆపదలో ఉన్న\nవారికీ ఉపకరించని జీవితం ఏమి జీవితం?\nఒక ఎముక దొరికితే, దానితో కడుపు నిండక\nపోయినా కుక్క సంతృప్తి చెందుతుంది. తోక\nఆడిస్తూ, నోరు తెరిచి, వెల్లికిలాపడి తిండి\nకోసం ప్రాధేయ పడే జంతువును చూసి మనం\nఎలా హర్షించగలం? ఏనుగు అలా కాదు; అది\nఆత్మాభిమానం గలది; ఎంతో బతిమాలితేనే\nగాని ఏమీ తినదు. సింహం తన పంజాకు\nఅందుబాటులో ఉన్న నక్కను కూడా కొట్టదు;\nఅది మదపుటేనుగును మాత్రమే చంపు\nతుంది. చంపటంలో కూడా ప్రకృతి ధర్మం\nఉంటుంది. అలాంటప్పుడు జీవించటంలో\nఇంకెంత ఉండవచ్చు? చిన్న గుంట త్వరగా\nనిండుతుంది. అలాగే హీనులు కొద్ది ఆర్జనతో\nతృప్తిపడతారు. మంచి చెడ్డలకూ, ఉచ్చ\nనీచాలకూ తేడా లేకపోయినా; సంస్కారం\nసంపాదించిన మనం విధిని ధిక్కరించక,\nపశుప్రవృత్తితో తృప్తి చెందినా; మానవులు\nమానవమృగాలుగా ఉండిపోతారే తప్ప;\nవారికీ జంతువులకూ తేడా ఏమిటి?”\n\"కాని, ఇందులో మన కర్తవ్యం ప్రసక్తి\nఏమున్నది? కర్తవ్య నిర్వహణకు మనం\nసింహం కింద కొలువు చెయ్యటం లేదు\nగదా!” అన్నది కరటకం.\n“పిచ్చివాడా, ఉద్యోగాలు ఉంటాయి,\nఊడుతాయి. కర్తవ్యం మటుకు ఎల్లప్పుడూ\nఉంటుంది. అర్హులకు పదవుల అవకాశం\nలేకపోదు. అనర్హులే త్వరగా తమ పదవులను\nకోల్పోతారు. క్రియకు గౌరవాగౌరవాలు మన\nఅర్హతను బట్టే కలుగుతాయి. రాయిని కొండ\nమీదికి ఎక్కించటం ఎంతో కష్టం, కిందికి\nదొర్లించటం చాలా తేలిక. అలాగే గౌరవ\nమర్యాదలు సంపాదించటం శ్రమతో కూడిన\nపని. కుక్షింభరులైన చవటలుగా ఉండిపోవ\nటానికి ఏ శ్రమా అవసరం లేదు,” అన్నది\nదమనకం.\n“సరే, ఇంతకూ నీ ఉద్దేశం ఏమిటి? మన\nఏలిక అయిన సింహాన్ని ఏమి అడుగుదామ\nనుకుంటున్నావు?” దానికి ఏం చెప్పాలను\nకుంటున్నావు? అని కరటకం అడిగింది.\n“మన ఏలిక దేన్నో చూసి గాని, ఏదో విని\nగాని భయపడినట్టున్నది. దాని భయం\nచూసి, దాని భృత్యులైన మిగిలిన మృగాలూ\nభయపడ్డాయి. ఏలికకు ఏం చెయ్యటానికీ\nపాలుబోకుండా ఉన్నది,” అన్నది కరటకం.\n“ధైర్యం గల వారికి ప్రమాద భయం\nఉండదు. రాజుకు హితమైనది అడగక\nపోయినా చెప్పటం పౌరుడి ధర్మం. అదీ గాక\nరాజుగారి మన్ననలు పొందగోరే వాళ్ళు\nరాజుకు సన్నిహితంగా ఉండాలి. రాజుకు\nసన్నిహితుడై మసలేవాడు, రాజుగారి తత్వం\nమిగిలిన వారికన్నా సులభంగా గ్రహిస్తాడు,”\nఅన్నది దమనకం.\n“సరే, నీ కంత పట్టుదలగా ఉంటే వెళ్ళు.\nకాని జాగ్రత్తగా ఉండు సుమా. మన ఇద్దరి\nఅదృష్టమూ నీ విజయం మీద ఆధారపడి\nఉన్నది,” అన్నది కరటకం.\nదమనకం తన అన్నకు నమస్కారం చేసి\nపింగళకం వద్దకు వెళ్ళింది.\nపింగళకం దమనకాన్ని చూసి, “దాన్ని నా\nదగ్గిరికి రానివ్వండి. అది నా పాత భృత్యుడి\nకొడుకు,\" అని తన అనుచరులతో అన్నది.\nదమనకం సింహం సన్నిధికి వచ్చి, సింహా\nనికి నమస్కరించి, సింహం అనుమతితో\nకూర్చున్నది.\n\"కులాసాగా ఉన్నావా? ఇంత కాలం\nనాకు అసలు కనపడలేదేం? ఇప్పుడు రావ\nటానికి కారణ మేమిటి?” అని పింగళకం\nఅడిగింది.\n“ఏలిక పిలవనంపక పోయినా, రావటం\nనా ధర్మమని తోచింది. నా వంటి అల్పుడి వల్ల\nకూడా ప్రయోజనం ఉంటుంది. తరతరా\nలుగా తమను కొలిచిన వాళ్ళం కావటం చేత\nమంచి కాలంలోనూ, కష్టకాలంలోనూ మాకు\nతమరిని అనుసరించటం విధాయకం. 'నన్ను\nఇంత కాలం ఎందుకు చూడరాలేదు?' అని\nతమరు అడిగారు. మీ అభిమానానికి కృత\nజ్ఞతలు అయినా, నన్ను తమరు తమ మంత్రి\nవర్గంలో చేర్చారా? ఆలోచనకు రమ్మని పిలి\nచారా? భృత్యులలో అర్హులెవరో, అనర్హులెవరో\nయజమాని గ్రహించనప్పుడు అర్హులైనవారు\nయజమానులకు దూరంగా ఉండిపోతారు,\"\nఅన్నది దమనకం.\n\"నక్కా, ఇంతకూ నువ్వు చెప్పదలిచిన\nదేమిటి?” అన్నది పింగళకం. కాస్త చిరాగ్గా.\n“నక్కనని నన్ను తమరు చిన్నచూపు\nచూడవద్దు. మేలైనపట్టు, పురుగుల నుంచి\nవస్తుంది. రాతి నుంచి బంగారం వస్తుంది.\nకర్ర నుంచి అగ్ని వస్తుంది. దీనిని బట్టి\nజన్మలో ఏమీ లేదు, గుణం ప్రధానం అని\nతెలుస్తుంది. అందుచేత నన్ను తమరు\nహీనంగా చూడవద్దు. నేను విశ్వాసపాత్రుణ్ణి,\nదూరంగా ఉన్నప్పటికీ ప్రభువుల మేలు\nకోరేవాణ్ణి. ఇతరులలాగా స్వలాభం చూసు\nకునే వాణ్ణి కాను,\" అన్నది దమనకం.\n“నాకు తెలియదా? ఇవాళ నీ రాకకు\nకారణం ఏమిటో చెప్పు,” అన్నది పింగళకం\nఆత్రుతగా.\n“క్షమిస్తానంటే నేనొక ముఖ్య విషయం\nతమతో చర్చించాలి. ప్రభువులవారు నీరు\nతాగటానికి నది వద్దకు వెళ్ళి, అంతలోనే తాగ\nకుండా ఎందుకు తిరిగి వచ్చారు?” అని\nదమనకం అడిగింది మెల్లగా.\nతన భయం గురించి ఈ నక్కకు తెలియ\nనివ్వటం మంచిది కాదని, \"ప్రత్యేకించి\nకారణం ఏమీ లేదు. తాగబుద్ధి కాలేదు\nతిరిగి వచ్చేశాను,” అన్నది పింగళకం.\n“చెప్పకూడని రహస్యమైతే పోనియ్యండి.\nఅన్ని విషయాలూ అందరితోనూ చెప్పదగి\nనవి కావు,” అన్నది దమనకం.\nదమనకం బుద్ధి సూక్ష్మతలో గురికుదిరి,\nపింగళకం, “మన అరణ్యంలోకి ఏదో ఒక\nభయంకరమైన మృగం వచ్చింది. దాని రంకె\nమహాభయంకరం! అలాంటి భయంకరమైన\nధ్వనిని నేను మున్నెన్నడూ విని ఉండలేదు.\nఅందువల్ల నేను ఈ అరణ్యాన్ని విడిచిపెట్టి\nపోదామనుకుంటున్నాను,” అన్నది.\n“అదేమిటి! ఏలిన వారు ధ్వనికే భయ\nపడుతున్నారా? మీ వంటి వారి నోటి నుంచి\nఅలాంటి మాట రావడం విడ్డూరంగా ఉంది.\nఅదీగాక ధ్వనులన్నీ ప్రమాదం కలిగించవు.\nఉరుములు వింటాం. తుపాను ధ్వని వింటాం.\nకాని ఇవి మనకు కీడు చేయవు. ధైర్యశాలి\nదేనికీ భయపడడు, విధికి కూడా జడియడు.\nమీరు ధైర్యంగా ఉండండి. మీరు విన్న\nరంకెను లక్ష్యపెట్టకండి. అవునూ, మీరు రణ\nదుందుభి కథ వినలేదా?” అన్నది దమనకం.\n“ఏమిటా కథ?\" అని పింగళం అడిగింది.\nదమనకం ఇలా చెప్పింది:\nఆకలి గొన్న ఒక నక్క ఆహారం కోసం\nవెతుకుతూ యుద్ధభూమికివెళ్ళింది. అక్కడ\nదానికొక భయంకరమైన ధ్వని వినవచ్చింది.\nనక్క భయపడి, “చచ్చానురా, దేవుడా!”\nఅనుకుని వెనక్కు తిరిగి పరిగెత్తింది. మళ్ళీ\nధైర్యం కూడదీసుకుని తీరా చూస్తే, ఒక చెట్టు\nకింద కొమ్మకు ఒక రణదుందుభి కట్టి ఉన్నది.\nగాలికి కొమ్మలు కదిలి, దాన్ని కొట్టటం చేత\nభయంకర ధ్వని వస్తున్నది. దాని నిండా\nమాంసం ఉంటుంది. తినవచ్చుననుకుని ఆ\nనక్క దాన్ని ఒక పక్క నుంచి కొరికి రంధ్రం\nచేసింది. కాని ఆ దుందుభిలో కొయ్యా,\nచర్మమూ తప్ప నక్కకు ఏమీ కనిపించలేదు.\nదమనకం ఈ కథ చెప్పి, “కేవలం ధ్వను\nలను బట్టి ఏమీ నిర్ణయించ రాదు, \" భయ\nపడకూడదు అన్నది.",
            "book_page_end": 30,
            "story_id": "2010_01_08",
            "raw_genre_backup": "Fable (పంచతంత్ర కథలు)",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఫోటో వ్యాఖ్యల పోటీ",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "Contest (పోటీ)",
            "moral": "N/A",
            "keywords": [
                "ఫోటో వ్యాఖ్యల పోటీ",
                "కాంపిటీషన్",
                "బహుమతి"
            ],
            "characters": [],
            "locations": [],
            "content": "ఈ ఫోటోలకు\nఒక్కమాటలోగాని,\nచిన్న వాక్యంలోగాని\nవ్యాఖ్యలు\nరాయగలరా?\nరెండు వ్యాఖ్యలకూ\nసంబంధం\nఉండాలి.\nEditor, CHANDAMAMA INDIA LTD.,\nB-3, Lunic Industries, Cross Road 'B', MIDC, Andheri (East), Mumbai-400093.\nవ్యాఖ్యలను కాంపిటీషన్ పోస్ట్ కార్డుపైన రాసి ఈ నెల 25వ తేదీలోగా మాకు అందేలా పంపాలి.\nపోటీ ఫలితాలు మార్చ్ 2010 సంచికలో ప్రచురిస్తాం. ఉత్తమమైన వ్యాఖ్యకు రూ.100/- బహుమానం.\n**అభినందనలు**\nఎమ్. శంకర్ రెడ్డి,\nఇ.నెం. 10-1-105,\nకృష్ణమందిర్ రోడ్, బెల్లంపల్లి,\nఆదిలాబాద్ జిల్లా,\nపిన్కోడ్: 504251\nఆంధ్రప్రదేశ్.\n**ఫోటో వ్యాఖ్యల పోటీ:**\nఊరికి వెళ్తున్నా వస్తారా\nబొమ్మతో మాట్లాడిస్తా చూస్తారా",
            "book_page_end": 31,
            "story_id": "2010_01_09",
            "raw_genre_backup": "Contest (పోటీ)",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "వేగ సూత్రం",
            "book_page_start": 32,
            "pdf_page_start": 32,
            "pdf_page_end": 32,
            "author": "చందమామ బృందం",
            "genre": "Puzzle/Math (పజిల్)",
            "moral": "N/A",
            "keywords": [
                "వేగసూత్రం",
                "గణితం",
                "సంభావ్యత",
                "పోటీ",
                "రిబ్బన్లు"
            ],
            "characters": [
                "మెజీషియన్"
            ],
            "locations": [],
            "content": "ఈ నెల సమస్య:\nమెజీషియన్ వద్ద ఉన్న పెట్టెలో 34 నీలి రిబ్బన్లు, 29 ఎర్ర రిబ్బన్లు,\n29 ఆకుపచ్చ రిబ్బన్లు ఉన్నాయి. ఒక నిర్దిష్ట మ్యాజిక్ ట్రిక్\nచేయడం కోసం పెట్టెలోంచి ఏదో ఒక రిబ్బన్ను అతడు తీసుకుం\nటాడు. ఒక రిబ్బన్తో ట్రిక్ చేసిన తర్వాత మరొక రిబ్బన్ను అతడు\nఎంచుకుని తీసుకుంటాడు. మొత్తంమీద అతడు నీలి, ఆకుపచ్చ\nరిబ్బన్లను తీసుకునే సంభావ్యతను కనుగొనండి. ఈ సమస్య\nపరిష్కారానికి దగ్గిరి వేగసూత్రం ఏది?\nమీ వేగసూత్రాన్ని జనవరి 30వ తేదీ లోగా మాకు రాసి పంపండి. అత్యంత వేగవంతమైన సూత్రా\nనికి బహుమతి రూ.500. విజేతలు ఒకరికన్నా ఎక్కువ మంది ఉన్నట్టయితే ఒక్కొక్కరికి రూ. 100/-\nఇవ్వబడుతుంది.\nమీ ఎంట్రీలను పంపవలసిన చిరునామా:\nEditor, CHANDAMAMA INDIA LTD.,\nB-3, Lunic Industries, Cross Road 'B', MIDC, Andheri (East), Mumbai-400093\nor e-mail your entries to:contests @chandamama.com\nగమనిక: ఈ సమస్యకు వేగవంతమైన వేదగణిత సూత్రం మార్చ్ 10 సంచికలో ప్రచురించబడుతుంది.\nనవంబర్ నెల సమస్యకు సరైన సమాధానం:\nనీలిరంగు కార్ల సంఖ్య x గాను బూడిదరంగు కార్ల\nసంఖ్యను y గాను అనుకుందాం.\nసమీకరణాలు: 1955x-2482y=476y\n1955x-476y=2482\n476x+4913=1955y\n476x-1955y=-4913\nరెండు సమీకరణాలను నిశితంగా చూసినట్లయితే\nఒకటవ సమీకరణంలోని X మరియు y గుణకాలు\nరెండవ సమీకరణంలో స్థానాలు మార్చుకున్నట్లు\nమీరు గమనించవచ్చు. ఈ సందర్భంలో వలే మీరు\nరెండు సమీకరణాలను కలిగి ఉన్నప్పుడు X మరియు\ny సమస్యను వేగంగా పరిష్కరించడానికి కింది\nదశలు అనుసరించండి.\nదశ 1: రెండు సమీకరణాలను కలపండి.\n1955x-476y+476x-1955y=2482-4913\n2431x-2431y=2431\nx-y=-1\nదశ 2: రెండు సమీకరణాలను తీసివేయండి.\n1955x-476y-476x+1955y=2482+4913\n1479x+1479y=7395\nx+y=5\nతనిఖీ చేసిన మొత్తం కార్ల సంఖ్య 5. మీ చివరి\nసమాధానం ఇదే.\nఅయితే X మరియు y సమస్యలను మీరు పరిష్క\nరించదలచినట్లయితే తదుపరి దశకు వెళ్ళండి.\nదశ 3: ఇక్కడ దశ 1 మరియు దశ 2 ఫలితాలను\nకలపండి.\nx-y+x+y=- 1+5\n2x=4 ∴ X=2. కాబట్టి y=3\nవిజేత: ఎమ్. చందన్, కొడిగినహళ్ళి,\nహిందూపూర్-515212.",
            "book_page_end": 32,
            "story_id": "2010_01_10",
            "raw_genre_backup": "Puzzle/Math (పజిల్)",
            "normalized_genre_te": "పజిల్",
            "normalized_genre_code": "PUZZLE",
            "content_type": "QUIZ / PUZZLE",
            "language": "TELUGU"
        }
    ],
    "statistics": {
        "total_stories": 10,
        "author_counts": {
            "సంపాదకుడు": 1,
            "చందమామ బృందం": 9
        },
        "genre_counts": {
            "Editorial": 1,
            "Readers' Letters": 1,
            "History/Article": 1,
            "Folk Tale (జానపదకథ)": 1,
            "Fantasy/Riddle (బేతాళ కథ)": 1,
            "Adventure/Serial (సాహస కథ)": 1,
            "Mythology (పురాణ కథ)": 1,
            "Fable (పంచతంత్ర కథలు)": 1,
            "Contest (పోటీ)": 1,
            "Puzzle/Math (పజిల్)": 1
        }
    }
}