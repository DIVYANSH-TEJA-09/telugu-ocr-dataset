{
    "book_id": "చందమామ_2010_08",
    "stories": [
        {
            "title": "మార్పుకోసం స్వాతంత్ర్య దినోత్సవాన్ని జరుపుకుందాం!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు",
            "genre": "సంపాదకీయం",
            "moral": "దేశం పట్ల ఆశావాహ దృక్పథాన్ని కలిగి ఉండి, అభివృద్ధికి మన శక్తియుక్తులను సమర్పించాలి.",
            "keywords": [
                "స్వాతంత్ర్యం",
                "రక్షాబంధనం",
                "దేశాభివృద్ధి",
                "పత్రిక సైజు"
            ],
            "characters": [],
            "locations": [
                "భారతదేశం"
            ],
            "content": "ఈ నెల 15న మనం స్వాతంత్య్ర దినోత్సవాన్ని జరుపుకుంటాము. మన దేశం 1947లో స్వంతంత్రత పొందింది. బ్రిటిష్ రాజ్ బంధనాలనుంచి మనం విముక్తి పొంది ఇప్పటికి 63 సంవత్సరాలయింది కనుక, ఇప్పడు నిజమైన ప్రశ్న తలెత్తుతోంది, “మనం విముక్తిని మరియు స్వాంతత్ర్యాన్ని దాని నిజమైన అర్థంలో పొందగలిగామా?”\nమనం పలు రంగాల్లో అభివృద్ధి చెందాము కాని ఇది సరిపోదు. మనం ఇంకా చాలా దూరం ప్రయాణించవలసి ఉంది. మనది పలు వైరుధ్యాలు కలిగిన దేశం. ఒకవైపు మనం చంద్రుడిపైకి ఉపగ్రహాన్ని పంపించగలుగుతుండగా మరోవైపు ఆహారం, నీరు, అందరికీ విద్య వంటి ప్రాథమిక అవసరాలను కూడా కల్పించలేకపోతున్నాము. అయితే దేశ భవిష్యత్తు మాత్రం ప్రకాశవంతంగా ఉంది. మనం నిరంతరం ఆశావహ దృక్పథంతో ఉంటూ దేశాభివృద్ధికి మన శక్తియుక్తులను సమర్పించాలి.\nఈ నెలలోనే మనం రక్షాబంధనం జరుపుకుంటున్నాము. ఇది సోదరీ సోదరుల మధ్య బంధాలను దృఢపర్చుకోవలసిన సమయం. మన సోదరీ సోదరుల మధ్య ప్రేమను కొనసాగిస్తూనే, మీరు ఒకరిపై ఒకరు ఎంత ప్రేమానురాగాలతో ఉంటున్నారో ప్రదర్శించడానికి కూడా ఇదే మంచి తరుణం.\nప్రాంతీయ భాషల్లో చందమామ సైజు ఈ నెలనుండి మారబోతోంది. మాకు లభ్యమవుతున్న కాగితం సైజు మరియు ధరవరలను ప్రాతిపదికగా తీసుకుని పత్రిక సైజును హేతుబద్ధం చేస్తున్నాం. అయితే పత్రికలో ఇచ్చే విషయాన్ని మాత్రం తగ్గించలేదు. నిజం చెప్పాలంటే పాఠకుడికి ఆసక్తికరమైన విషయం అందించడానికి మేము పత్రిక పుటలను మరో ఎనిమిది పుటల మేరకు పెంచి అందించబోతున్నాము. పత్రిక సైజును మార్చాలనే మా నిర్ణయాన్ని మీరు అభినందిస్తారనే ఆశిస్తున్నాము.\nఆహ్లాదంతో నిండిన ఈ నెలను మీరూ ఆస్వాదించగలరు.\n- సంపాదకుడు",
            "book_page_end": 5,
            "story_id": "2010_08_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "అనర్హుడు",
            "book_page_start": 10,
            "pdf_page_start": 10,
            "pdf_page_end": 13,
            "author": "గుంటక సాంబిరెడ్డి",
            "genre": "నీతి కథ",
            "moral": "విద్య ధనం కంటే విలువైనది. ధనం అకస్మాత్తుగా వచ్చి అకస్మాత్తుగా పోవచ్చు, కానీ నేర్చుకున్న విద్య ఎన్నటికీ మనలను విడిచిపోదు.",
            "keywords": [
                "గురుకులం",
                "విద్య",
                "ధనం",
                "పరీక్ష",
                "మోసం"
            ],
            "characters": [
                "విమలానందుడు",
                "సుదాసు",
                "మోహనుడు",
                "ఆటవికుడు"
            ],
            "locations": [
                "కోసల రాజధాని సమీపంలోని అరణ్యం",
                "గురుకులం",
                "సెలయేరు"
            ],
            "content": "కోసల రాజధానీ నగరానికి సమీపంలోని ఒక అరణ్యంలో, విమలానందుడనే ముని గురుకులం నడుపుతూ, విద్యార్థులకు విద్యాదానం చేస్తూండేవాడు.\nఆయన వద్ద తర్క, మీమాంస, వ్యాకరణ, ఇంద్రజాలం లాంటి శాస్త్రాల్లో ఉద్దండులైన పండితులుండేవారు. సుదూర ప్రాంతాల నుంచి కూడా చాలా మంది విద్యార్థులు శిక్షణ కోసం గురుకులానికి వస్తూ ఉండేవారు.\nఆయన గురుకులంలో విద్యనభ్యసించాలని, నగరం నుంచి సుదాసు, మోహనుడు, అనే కుర్రవాళ్లిద్దరు బయలుదేరారు వాళ్లు గురుకులం చేరి, విమలానందుడి దర్శనం చేసుకుని, తాము వచ్చిన పని చెప్పారు.\nవిమలానందుడు వాళ్లకు వసతి చూపించి, “ముందుగా మీ ఇద్దరూ ఎలాంటి శాస్త్రవిద్య నేర్చుకునేందుకు అర్హులో తెలుసుకోవలసి వుంది. దానికి కొద్ది కాలం పడుతుంది. ఈ లోపల గురుకుల నియమాలను పాటిస్తూ, ఇక్కడే వుండండి.” అన్నాడు.\nఒక వారం గడిచింది. ఆ రోజు గురుకులానికి ఆవసరం అయిన కట్టెలు కొట్టుకు రావలసిన పని సుదాసు, మోహనులపై పడింది. వాళ్లు చెరొక గొడ్డలి తీసుకుని ఎండిన చెట్లకోసం వెతుకుతూ, అరణ్యంలో చాలా దూరం పోయారు.\nఒకచోట వాళ్లకు ఎండిపోయిన చెట్టొకటి కనిపించింది. ఇద్దరూ కలిసి ఆ చెట్టును పడగొట్టి, దాన్ని చిన్న కట్టెలుగా నరక సాగారు.\nఆ సమయంలో వాళ్లకు చెట్టుబోదె మధ్యలో ఒక బంగారు కాసుల మూట కనిపించింది. దాన్ని చూస్తూనే మోహనుడి కళ్లు మిలమిలా మెరిశాయి. వాడు ఒకటి, రెండు క్షణాలు ఆలోచించి, “సుదాసూ, ఈ రోజుతో మన దారిద్య్రం తీరిపోయినట్లే! ఈ బంగారాన్ని ఇద్దరం చెరిసగం పంచుకుందాం. దానితో ఇళ్లూ, భూములూ కొనుక్కుని, జీవితాంతం వైభవంగా బతకవచ్చు. ఇక మనం కష్టపడి చదువు నేర్వవలసిన అవసరం లేదు. ఎంత చదువుకున్నా, అది డబ్బు సంపాదించి సుఖపడడానికే గదా! ఈ ధనం తీసుకుని తిన్నగా ఇంటికి పోదాం. ఇక గురుకులానికి పోవలసిన అవసరం కూడా లేదు.” అన్నాడు.\nసుదాసు, ఆ మాటలకు అయిష్టంగా తలాడించి, “మనం విద్య నేర్చుకోవడానికి వచ్చాం. విద్య కేవలం ధనం సంపాయించడానికే కాదు! ధన సంపాదనకు అనేక మార్గాలున్నవి. ధనం ద్వారా విద్య సంపాయించలేం గాని, విద్య ద్వారా తర్వాత ధనం సంపాదించుకోవచ్చు... ...అనుకోకుండా లభిస్తున్న ఈ ధనం, అనుకోకుండానే మన దగ్గిర నుంచి పోవచ్చు. కాని, మనం నేర్చిన విద్య ఎన్నటికీ మనలను వదిలిపోదు. గురుకుల నియమాల ప్రకారం, ఈ బంగారాన్ని తీసుకుపోయి గురువుగారికి ఇవ్వాలి,” అన్నాడు.\nమోహనుడికి ఈ మాటలు ఏమాత్రం రుచించలేదు. వాడు బంగారాన్ని ఎంచి రెండు భాగాలు చేసి, ఒక భాగం సుదాసు కిచ్చాడు. తరవాత తనవంతు బంగారాన్ని చొక్కా లోపల బయటకు కనబడకుండా భద్రంగా దాచుకున్నాడు. తరువాత సుదాసుతో, “నేను ఇంటికి వెళ్లిపోతున్నాను. నీవు గురుకులానికి తిరిగి వెళ్లి, నీ ఇష్టం వచ్చిన విద్య నేర్చుకో,” అని తిన్నగా ఇంటిదారి పట్టాడు.\nదారిలో వాడు ఒక చిన్న సెలయేరు దాటవలసి వచ్చింది. అందులో దిగి వాడు నాలుగడుగులు వేయగానే, కాళ్లకేదో చుట్టుకున్నట్లనిపించింది. మరుక్షణం కుడికాలి చీలమండ దగ్గిర గట్టిగా సూదులతో పొడిచినట్లయింది.\nమోహనుడి గుండె గుభేలుమనగా భయకంపితుడైపోయి వెనక్కు తిరిగి కాలును గట్టిగా విదిలించాడు. దానితో పెద్ద పామొకటి ఒడ్డున పడి, దాపులనే ఉన్న పొదలలోకి చర్రున పరిగెత్తింది.\nవాడు ఒడ్డు మీదికి వచ్చి, కాలిని పరీక్షగా చూశాడు. కాలి చీలమండ దగ్గర పాము కోరలు దిగినట్లు అతి స్పష్టంగా కనిపించింది.\nదానితో వాడికి ప్రాణభయం పట్టుకున్నది. సహాయం కోసం గట్టిగా కేకలు వేస్తూ, సెలయేటి ఒడ్డునే అటూ ఇటూ పరిగెత్తసాగాడు.\nమోహనుడు అలా కొంత దూరం పరిగెత్తేసరికి, ఎదురుగా ఒక ఆటవికుడు రావడం కంటపడింది. వాడు, ఆటవికుడిని సమీపించి, “నన్ను పాము కరిచింది. నీ దగ్గర పాముకాటుకేమన్నా మందున్నదా?” అని అడిగాడు.\n“పాము కాటుకు వైద్యం చేయడం అనేది, మా ఇంట తరతరాలుగా వస్తున్న విద్య. నేను మందు వేసి, నీ ప్రాణాలు పోకుండా తప్పక కాపాడుతాను. అయితే అందుకు ప్రతిఫలంగా నువ్వు చొక్కాలో దాచుకున్న బంగారమంతా ఇవ్వాలి. నీకు ఇష్టమేనా?” అని అడిగాడు ఆటవికుడు.\nతన చొక్కాలోపల దాచిన బంగారం సంగతి, ఇంత త్వరగా ఈ ఆటవికుడికి ఎలా తెలిసిందని, మోహనుడు ఒక్కసారిగా అచ్చెరువు చెందాడు.\nఅప్పటికే వాడి నోటినుంచి నురుగు వస్తున్నది. కళ్లు బైర్లు కమ్ముతున్నాయి. బంగారం చేతుల్లోంచి జారిపోయే ప్రమాదముందని తెలుస్తున్నప్పటికీ ముందు తన ప్రాణం కాపాడుకోవడం ముఖ్యం కాబట్టి, వాడు మారు పలకకుండా దాచుకున్న బంగారాన్ని గత్యంతరం లేనిస్థితిలో ఆటవికుడికి ఇచ్చాడు.\nబంగారం చేతచిక్కిన వెంటనే ఆటవికుడు అక్కడ వున్న పొదలలోకి పోయి, మూలికా గుణం ఉన్న ఏవో ఆకులు తెచ్చి, వాటి రసం మోహనుడి నోట్లోనూ, ముక్కులోనూ పిండాడు.\nఆ మరుక్షణం మోహనుడికి పాము కరిచిన లక్షణాలన్నీ మటుమాయమయినై. తర్వాత ఆటవికుడు చిన్నగా నవ్వుకుంటూ అరణ్యంలో తన దారినపడి ఎటో వెళ్లిపోయాడు.\nసులువుగా దొరికిన అంత బంగారం అంతే సులువుగా చేజారి పోయినందుకు మోహనుడికి ఎక్కడలేని దిగులు కలిగింది.\nఅయినా ఇక చేసేదేమీ లేదని బోధపడింది. వాడు కొంచెం సేపు ఆలోచించి, ఎటూ బంగారం పోయింది కనక, మళ్ళీ గురుకులంలో విద్య అయినా నేర్వవచ్చనుకుంటూ, విచారంగా గురుకులానికి తిరిగి వెళ్లాడు.\nమోహనుడిని చూస్తూనే, విమలానందముని, “నీకూ, సుదాసుకూ తెలియకుండా మీ ఇద్దరికీ ఒక చిన్న పరీక్ష పెట్టాను. అందులో సుదాసు నెగ్గాడు. అతడిని గురుకులంలో చేర్చుకున్నాను. బంగారం కంటపడిన క్షణకాలం లోనే కర్తవ్యాన్ని పూర్తిగా విస్మరించిన నీవు, ఈ గురుకులంలో ఎలాంటి శాస్త్రవిద్యలు నేర్పేందుకూ అర్హుడివి కావు. ఇక వచ్చిన దారినే ఇంటికి తిరిగిపో,” అన్నాడు.\nవాడు నిరాశతో తలవంచుకుని అక్కడ నుంచి బయలుదేరాడు. గురుకులం బయట చెట్లకిందికి వచ్చేసరికి, అంతకు ముందు తనకు పాముకాటుకు వైద్యం చేసిన ఆటవికుడు కనిపించాడు.\nఆటవికుడిని చూస్తూనే మోహనుడికి ఒక సందేహం కలిగింది. వాడు అక్కడ వున్న విద్యార్థినొకడిని పలిచి ఆ ఆటవికుడు ఎవరిని ఆడిగాడు.\nఅందుకు సమాధానంగా ఆ విద్యార్థి, \"ఆయన ఆటవికుడు కాదు. కోరితే విద్యార్థులకు ఇంద్రజాలిక విద్య నేర్చే ఆచార్యుడు. ఈ రోజు ఆటవికుడి వేషం ధరించాడు.” అని చెప్పాడు.\nఆ జవాబు వింటూనే మోహనుడు వంగి, తన కుడికాలి చీలమండ మీద పాము కరిచిన గుర్తుల కోసం చూసుకున్నాడు. అక్కడ అలాంటివేమీ కనిపించలేదు. దానితో వాడికి విమలానందుడి పరీక్ష ఏమిటో సులువుగా అర్థమైంది.",
            "book_page_end": 13,
            "story_id": "2010_08_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సజ్జనసాంగత్యం!",
            "book_page_start": 14,
            "pdf_page_start": 14,
            "pdf_page_end": 16,
            "author": "శ్రీలలిత",
            "genre": "నీతి కథ",
            "moral": "సజ్జన సాంగత్యం (మంచివారితో స్నేహం) చాలా విలువైనది, అది చెడ్డవారిని కూడా మంచి మార్గంలోకి మారుస్తుంది.",
            "keywords": [
                "స్నేహం",
                "సజ్జన సాంగత్యం",
                "పాఠశాల",
                "పశ్చాత్తాపం",
                "క్షమ"
            ],
            "characters": [
                "రామయ్య",
                "సావిత్రమ్మ",
                "గోపీ",
                "రాజయ్య",
                "సోమయ్య",
                "శ్రీకాంతుడు",
                "రాజు",
                "నారాయణాచార్యులు",
                "విష్ణుశర్మ"
            ],
            "locations": [
                "మొగలిపట్టు గ్రామం",
                "రామాపురం పాఠశాల",
                "జమీందారుగారి పెద్ద పాఠశాల"
            ],
            "content": "మొగలిపట్టు గ్రామంలోని పెద్ద రైతుల్లో రామయ్య ఒకడు. ఆయనది పెద్ద లోగిలి. నలుగురన్నదమ్ములు కలిసికట్టుగా జీవిస్తూ, ఉమ్మడిగా కట్టుకున్న ఆ పెద్ద ఇంటి లోగిలి, ప్రతి సాయంత్రమూ పిల్లల ఆటపాటలతో కోలాహలంగా వుంటుంది. అన్నదమ్ముల పిల్లలతో పాటు చుట్టుపక్కలవారి పిల్లలు కూడా అక్కడికి వస్తూంటారు.\nఒక రోజు సూర్యాస్తమయమై చీకటి కమ్ముకుంటున్న వేళలో, వీధి గుమ్మంలో గుర్రపు బండి ఆగిన శబ్దం విని, పిల్లలందరూ కుతూహలంగా తొంగి చూశారు. అప్పటికే వీధి అరుగు మీద కూర్చునివున్న రామయ్య, అతని పెద్ద తమ్ముడు, బండిలోంచి దిగిన వృద్ధురాలికి ఎదురు వెళ్ళి, \"బాగున్నావా, పెద్దమ్మా?\" అని పలకరిస్తున్నారు.\nఆమెను చూడగానే పిల్లల ముఖాలు ఆనందంతో వెలిగిపోయాయి. \"బామ్మ వచ్చింది! బామ్మవచ్చింది!” అంటూ సంబరంగా ఆమెను చుట్టుముట్టారు. ఈ బామ్మ, రామయ్యకు పెద్దతల్లి అయిన సావిత్రమ్మ, అక్కడికి నాలుగు కోసుల దూరంలోవున్న రేపల్లెలో వుంటుంది. ఆమెకు రామయ్య కుటుంబంతో, ముఖ్యంగా పిల్లలతో అనుబంధం చాలా చిక్కనైంది. ఆమె చెప్పే రకరకాల కథలు వింటున్నంత సేపూ పిల్లలకు మరోధ్యాస అంటూ వుండదు.\nరాత్రి అయింది. పిల్లలంతా భోజనాలు ముగించి నాలుగిళ్ళ వాకిట్లో చేరారు. బామ్మ, రామయ్య చిన్నకొడుకు పదేళ్ళ గోపీ కేసి చూసి, “ఏమిట్రా గోపీ, మోచేతికి కట్టు కట్టావు?” అని అడిగింది.\nఆ ప్రశ్నకు గోపీ ఏదో చెప్పబోయేంతలో, రామయ్య భార్య కల్పించుకుని, “మరేం లేదు అత్తయ్యా! వీడు పాఠశాలలో ప్రతి ఆకతాయి వెధవతోనూ స్నేహం చేస్తూంటాడు. ఏదో సమయంలో కీచులాట జరిగి, ఇలా దెబ్బలు తిని ఇంటికొస్తూంటాడు,” అన్నది.\nఅప్పుడు బామ్మ, గోపీని దగ్గరకు తీసుకుంటూ, “వీడూ ఆకతాయే అయుంటాడు. ఆకతాయి అయితే తప్ప, మరొక ఆకతాయితో స్నేహం కుదరదు!” అని, “ఒరే, గోపీ, అన్నిటికన్నా ఉత్తమమైనది సజ్జన సాంగత్యం - అంటే మంచివాళ్ళతో స్నేహం అన్నమాట.\nఅలాంటి సజ్జనసాంగత్యాన్ని గురించి ఒక కథ చెబుతాను, అందరూ వినండి, ” అంటూ ఇలా చెప్పసాగింది:\nపూర్వం రామాపురంలో ఒక పెద్ద భూస్వామి వుండేవాడు, ఆయన పరమ ధార్మికుడు; దయాపరుడు. ఆయనకు శ్రీకాంతుడనే కొడుకు వుండేవాడు. ఆ కుర్రవాడు తండ్రికి తగిన కొడుకులాగే ప్రవర్తిస్తూ, పిన్నవయసులోనే మంచిపేరు తెచ్చుకున్నాడు.\nఅదే ఊళ్ళో రాజయ్య అనే రైతువుండేవాడు. సోమయ్య అతడి కొడుకు. తండ్రి కష్టజీవి, సోమయ్యకు పనంటే చిరాకు. అయితే, ఎంత దుడుకువాడైనప్పటికీ, చదువంటే చాలా ఆసక్తివుండేది. అందుచేత, రాజయ్య కొడుకును ఊళ్ళో నారాయణా చార్యులనే గురువు నడిపే పాఠశాలకు పంపించడం ప్రారంభించాడు.\nఆ పాఠశాలకు సోమయ్య ఈడువాడే అయిన శ్రీకాంతుడు కూడా వస్తూండేవాడు. వాడు సోమయ్యతో గౌరవంగా, స్నేహంగా మాట్లాడేవాడు. కాని సోమయ్య మాత్రం దుడుకుగా, పొగరుగా ప్రవర్తించేవాడు.\nకొన్నాళ్ళకు శ్రీకాంతుడు, సోమయ్య ఇద్దరూ, ఆచార్యుల వద్ద విద్యాభ్యాసం ముగించారు. శ్రీకాంతుడు తదుపరి విద్య కోసం, అక్కడికి రెండు కోసుల దూరం లోవున్న జమీందారుగారి పెద్ద పాఠశాలకు వెళ్ళ సాగాడు. రాజయ్య, శ్రీకాంతుడి తండ్రిని అర్థించి, తన కొడుకు కూడా శ్రీకాంతుడితో కలిసి బండిలో వెళ్ళివచ్చేలా ఏర్పాటు చేశాడు.\nఒక నాడు సోమయ్య, తనతో కలిసి చదువుతున్న జమీందారుగారబ్బాయి రాజు మీద దూరం నుంచి ఆకతాయితనంగా రాయి విసిరాడు. రాయి ఆ కుర్రవాడి తలకు తగిలి రక్తం రాసాగింది. జరిగింది వింటూనే ప్రధానోపాధ్యాయుడితో సహా విద్యార్థులందరూ ఒక్క పరుగున రాజు దగ్గరకు వెళ్ళారు.\nప్రధానోపాధ్యాయుడు విష్ణుశర్మ, వైద్యుడి కోసం కబురు పంపి, ఎవరో తెచ్చియిచ్చిన తడిగుడ్డను రాజు గాయం మీద నొక్కిపట్టుకుని, విద్యార్థులవైపు చూస్తూ, “ఎవరు రాజు మీద రాయివిసిరింది? విద్యార్థి అయి వుండీ ఇంత దుందుడుకుగా ప్రవర్తించిన, ఆ మూర్ఖుడెవరు?” అంటూ తీవ్రంగా ప్రశ్నించాడు.\nఅది వింటూనే సోమయ్య బిక్కచచ్చి పోయాడు. ఇంతలో ఒకరిద్దరు కుర్రవాళ్ళు, సోమయ్య దూరంనుంచి రాయి విసరటం తాము చూశామని, ఆయనకు చెప్పారు.\nఆ మాటలు వింటూనే విష్ణుశర్మ ఆశ్చర్యంగా, “సోమయ్య మన శ్రీకాంతుడి స్నేహితుడు. వాడు ఇలాంటి పని ఎందుకు చేస్తాడు?” అన్నాడు.\nగురువు ఇలా అనగానే, సోమయ్యకు, శ్రీకాంతుడి మంచితనమూ, తన నీచస్వభావమూ తెలిసివచ్చి, కళ్ళల్లో నీళ్ళు తిరిగాయి.\nఅది గమనించిన విష్ణుశర్మ, వాడు రాయిని విసిరాడని చెప్పిన పిల్లలతో, \"చూశారా, నేనింకా ఏమీ అనకుండానే సోమయ్య ఎలా బాధపడుతున్నాడో! ఇంకెప్పుడూ చూసీ చూడని మాటలు చెప్పకండి,” అన్నాడు.\nఆ మరుక్షణమే రాజు, సోమయ్య వైపు స్నేహంగా చూస్తూ, “సోమయ్య, శ్రీకాంతుడికే కాదు, నాకూ స్నేహితుడే. వాడిలాంటి కొంటెపనులు చెయ్యడు,” అన్నాడు.\nఇది విన్న సోమయ్య నెమ్మదిగా విష్ణు శర్మను సమీపించి, తలవంచుకుని, “గురువు గారూ! రాజు మీద రాయి విసిరింది నేనే. రాజు, శ్రీకాంతులిద్దరూ మంచివాళ్ళు గనక, నన్ను నిర్దోషిగా చెబుతున్నారు. నన్ను శిక్షించండి!” అన్నాడు.\nవిష్ణుశర్మ, సోమయ్య ప్రవర్తనకు ఆనందిస్తూ ఏదో అనేలోగా రాజు, శ్రీకాంతులిద్దరూ, “గురువుగారూ! రాయి విసిరింది సోమయ్యే అని మాకూ తెలుసు. కాని, చేసిన తప్పుకు వాడు పశ్చాత్తాప పడుతున్నాడని గమనించి, మేం సోమయ్య నిర్దోషి అని చెప్పాం. వాణ్ణి శిక్షించకండి,” అన్నారు.\nవిష్ణుశర్మ వాళ్ళు చెప్పిన దానికి చాలా సంతోషించి, సోమయ్యతో, “ఒరే, ఈ క్షణంలో నీకు సజ్జనసాంగత్యం లభించింది. ఎంత అదృష్టవంతుడివి!” అన్నాడు.\nకథ ముగించిన బామ్మ, “పిల్లలూ! సజ్జనసాంగత్యం చేస్తే ఎలావుంటుందో మీక్కూడా తెలిసివచ్చిందా?\" అన్నది.\nపిల్లలంతా ఆనందంగా, “ఓ, బాగా తెలిసింది, బామ్మా! ఇక నుంచి మేంకూడా మంచి వాళ్ళతోనే స్నేహం చేస్తాం,” అన్నారు.",
            "book_page_end": 16,
            "story_id": "2010_08_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాజు-దొంగ (బేతాళ కథలు)",
            "book_page_start": 17,
            "pdf_page_start": 17,
            "pdf_page_end": 22,
            "author": "మంజుభారతి",
            "genre": "బేతాళ కథలు",
            "moral": "శిక్ష యొక్క ఉద్దేశం దోషిలో పరివర్తన తీసుకురావడం. పాలకుడు పరోపకారం యొక్క సత్యాన్ని పాటించి, ప్రజల్లో ఆ మంచి బుద్ధిని పెంపొందించడానికి ప్రయత్నించాలి.",
            "keywords": [
                "విక్రమార్కుడు",
                "బేతాళుడు",
                "రాజు",
                "దొంగ",
                "క్షమాభిక్ష",
                "ధర్మపాలన"
            ],
            "characters": [
                "విక్రమార్కుడు",
                "బేతాళుడు",
                "సుధీరవర్మ",
                "సునీలుడు",
                "దయానందముని",
                "దొంగ"
            ],
            "locations": [
                "శ్మశానం",
                "గురుకులం",
                "రాజధాని",
                "చెరసాల",
                "సరయూ తీరం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసుకుని, ఎప్పటి 'లాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, “రాజా, అర్ధరాత్రి సమయంలో భీతి కొలిపే ఈ శ్మశానం లో నువ్వు పడుతున్న శ్రమ చూస్తూంటే అమిత ఆశ్చర్యంతో పాటు, ఏదైనా అనుకోకుండా జరిగిన అవమాన కళంకాన్ని తొలగించుకోవడానికో, కప్పిపుచ్చు కోవడానికో ఇలా శ్రమపడుతున్నావేమో అన్న అనుమానం కూడా కలుగుతున్నది. మంచికని వెళితే, పరిస్థితుల కారణంగా ఒక్కొక్కసారి చెడు కూడా ఎదురవుతూ ఉంటుంది. అలాంటి సంఘటనను అవమానంగా భావించి, దానిని బయటపడ నీయకుండా కాపాడుకోవడానికి కొందరు మితిమించిన జాగ్రత్తలు తీసుకుంటూ ఉంటారు. సామాన్యులకన్నా ఉన్నత స్థితిలో ఉన్నవారి విషయంలో ఇది మరింత ఎక్కువగా కనిపిస్తుంది. దీనికి ఉదాహరణగా తాను ఒక దొంగ చేతులలో మోసపోయిన సంగతి బయటపడకూడదన్న తపనతో, ఆ దొంగపట్ల చెప్పవలసిన తీర్పునే మార్చి చెప్పిన రాజు సునీలుడి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\nదయానందముని గురుకులంలో విద్యనభ్యసిస్తూన్న రాజు సుధీరవర్మ కుమారుడు సునీలుడు త్వరితగతిలో సకల విద్యలలోనూ ఆరితేరాడు. దయా నందముని ఒకనాడు సునీలుణ్ణి చేర బిలిచి, “విద్యార్జన పట్ల నువ్వు చూపిన ఆసక్తి, చేసిన నిర్విరామ కృషి కడు ప్రశంసనీయం.\nఈనాటితో నీ విద్యాభ్యాసం పూర్తవుతు న్నది. మానవులుగా జన్మించిన ప్రతి ఒక్కరికీ విద్య నయనద్వయం వంటిది. రాజ్యపాలనలో నీకిది మరింత ఉపయోగ కరంగా ఉండగలదు. అధికారంలో వున్న వారు వివేకంతో తీసుకునే నిర్ణయాల ద్వారా లబ్ధిపొందేవారు ఎక్కువగా ఉంటారుగనక, పాలకులకు విద్య మరింత ఉపకారి కాగలదు. మరొక్క విషయం.\nసకల విద్యల పరమార్థమే కాదు; మానవ జన్మపరమార్థమే పరోపకారం అన్న పరమ సత్యం నువ్వు కలలో కూడా మరిచిపో కూడదు. అదే నువ్వు నాకిచ్చే నిజమైన గురుదక్షిణ కాగలదు,” అని ఆశీర్వదిం చాడు.\nసునీలుడు గురువుకు భక్తితో నమస్క రించి, గురుకులాశ్రమ అభివృద్ధి కోసం, తండ్రి పంపిన కానుకలను ఆయనకు సమర్పించి, భటులతో కలిసి రాజధానికి బయలుదేరాడు.\nషోడశ కళలతో శోభిల్లుతూన్న నిండు చంద్రుడిలా విద్యాశోభతో తిరిగి వచ్చిన కుమారుణ్ణి చూసి, రాజు సుధీరవర్మ పరమానందం చెందాడు. మంత్రులనూ, రాజగురువునూ సంప్రదించి, ఒక శుభ ముహూర్తాన సునీలుడికి ఘనంగా రాజ్య పట్టాభిషేకం చేశాడు.\nసునీలుడు తండ్రిని మించిన తనయుడిలా ప్రజారంజకంగా రాజ్యపాలన చేయ సాగాడు. గురుకులం నుంచి బయలుదేరినప్పుడు గురువు చెప్పిన మాటలు ఆయన మనసులో నిరంతరం మారుమోగసాగాయి. అందువల్ల ఆయన తరచూ మారువేషంలో దేశాటన చేస్తూ, ప్రజల స్థితిగతులను, సమస్యలను ప్రత్యక్షంగా తెలుసుకుని పరిష్కార మార్గాలు చూపసాగాడు. ఆపదలో ఉన్నవారిని స్వయంగా వెళ్ళి ఆదుకోవడంలో పరమానందం చెందేవాడు.\nఒకనాడాయన బట్టల వ్యాపారి వేషంలో దేశాటనకు బయలుదేరాడు. రాజధానీ నగరానికి కొద్ది దూరంలో తూరుపున ప్రవహించే నదికి ఆవలి తీరంలో వున్న అటవీ ప్రదేశంలోని ఒక గ్రామాన్ని సమీపిస్తూండగా, హఠాత్తుగా వెనక నుంచి దభీ మన్న శబ్దం, వెనువెంటనే, “అయ్యా, నా బిడ్డను కాపాడండి, నా బిడ్డను కాపా డండి,” అన్న ఆర్తనాదం విని, వెనక్కు తిరిగి చూశాడు.\nఒక మనిషి చేతులెత్తి మొక్కుతూ, ఒక పాడుపడ్డ బావిగట్టున, \"అయ్యా, నా బిడ్డ బావిలో పడిపోయాడు. అవిటి వాణ్ణి. బావిలోకి దిగలేను. నా బిడ్డను కాపాడండి. కాపాడండి,” అని అతి దీనంగా విలపిస్తూ వేడుకున్నాడు.\nమారువేషంలో వున్న సునీలుడు, బట్టల మూటను గట్టున దించి, బావి లోకి తొంగి చూసి, అందులోకి దూకాడు. బావంతా కలయ తిరిగాడు. చాలాసేపు వెతికాడు. కానీ బిడ్డ జాడ తెలియలేదు. ఆశ్చర్యంతో, అతి కష్టం మీద విరిగిన మెట్లగుండా పైకి ఎక్కివచ్చాడు. గట్టు మీద అవిటివాడూ లేడు; తను దించి వెళ్ళిన బట్టలమూటా కనిపించలేదు. ఏదో బండరాతిని బావిలోకి వేసి, బిడ్డపడి పోయాడని వాడు చెబితే, తను విని మోస పోయానని రాజు గ్రహించాడు. మరేం చేయడానికీ లేక విచారంతో రాజధానికి తిరిగి వచ్చాడు. పది రోజులు గడిచాయి.\nపదకొండో రోజు సునీలుడు కొలువు తీరివుండగా, నగర రక్షక భటులు ఒక దొంగను పెడరెక్కలు విరిచికట్టి, సభలోకి తీసుకువచ్చారు.\nరాజు వాణ్ణి పరిశీలనగా చూసి, తల పంకిస్తూ, “వాడు చేసిన నేరం ఏమిటి?” అని అడిగాడు.\n“నగల వ్యాపారి పుణ్యగుప్తుడి ఇంటికి కన్నం వేస్తూ పట్టుబడ్డాడు, ప్రభూ,” అన్నారు భటులు.\n“అలాగా!” అని రాజు కొంతసేపు మౌనంగా ఆలోచించి, “ఈ రాత్రికి వాణ్ణి చెరసాలలో బంధించండి. శిక్ష ఏమిటో రేపు విధిస్తాను,” అని ఆజ్ఞాపించాడు.\nభటులు దొంగను అక్కణ్ణించి అవత లికి లాక్కువెళ్ళారు.\nఆనాటి అర్ధరాత్రి సమయంలో రాజు బట్టల వ్యాపారి వేషం వేసుకుని, చెర సాలకు వెళ్ళి, కునికి పాట్లు పడుతూన్న దొంగను తట్టి లేపాడు.\nదొంగ ఉలిక్కి పడిలేచి, \"నువ్వు ఇక్కడికెలా వచ్చావు? నువ్వూ దొంగవేనా?” అని రాజును అడిగాడు ఆశ్చర్యంగా.\nరాజు ముఖానికి పెట్టుకున్న గడ్డాన్నీ, తలపాగానూ తీసి పక్కన పెట్టాడు. అంతే, దొంగ ప్రాణభయంతో గడగడ వణుకుతూ, “క్షమించండి, ప్రభూ! మిమ్మల్నే మోసం చేసి మీ బట్టల మూటను కాజే శాను. ఇకపై అలాంటి పనులు చేయను. నన్ను రక్షించండి, రక్షించండి,” అంటూ రాజు పాదాలపై పడ్డాడు.\n“తప్పు చేసినవాడు శిక్ష అనుభవించ వలసిందే! వ్యాపారి ఇంట దొంగతనానికి ఒడిగట్టిన నిన్ను శిక్షించక తప్పదు. దానికి తగ్గ శిక్ష రేపు విధిస్తాను. నన్ను మోసగిం చిన నేరాన్ని క్షమించి వదిలిపెడతాను. అయితే, బావిగట్టున ఆ రోజు జరిగిన సంగతి నువ్వు మరెక్కడా చెప్పుకోకూడదు. సరేనా?” అన్నాడు రాజు.\n“చిత్తం, ప్రభూ!” అంటూ దొంగరాజు పాదాలను తాకి కళ్ళకు అద్దుకున్నాడు.\nరాజు తలపంకించి చెరసాల నుంచి వెలుపలికి నడిచాడు.\nమరునాడు భటులు దొంగను రాజు సమక్షంలో హాజరు పరిచారు.\nరాజు ఇవ్వనున్న తీర్పు కోసం సభాస దులు ఆసక్తితో ఎదురుచూడసాగారు.\nరాజువాణ్ణి, పరికించి చూస్తూ, “నగల వ్యాపారి పుణ్యగుప్తుడి ఇంట్లో కన్నం వేశావా?\" అని అడిగాడు.\n“వేశాను, ప్రభూ!” అన్నాడు దొంగ తల వంచుకుని.\n“ఇదే మొదటి దొంగతనమా? లేక దొంగతనమే వృత్తిగా బ్రతుకుతున్నావా?” అని అడిగాడు రాజు.\n“దొంగతనం నా వృత్తికాదు ప్రభూ చదువయిన వెంటనే, దురదృష్ట వశాత్తు చేయని ఒక నేరానికి శిక్షింపబడ్డాను. నా మీద దొంగననే ముద్రపడింది. బతుకు తెరువు కోసం ఎక్కడెక్కడో తిరిగాను. దొంగనని నన్నెవరూ పనిలోకి తీసుకో లేదు.\nచివరికి జీవితం మీద విరక్తి పుట్టి చచ్చిపోదామని అడవికి వెళ్ళాను. కాని చావడానికి ధైర్యం చాలక ఆకలితో నకనక లాడుతూ ఒక బావిగట్టున కూర్చున్నాను.\nఅప్పుడే అటు కేసి వచ్చిన ఒక పుణ్యా త్ముడి నుంచి ఆయన బట్టల మూటతో సహా అన్నం మూటను తెలివిగా కాజేశాను. ఆ మూటలోని అన్నం తిని ఆకలి తీర్చుకున్నాను. దాంతో దొంగతనంతోనే సుఖంగా బతకవచ్చుననే బుద్ధి పుట్టింది. పదిరోజులుగా చిల్లరమల్లర దొంగతనాలు చేస్తూ వచ్చాను. నిన్న వ్యాపారి ఇంటికి కన్నం వేస్తూ భటుల చేతికి పట్టుబడ్డాను,\" అన్నాడు దొంగ కన్నీరుకారుస్తూ.\n“నీకు జీవనోపాధి కల్పిస్తే, దొంగత నాలు మానుకుంటావా?\" అని అడిగాడు రాజు సునీలుడు.\n“ఈ జన్మలో దొంగతనాల జోలికి పోను, ప్రభూ!” అన్నాడు దొంగ కన్నీళ్ళు తుడుచుకుంటూ.\n“ఈ పదిరోజులుగా దొంగిలించిన సొమ్ములను, వాటి సొంతదారులకు తిప్పి అప్పగించి క్షమాపణ వేడుకో. అంతవరకు భటులు నీ వెంటనే ఉంటారు. ఆ తర వాత నీకు ఏదైనా తగిన జీవనోపాధి ఏర్పాటు చేస్తాను,\" అన్నాడు రాజు. ఆ తీర్పు విని సభికులు హర్షధ్వానాలు చేశారు.\n“చిత్తం, ప్రభూ!\" అంటూ దొంగ, భటులవెంట వెలుపలికి నడిచాడు.\nరాజు సునీలుడు గురువు వాక్కును స్మరించుకుంటూ తృప్తిగా తలపంకిం చాడు.\nబేతాళుడు ఈ కథ చెప్పి, “రాజా, రాజు సునీలుడు తప్పు చేసినవాడు శిక్ష అనుభవించక తప్పదు అంటూనే, తన కళ్ళెదుటే జరిగిన తప్పును క్షమించడం విడ్డూరంగా లేదా? తనంత వాణ్ణి ఒక దొంగమోసగించాడన్న విషయం బయట పడితే, తనకు అవమానం తప్పదన్న అనుమానంతోనే రాజు దొంగకు క్షమాభిక్ష పెట్టాడన్న విషయం తేటతెల్లంకదా?\nపదిమందిలో అవహేళనకు గురవు తామన్న అనుమానంతో రాజు తననే మోస గించిన దొంగను క్షమించడం న్యాయం, ధర్మం అనిపించుకుంటుందా? ఇందు వల్ల రాజ్యంలో నేరాలు పెరిగే అపాయం లేదా? ఈ సందేహాలకు సమాధానం తెలిసి కూడా చెప్పకపోయావో నీతల పగిలిపో తుంది,” అన్నాడు.\nదానికి విక్రమార్కుడు, “తప్పు చేసిన వాడు శిక్ష అనుభవించి తీరాలన్నదాంట్లో ఎటువంటి సందేహానికీ తావులేదు. అయితే, శిక్షల ఉద్దేశం దోషిలో పరివర్తన తీసుకురావడం అన్న సత్యం మరిచి పోకూడదు. చెరసాలకు వచ్చిన రాజును గుర్తించగానే దొంగలో పరివర్తన ప్రారంభ మయిందని తెలుస్తూనే ఉన్నది. దొంగ తనం చేసినప్పటికీ వాడు చెప్పినవన్నీ నిజాలేననీ, చేసిన తప్పులకు పశ్చాత్తాపం చెందుతున్నాడనీ రాజు గ్రహించాడు. వాడికి మంచి మార్గం చూపాడు. నేర ప్రవృత్తి ప్రబలడానికి గల మూలకారణాలను అన్వేషించి, వాటిని రూపుమాపడమే సరైన నేరనిరోధక మార్గం అన్న సత్యం గ్రహించి, దానిని ఆచరణలో చూపిన ఆదర్శ పాలకుడు రాజు సునీలుడు. ఇక, రాజు సునీలుడు తాను మోసపోయిన సంగతి బయటపెట్టవద్దని దొంగను కోరినందుకు కారణం-తను పదిమందిలో అవహేళనకూ, అవమానానికీ గురవుతానన్న అనుమానంతో కాదు. పరోపకారం గురించి గురువు చెప్పిన మాటలను తు.చ. తప్ప కుండా తాను పాటించడమే గాక, తన ప్రజలు కూడా పాటించేలా చేయాలన్నది ఆయన ఆశయం. అలాంటప్పుడు రాజం తటివాడు ఉపకారం చేయబోయి మోసా నికి గురయ్యాడన్న విషయం బయట పడితే, సామాన్య ప్రజలలో ఉన్న ఉపకార బుద్ధి సైతం నశించి పోవచ్చు. అలాంటి స్థితి రాకూడ దన్న ఉదాత్త ఆశయంతోనే ఆ విషయం బయటపెట్టవద్దని రాజు దొంగను ఆదేశించాడు!” అన్నాడు.\nరాజుకు ఈ విధంగా మౌనభంగం కలగగానే, బేతాళుడు శవంలో సహా మాయమై, తిరిగి చెట్టెక్కాడు.\n(కల్పితం)\n[ఆధారం : ‘మంజుభారతి' రచన]",
            "book_page_end": 22,
            "story_id": "2010_08_04",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఉత్తరకాండ-6 (రామాయణం)",
            "book_page_start": 23,
            "pdf_page_start": 23,
            "pdf_page_end": 28,
            "author": "చందమామ బృందం",
            "genre": "పౌరాణికం",
            "moral": "ధర్మపాలన, పవిత్రత మరియు త్యాగం యొక్క విలువలను నొక్కి చెబుతుంది.",
            "keywords": [
                "రామాయణం",
                "సీత",
                "రాముడు",
                "వాల్మీకి",
                "అశ్వమేధ యజ్ఞం",
                "త్యాగం"
            ],
            "characters": [
                "రాముడు",
                "సీత",
                "లక్ష్మణుడు",
                "కుశలవులు",
                "వాల్మీకి మహాముని",
                "భరతుడు",
                "శత్రుఘ్నుడు",
                "కౌసల్యా",
                "సుమిత్రా",
                "కైకేయీ",
                "యముడు",
                "దుర్వాసుడు"
            ],
            "locations": [
                "ఋషి వాటిక",
                "అయోధ్య",
                "సింధునది",
                "తక్షశిల",
                "సరయూ తీరం",
                "పాతాళం"
            ],
            "content": "రాముడు చేసిన అద్భుతమైన యజ్ఞానికి వాల్మీకి తన శిష్యులతో కూడా వచ్చి, ఋషి వాటికలో తన కోసం ప్రత్యేకించిన పర్ణ శాలలో బస చేశాడు. ఆయన కుశలవులతో, “మీరెవరి బిడ్డలని ఎవరన్నా అడిగితే వాల్మీకి శిష్యులమని చెప్పండి. రాముడు పిలిస్తే ఆయన ఎదుట కూడా రామాయణాన్ని గానం చెయ్యండి” అన్నాడు. “అలాగే తాతా” అని వాళ్ళు పర్ణశాల నుంచి బయలుదేరారు.\nవాళ్ళు రాగతాళయుక్తంగా రామాయణ గానం చేస్తున్న సంగతిని విని రాముడు వారిని సదస్సు మధ్యకు పిలిపించి, గానం చెయ్య మన్నాడు.\nఆరోజు కుశలవులు రామాయణం నుంచి మొదటి ఇరవై సర్గలూ పాడారు. రాముడు లక్ష్మణుడితో, “ఈ కుర్రవాళ్ళకు పద్దెనిమిది వేల సువర్ణాలిప్పించు” అన్నాడు. కానీ లక్ష్మ ణుడు వారికి వేరు వేరుగా బంగారం ఇవ్వ బోతే వాళ్ళు “ఈ బంగారం మాకెందుకు? మేము అరణ్యంలో కందమూల ఫలాలు తిని జీవించేవాళ్ళం\" అన్నారు. రాముడు ఆ మాటలు విని ఆశ్చర్యపడి, \"అబ్బాయిలూ, మీరు పాడే ఈ కావ్యం ఎంత ఉంటుంది? దాన్ని ఎవరు రాశారు?\" అని అడిగాడు.\n“దీన్ని వాల్మీకి మహాముని రాశారు. ఆయన కూడా ఈ యజ్ఞానికి వచ్చి ఉన్నారు. మీకు వినాలని ఉంటే రోజూ గానం చేస్తాం” అన్నారు సీత కొడుకులు.\nరాముడు సరేనన్నాడు. పిల్లలు రోజూ వచ్చి, అందరి సమక్షంలో కొన్ని సర్గల చొప్పున చాలారోజులపాటు రామాయణాన్ని గానం చేశారు. ఈ గానంతో ఆ పిల్లలు సీత కొడుకు లేనన్నది అందరికీ స్పష్టమయింది.\nరాముడు తన దూతలను పిలిచి, “మీరు వాల్మీకి మహాముని వద్దకు వెళ్ళి, సీత పవిత్రురాలైన పక్షంలో, ఆమె ఇక్కడికి వచ్చి ఆ సంగతి నిరూపించటానికి ఆ మహా ముని అనుమతి కోరుతున్నానని ఆయనతో చెప్పండి” అని పంపాడు. దూతలు వచ్చి రాముడి కోరికను విన్నవించగానే వాల్మీకి మహాముని “సీత రాముడి కోరిక ప్రకారం వచ్చి శపథం చేస్తుంది” అని చెప్పాడు.\nదూతలు ఆ మాట చెప్పగానే రాముడు సభికుల ఎదుట సీత తన పవిత్రతను వెల్లడించుకోబోతోందని ప్రకటించాడు. ఈ మాటకు సంతోషించి, అందరూ రాముణ్ణి అభినందించారు. మర్నాడు తెల్లవారగానే రాముడు యజ్ఞ వాటికకు వెళ్ళి, మహా మునులందరికీ కబురు చేశాడు. రాక్షసు లనూ, వానరులనూ, నానాదేశాల నుంచి వచ్చిన నాలుగు వర్ణాలవారినీ పిలిపించాడు. అందరూ కూర్చుని ఉండగా, వాల్మీకి మహా ముని సీతను వెంటబెట్టుకుని వచ్చాడు. వాల్మీకి వెనక నడిచివచ్చే సీతను చూడగానే అందరికీ గుండెలు నీరయిపోయాయి.\nవాల్మీకి రాముడితో, రామా, “ఈ సీత మహా ఇల్లాలు, ధర్మం తప్పనిది. లోకోపవాదు లకు వెరచి ఈమెను నా ఆశ్రమంవద్ద వదలి పెట్టావు. కనుక నీకు ఆమెయందు విశ్వాసం కుదిరేటట్టుగా శపథం చేస్తుంది. ఈ బిడ్డ లిద్దరూ సీత కొడుకులు. నేనెన్నడూ అబద్ధ మాడినవాణ్ణి కాను. వీరు నీ కొడుకులు. నేను అంతులేని తపస్సు చేశాను. సీత నిజంగా చెడ్డదైతే, నా తపస్సు ఫలించక పోవుగాక! లోకోపవాదానికి వెరిచావేగానీ ఆమెలో ఎలాంటి దోషం లేదని నీకూ తెలుసు అన్నాడు.”\nరాముడు వాల్మీకికి నమస్కరించి, “మునీ శ్వరా, మీరన్నది నిజమే. లంకలోనే అగ్ని దేవుడు సీత పవిత్రతతకు సాక్ష్యం పలికాడు. అందుకే నేనీమెను నా వెంట ఇంటికి తెచ్చాను. ఈ మహాసభలో సీత తన నిర్దోషిత్వం రుజువు చేసుకునేటట్టుంటే నేనామెను సంతోషంగా ఏలుకుంటాను\" అన్నాడు.\nసీత చేతులు జోడించి, నేల చూస్తూ “నా మనసులో రాముణ్ణి తప్ప మరెవరినీ స్మరించని పక్షంలో భూదేవి నాకు దారి ఇచ్చు గాక! మనోవాక్కాయాల నేను రాముణ్ణి పూజించే దాన్నయితే భూదేవి నాకు దారి ఇచ్చుగాక! రాముడు తప్ప నాకింకేమీ తెలి యని పక్షంలో భూదేవి నాకు దారి ఇచ్చు గాక!” అన్నది. సీత అలా అంటుండగానే భూమిలో నుంచి ఒక దివ్య సింహాసనం పైకి వచ్చింది. ఆ సింహాసనం మీద ఉన్న భూదేవి తన రెండు చేతులూ చాచి, సీతను ఎత్తి సింహాసనం మీద కూర్చోబెట్టింది. వెంటనే సింహాసనం పాతాళానికి దిగిపోయింది.\nఇది చూసి అందరూ నిశ్చేష్టితులయి పోయారు. వానరులు ఏడ్చారు. ఎంతసాధ్వి అని మునులు మెచ్చుకున్నారు. రాముడు చేతికర్ర మీద బరువు వేసి తలవంచుకుని చాలాసేపు కన్నీరుగార్చి, “నేనింత కష్టం ఎన్నడూ అనుభవించలేదు. ఓ భూదేవీ నా సీతను నాకిచ్చెయ్యి లేదా నాకు కూడా దారి ఇయ్యి. ఎవరురా! నా ధనుర్బాణాలు తెండి. ఈ భూమిని బద్ధలు చేస్తాను” అని ఆవేశ పడ్డాడు. అందరూ చేరి అతన్ని ఓదార్చారు.\nమర్నాడు మళ్ళీ సభ జరిగినప్పుడు కుశలవులు ఉత్తర రామాయణాన్ని గానం చేశారు. దానితోనే యజ్ఞకాండ ముగిసింది. యజ్ఞానికి వచ్చినవారినందరినీ తగిన విధంగా సత్కరించిన రాముడు అయోధ్యకు తిరిగి వచ్చాడు. అతను వచ్చేటప్పుడు తన కొడుకు లను వెంటతెచ్చుకున్నాడు. అతను మరొక స్త్రీని పెళ్ళాడక, బంగారు సీతను పక్కనే ఉంచుకుని అనేక అశ్వమేథ, వాజపేయ యజ్ఞాలు చేశాడు. అతను ధర్మం నిలబెట్ట డానికి యత్నిస్తూ, న్యాయంగా పరిపాలన చేసి, ప్రజల ఆదరం పొందాడు. అతని పరిపాలనలో దేశం సుభిక్షంగా ఉన్నది.\nకాలక్రమాన కౌసల్యా, సుమిత్రా, కైకేయీ మరణించారు. వారికి రాముడు ఉత్తర్ర క్రియలు చేసి, గొప్పగా దానధర్మాలు చేశాడు. కొంతకాలం గడిచాక రాముడి వద్దకు కైకేయి అన్న అయిన యుధాజిత్తు వద్ద నుంచి గార్గ్యుడు పదివేల గుర్రాల కానుకతో సహా వచ్చి, “రామా, మీ మామ నీతో ఇలా చెప్ప మన్నాడు. సింధునదికి రెండుపక్కలా గల గంధర్వదేశంలో శైలూఘడి సంతతికి చెందిన గంధర్వులు మూడుకోట్లమంది ఉన్నారు. వారిని జయించి గంధర్వదేశాన్ని వశపరచుకో. అని యూధాజిత్తు తరపున సందేశం ఇచ్చాడు. “మంచిది. ఈ కుర్రవాళ్ళు భరతుడి కొడుకులు. తక్షుడూ, పుష్కలుడూ అనే వాళ్ళు. వీళ్ళ వెంట భరతుణ్ణి, సేననూ పంపుతాను. భరతుడు గంధర్వులను జయించి, గంధర్వదేశాన్ని రెండుగా విభ జించి, తన ఇద్దరి కొడుకులనూ వాటికి రాజు లుగా చేసి తిరిగి వస్తాడు” అన్నాడు.\nభరతుడు పెద్ద సేనను వెంటబెట్టుకుని, కేకయ దేశాన్ని చేరి, యుధాజిత్తును కలుసుకున్నాడు. ఇద్దరూ కలిసి గంధర్వుల మీదికి యుద్ధానికి వెళ్ళారు. యుద్ధంలో గంధర్వులు నశించారు. భరతుడు వారి దేశాన్ని జయించి, తక్షుడికి తక్షశిల నగ రాన్నీ, పుష్కలుడికి పుష్కలావతి నగరాన్ని ఏర్పాటుచేసి, ఆ పట్టణాలలో ఐదేళ్ళపాటు ఉండి, అయోధ్యకు తిరిగి వచ్చాడు. ఇక లక్ష్మణుడి కొడుకులైన అంగదుడికీ, చంద్ర కేతుడికీ రాజ్యాలు ఏర్పాటు కోసం ఆలో చించారు. కారుపధమనే దేశాన్ని అంగదుడి కోసమూ, చంద్రకాంతమనే దేశాన్ని చంద్ర కేతుడి కోసమూ ఏర్పాటు చేస్తే బాగుంటుం దని నిర్ణయం జరిగింది. అంగదుడి వెంట లక్ష్మణుడూ, చంద్రకేతుడి వెంట భరతుడూ వెళ్ళి ఆయా దేశాలలో వారికి రాజ్యం ఏర్పాటుచేసి అయోధ్యకు తిరిగి వచ్చారు.\nకాలం గడిచింది. ఒకనాడు యముడు మునివేషంలో రాముడి రాజభవనానికి వచ్చి, లక్ష్మణుణ్ణి చూసి, \"లక్ష్మణా, నేను ఒక గొప్ప మహర్షి దూతగా పనిమీద చూడ వచ్చానని రాముడితో చెప్పు\" అన్నాడు. లక్ష్మ ణుడా మాట చెప్పగానే రాముడు మునిని లోపలికి పంపమన్నాడు. యముడు వచ్చి, రాముడిచ్చిన అర్ఘ్యపాద్యాలు స్వీకరించి, “రామా, మనం ఏకాంతంగా మాట్లాడాలి. మనం మాట్లాడుకునేటప్పుడెవరైనా వచ్చే పక్షంలో నీవు వారికి మరణశిక్ష విధించాలి. అందుకిష్టమయే పక్షంలో నేను వచ్చిన పని చెబుతాను” అన్నాడు. రాముడు సరేనని, లక్ష్మణుణ్ణి పిలిచి, లక్ష్మణా, ద్వారపాల కుణ్ణి పంపేసి, “నువే ద్వారం వద్ద ఉండు. మేం మాట్లాడుకుంటుండగా ఎవరు లోప లికి వచ్చినా మరణదండన తప్పదు” అని చెప్పాడు.\nతరువాత యముడు రాముడితో “రామా, నేను మారువేషం ధరించి వచ్చిన యముణ్ణి, బ్రహ్మనీతో ఇలా చెప్పమన్నాడు: నీవు రావణ సంహారం కోసం అవతరించిన విష్ణువువు. నీవు భూలోకానికి వచ్చిన పని అయిపో యింది. నీకు ఎప్పుడు తిరిగి రావాలని ఉంటే అప్పుడు తిరిగి రా,” అన్నాడు. రాముడు నవ్వి “నీ రాక నాకు చాలా సంతోషం కలి గించింది. నేను కూడా ఎక్కడి నుంచి వచ్చానో అక్కడికి వెళ్ళటానికి సిద్ధంగానే ఉన్నాను” అన్నాడు. లోపల రాముడు యముడితో ఇలా మాట్లాడే సమయంలో దుర్వాసుడు వచ్చి, \"లక్ష్మణా, ఇప్పుడే నేను రాముణ్ణి చూడాలి” అన్నాడు.\n“స్వామీ మా అన్న మరొక పనిలో నిమగ్నుడై ఉన్నాడు. కొంచెం ఆగాలి. మీరేంపని మీద వచ్చారో, మీకేం కావాలో చెప్పండి” అన్నాడు లక్ష్మణుడు. దుర్వాసుడు ఉగ్రుడై వెంటనే \"నన్ను రాముడి దగ్గిరికి తీసుకు పోక పోయావో మీ వంశమంతా నిర్మూలమ య్యేటట్టు శపిస్తాను” అన్నాడు. తాను ఒక్కడే చచ్చినా నష్టంలేదనీ, సర్వనాశనం కారాదని ఆలోచించి లక్ష్మణుడు లోపలికి వెళ్ళి రాముడిని పిలిచాడు. రాముడు లేచివచ్చి దుర్వాసుడికి నమస్కరించి “స్వామీ, ఏమి ఆజ్ఞ?” అని అడిగాడు. “నాకు వెంటనే భోజనం పెట్టించు” అన్నాడు దుర్వాసుడు.\nరాముడాయనకు భోజనం పెట్టించాడు. దుర్వాసుడు భోజనం చేసి, సంతోషించి వెళ్ళిపోయాడు. రాముడికి తన శపథం జ్ఞాపకం వచ్చి విచారం కలిగింది. లక్ష్మణుడ తన్ని సమీపించి, “అన్నా, నా కోసం దిగులు పడకు. నన్ను చంపి నీ మాట నిలబెట్టుకో” అని చెప్పాడు. రాముడు తన మంత్రి పురో హితులను పిలిచి జరిగినదంతా చెప్పి వారి సలహా కోరాడు. “రామా, లక్ష్మణుణ్ణి విడిచి పెట్టెయ్యి. త్యాగం వధతో సమానం. ధర్మ భంగం కలగరాదు” అని వశిష్టుడన్నాడు.\nలక్ష్మణుడు రాముడికి నమస్కారం చేసి, తన ఇంటికి కూడా పోకుండా, తిన్నగా సరయూ తీరానికి వెళ్ళి, శ్వాస స్తంభింప జేసి, యోగం పట్టాడు. ఇంద్రుడు విమా నంలో అదృశ్యంగా దిగివచ్చి లక్ష్మణుణ్ణి శరీరంతో సహా స్వర్గానికి తీసుకుపోయాడు.\nతరవాత రాముడు సభచేసి, \"లక్ష్మణుడి లాగే నేను కూడా వెళ్ళిపోతాను. భరతుడికి పట్టాభిషేకం చేసే ఏర్పాట్లు చెయ్యండి\" అన్నాడు. ఆ మాట విని భరతుడికి మతిపో యినట్లయింది. “నువులేని రాజ్యం నాకెం దుకు? కుశలవులకు పట్టం కట్టు. కోస లకు కుశుణ్ణి, ఉత్తర కోసలకు లవుణ్ణి రాజును చేయ్యి. మనం స్వర్గానికి పోతున్నా మని శత్రుఘ్నుడికి కబురు చేద్దాం” అన్నాడ తను. భరతుడు అన్న ప్రకారమే కుశలవుల పట్టాభిషేకం జరిగింది. శత్రుఘ్నుణ్ణి పిలు చుకు రావటానికి మధురాపురానికి దూత వెళ్లాడు. శత్రుఘ్నుడు తన రాజ్యాన్ని కూడా తన కొడుకులైన సుబాహుడూ, శత్రుఘాతీ అనే వాళ్ళకు పంచి అయోధ్యకు తిరిగి వచ్చాడు. రాముడు స్వర్గానికి పోతున్నాడన్న వార్త విని సుగ్రీవ విభీషణులు సపరివా రంగా విచ్చేశారు. సుగ్రీవుడు అంగదుడికి పట్టాభిషేకం చేసి మరీ వచ్చాడు.\nతరువాత రామ ప్రస్థానం ప్రారంభమ యింది. రాముడు సన్నని బట్ట కట్టుకుని, చేత దర్పలు పట్టుకుని, మౌనంగా నడవ సాగాడు. అతనివెంట అంతఃపుర స్త్రీలూ, భరత శత్రుఘ్నులూ, వానరులూ బయలు దేరారు. కొంతదూరం నడిచి రాముడు ఆ నదిలో పాదాలు పెట్టాడు. అతనికి బ్రహ్మ పిలుపు వినబడింది. రాముడికీ, భరత శత్రుఘ్నులకూ వైష్ణవ శరీరాలు వచ్చేశాయి. విష్ణువు బ్రహ్మను చేరాడు. అతనితోబాటు అవతరించిన వారందరూ తమ తమ లోకా లకు తిరిగి చేరుకున్నారు.\nసంపూర్ణం",
            "book_page_end": 28,
            "story_id": "2010_08_05",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం-9 (నీడ తెచ్చిన చావు)",
            "book_page_start": 29,
            "pdf_page_start": 29,
            "pdf_page_end": 31,
            "author": "చందమామ బృందం",
            "genre": "పంచతంత్ర కథలు",
            "moral": "తెలివి శక్తిని మించినది. వివేకంతో కూడిన ఉపాయాలు గొప్ప అపాయాల నుండి రక్షించగలవు.",
            "keywords": [
                "సింహం",
                "కుందేలు",
                "తెలివి",
                "దురహంకారం",
                "ఉపాయం"
            ],
            "characters": [
                "దమనకం",
                "కరటకం",
                "భాసురకం",
                "కుందేలు",
                "లేళ్ళు",
                "మృగాలు"
            ],
            "locations": [
                "అరణ్యం",
                "బావి"
            ],
            "content": "దమనకం కరటకానికి పామును చంపిన కాకుల కథ చెప్పి, “తెలివిని మించిన శక్తి లేదు. బుద్ధి బలం కలిగిన కుందేలు సింహం దురహంకారాన్ని రెచ్చగొట్టి, దానికి చావు తెప్పించింది కాదా?\" అన్నది.\nఅది ఎలా జరిగింది? అని కరటకం అడిగింది. దమనకం ఈ కథ చెప్పింది:\nనీడ తెచ్చిన చావు\nఒకప్పుడు అరణ్యంలో భాసురకం అనే సింహం, సాటిలేని బలం గలది ఉండేది. అది బలదర్పం కొద్దీ నిత్యమూ అనేక లేళ్ళనూ, కుందేళ్ళనూ, ఇతర మృగాలనూ, అకారణంగా చంపుతూ ఉండేది.\nఒకనాడు అడవిలో ఉండే లేళ్ళూ, మేకలూ, ఎనుములూ, కుందేళ్ళూ, ఇతర మృగాలూ ఏకమై సింహం వద్దకు వెళ్ళి, “మహారాజా, తాము తమ కంటబడిన ప్రతి ప్రాణిని చంపటం ఇకమీద మానాలి. తమ కడుపు నిండటానికి రోజుకు ఒక జంతువు చాలును. అలాంటప్పుడు ఇన్ని ప్రాణాలు తీయనేల? మాతో ఒక ఒప్పం దానికి రండి. ఈరోజు నుంచీ మాలో మేము వంతులు వేసుకుని, ఒక జంతువును తామున్న చోటికే పంపుతాము. తమరు కదిలిరావలసిన పని కూడా ఉండదు. తమరు ఈ ఒప్పందానికి ఒడబడినట్లయితే తమకు కావలసిన ఆహారం శ్రమలేకుండా లభిస్తుంది. రాజు ప్రజల సంపదను ఆవు లను పాలు పిండినట్లుగా పిండి, కొంత లేగలకు వదిలి, మంద వృద్ధి అయేటట్టు చూడాలి. అప్పుడే అతను ధర్మపాలన చెయ్య గలడు. ఆవులను పాలు పితకటం మాత్రమే కాదు, వాటికి మేత కూడా వేయాలి. చెట్టుకు ఎరువు వేసి, నీరుపోస్తేగానీ ఫలాల నివ్వదు. ఆఖరుకు అతి చిన్న విత్తు కూడా, సరైన పోషణ జరిగితే మహావృక్షంగా తయారై, ఎంతో లాభం కలిగిస్తుంది. ప్రజలైనా అంతే” అన్నాయి.\n“మీరన్నది నిజం. మీ ఏర్పాటుకు సమ్మ తించాను. కానీ ఏ ఒక రోజున అయినా నా వద్దకు మృగం రాకపోయిందో, నేను మీ అందరి ప్రాణాలూ తీస్తాను” అన్నది సింహం.\nమృగాలు అందుకు సమ్మతించి వెళ్ళి పోయాయి.\nఆ రోజు మొదలు మృగాలన్నీ అరణ్యంలో స్వేచ్ఛగా తిరగనారంభించాయి. అవి వంతులు వేసుకుని, సింహం వద్దకు రోజు కొక జాతి జంతువును మిట్టమధ్యాహ్నం వేళకు పంపుతూ వచ్చాయి.\nఇలా ఉండగా ఒకనాడు కుందేలుకు వంతు వచ్చింది. సింహానికి ఆహారం కావా లంటే కుందేలుకు చాలా విచారం కలి గింది. అది అడుగులో అడుగు వేసుకుని అతి నింపాదిగా నడుస్తూ, ఈ సింహాన్ని చంపెయ్యటానికి ఉపాయం లేదా అని ఆలోచించసాగింది.\nసింహం భోజనం చేసేవేళదాటిపోయింది. కాని కుందేలు ఇంకా ఆలోచిస్తూనే ఉన్నది. అది ఇలా అనుకున్నది. “ఈ క్రూరసింహాన్ని ఎలాగైనా చంపాలి. తెలివిగల వాడు సాధించ లేనిదీ, దృఢ తీర్మానం గలవాడు జయించ లేనిదీ, మధురవాక్కు గలవాడికి సిద్ధంచ నిదీ ఏదీ ఉండదంటారు..” ఇలా అను కుంటూ అది ఒక బావి వద్దకు వచ్చింది.\nఆ బావిలోకి తొంగిచూసే సరికి, దాని అడుగున ఉన్న నీటిలో దాని ప్రతిబింబం కనబడింది. అది ఒక్క క్షణం ఆలోచించి, “దిక్కుమాలిన సింహాన్ని చంపటానికి అద్భుతమైన ఉపాయం తట్టింది. దానికి వల్లమాలిన రోషం తెప్పించి, ఈ బావిలో పడి చచ్చేటట్టు చేస్తాను\" అనుకున్నది.\nఆ తరువాత చాలా ఆలస్యంగా కుందేలు, సింహం వద్దకు వెళ్ళింది. సకాలంలో తిండి అందక, ఆకలితో అలమటిస్తూ, సింహం అమితమైన కోపంతో ఉన్నది. అది పెదవులు నాక్కుంటూ, “రేపు జంతువుల నన్నింటినీ చంపేస్తాను” అనుకుంటున్నది.\nఇంతలో కుందేలు వచ్చి, సింహానికి ఎదురుగా నిలబడింది.\nఅసలే పిడికెడు జంతువు, అందులోనూ ఆలస్యంగా వచ్చింది. సింహం దాన్ని చూసి కోపోద్రేకంతో, “ఒక్క పంటికిందికి రావు, ఆలస్యంగా కూడా వస్తావా? ఇప్పుడు నిన్ను చంపి తిని, రేపు మిగిలిన మృగాలన్నింటినీ చంపేస్తాను” అన్నది.\nకుందేలు, సింహం ముందు సాష్టాంగ పడి “మహారాజా.. నా వల్లగానీ, ఇతర మృగాలవల్లగానీ ఏ దోషమూ లేదు. నేను ఆలస్యంగా రావటానికి మీకు చిన్న భోజనం ఉండటానికి అసలు కారణం చెబుతాను వినండి. ఇవాళ తమకు ఆహారం అయే వంతు మా కుందేళ్ళకు వచ్చింది. ఒక్క కుందేలుతో తమకు కడుపు నిండదని, నాతో కలిపి ఐదు కుందేళ్ళను తమ వద్దకు పంపారు. మేము ఐదుగురమూ తమ వద్దకు వస్తుండగా, నేలలో ఉన్న ఒక గుంటలో నుంచి ఒక పెద్దసింహం పైకి వచ్చి, 'మీరంతా ఎక్కడికి పోతున్నారు? మీకు ఆయువు తీరిపోయింది గనక ఇష్టదేవతా ప్రార్థన చేసుకోండి' అన్నది. 'మేము ఒప్పందం ప్రకారం మధ్యాహ్ననానికల్లా భాసురకమనే మహా సింహానికి ఆహారం కావాలి' అని చెప్పాం.\n'అర్థంలేని మాట! ఈ అరణ్యం నాది. మీరు ఒప్పందాలు నాతో చేసుకోవాలి, ఎవరో భాసురకమనే దొంగతో కాదు. ఈ భాసురకాన్ని ఇలా పిలుచుకు రండి. ఎవరు ఏమిటో మేము తేల్చుకుంటాం. మాలో ఎవరు గెలిస్తే వాళ్ళే మృగాలన్నింటికీ అధిపతి' అన్నది.\nఆ ప్రకారమే నేను తమ వద్దకు వచ్చి, సంగతి విన్నవించాను. నా ఆలస్యానికి ఇదే కారణం. నేను తిరిగి రాకపోతానేమోనని, ఆ సింహం మిగిలిన కుందేళ్ళను ఉంచేసు కున్నది. అందుకే నేను తమకు అల్పాహా రంగా కనిపిస్తున్నాను” అన్నది.\nఈ మాటలు విని సింహం \"మిత్రుడా, అలా అయితే నాకు ఆ ప్రత్యర్థి సింహాన్ని చూపించు. నాకు జంతువుల మీద వచ్చిన కోపాన్నంతా దానిపై వెళ్ళగక్కి, మనశ్శాంతి పొందుతాను. శత్రువును శీఘ్రంగా నిర్మూ లించకపోతే, వాడు బలపడి మననే చంపు తాడు\" అన్నది.\nదానికి కుందేలు “మహారాజా, అతని బలం తెలుసుకోకుండా తమరు అతనితో యుద్ధానికి పోవటం మంచిదికాదు” అన్నది.\n“ఎందుకీ వ్యర్థప్రలాపాలు? నాకు ఆ సింహాన్ని చూపించు. వాణ్ణి చంపేస్తాను” అన్నది సింహం చిరాకుగా.\nకుందేలు సింహాన్ని బావి వద్దకు తీసు పోయి, \"ఇదే ఆ సింహం ఉండే కోట” అన్నది. అది బావిలోకి తొంగిచూసి, “తమరు వస్తున్నారని తెలిసి ఆ సింహం అప్పుడే బెదిరిపోయినట్లున్నది ఇలా రండి” అన్నది.\nమతిమాలిన సింహం బావిలోకి తొంగి చూసి, తన ప్రతిబింబాన్ని మరొక సింహు అనుకుని, ఆగ్రహావేశంతో గర్జించింది. ఆ గర్జన బావిలో రెట్టింపు ధ్వనితో ప్రతిధ్వనిం చింది. ఆ సింహం తనను సవాలు చేస్తున్న దనుకుని, బుద్ధిలేని భాసురకం, ఒళ్ళు తెలియని ఆవేశంతో ఆ లోతైన బావిలోకి దూకేసింది.\nకుందేలుకు పరమానందమయింది. పాపిష్టి సింహం పీడ వదిలించినందుకు మిగిలిన జంతువులన్నీ కుందేలును మెచ్చు కుని సుఖంగా జీవించాయి.",
            "book_page_end": 31,
            "story_id": "2010_08_06",
            "raw_genre_backup": "పంచతంత్ర కథలు",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "నిజమైన వైద్యుడు",
            "book_page_start": 32,
            "pdf_page_start": 32,
            "pdf_page_end": 35,
            "author": "చందమామ బృందం",
            "genre": "సామాజిక కథ",
            "moral": "నిజమైన సేవ ధనం, అధికారాల కోసం పరిమితం కాదు. సమాజంలో పేదల బాగోగులకు ప్రాధాన్యత ఇవ్వడం ఉత్తమం.",
            "keywords": [
                "వైద్యుడు",
                "వ్యాధి",
                "రాజవైద్యులు",
                "స్వార్థం",
                "పేద ప్రజల సేవ"
            ],
            "characters": [
                "భీమేశ్వరుడు (రాజు)",
                "సీనయ్య (వైద్యుడు)",
                "ఆస్థాన వైద్యులు",
                "రోగి",
                "అంగరక్షకులు"
            ],
            "locations": [
                "రాజధాని నగరం",
                "రాజప్రసాదం",
                "ధర్మసత్రం"
            ],
            "content": "భీమేశ్వరుడనే రాజుకు, హఠాత్తుగా ఒక వింత వ్యాధి సోకింది. దాని ఫలితంగా, ఆయన శరీరం నిండా వికృతంగా మచ్చలు ఏర్పడినై. ఆస్థాన వైద్యులు ఎన్నో రకాల చికిత్సలు చేశారు గాని, ఏ మాత్రం ఫలితం కలగలేదు.\nరాజధాని నగరంలో ఉంటున్న సీనయ్య అనే వైద్యుడికి, ఈ సంగతి తెలిసింది.\nతన అనుభవం మేరకు విచారిస్తే రాజుకు వచ్చిన వ్యాధి చాలా అరుదైనదిగా తెలుస్తోంది. వంశపారంపర్యంగా వైద్య వృత్తి సీనయ్య కుటుంబంలో వస్తున్నది. సీనయ్య తన తండ్రినుంచి అలాంటి వ్యాధికి చికిత్స తెలుసుకున్నాడు.\nసీనయ్య అడవి మూలికలతో చికిత్సకు అవసరం అయిన మందులు తయారు చేసి, ఒకనాడు రాజదర్శనానికి వెళ్లాడు.\nఆస్థాన వైద్యులు అతడిని చాలా ప్రశ్న లడిగి, అతడి చ్చిన జవాబులు విని, అతడు వైద్యశాస్త్రంలో చాలా ప్రావీణ్యం సంపాయించిన వాడని గ్రహించారు. రాజు వ్యాధికి నిర్దిష్టమైన చికిత్సా విధానం అతడి వద్ద ఉందనడంలో ఎలాంటి సందేహమూ లేదు.\nదానితో వాళ్లకొక భయం పట్టుకుంది. ఒకవేళ సీనయ్య ఇచ్చిన మందు ద్వారా రాజుకు వ్యాధి నయమైతే, తామందరూ ఆయన దృష్టిలో అసమర్థులవుతారు.\nదానికితోడు, ఉన్నఫళాన ఆస్థానంలో తమ ఉద్యోగాలకు ఉద్వాసన జరుగుతుంది. రాజ ప్రాపకం లేకపోతే రాజ వైద్యులుకూడా అనామకులుగా ఉండి పోవలసిందే.\nఇలా ఆలోచించి ఆస్థాన వైద్యులు సీనయ్యతో “మేమంతా బాల్యప్రాయం లోనే గురుకులాల్లో చేరి, క్షుణ్ణంగా వైద్య శాస్త్రం అభ్యసించినవాళ్ళం. అలాంటి మా చికిత్సకు లొంగని రాజుగారి వ్యాధి, నీ చికిత్సకు లొంగుతుందనుకోవడం ఒట్టి భ్రమ.\nపైగా, నీ మందులు రాజుగారి వ్యాధి కుదుర్చకపోగా, వికటించే ప్రమాదం ఉన్నది. అందుకు మేము బాధ్యులం కావలసివస్తుంది. కనక, రాజదర్శనం అంటూ మరి రాకు,” అన్నారు చిరాకు పడుతూ.\nసీనయ్య చేసేది లేక ఇంటికి తిరిగి వెళ్ళాడు. అయితే, ఆస్థాన వైద్యులు బుద్ధి మార్చుకుంటారేమో అని అతడు నాలుగైదు రోజుల కొకసారి రాజప్రసాదా నికి వెళుతుండేవాడు. వైద్యులు మాత్రం మరింతగా కసిరి అతడిని వెళ్ళగొడుతూం డేవాళ్లు.\nఇలా ఒకసారి అతడు రాజప్రసాదం నుంచి తిరిగి వస్తూండగా, ఒక ధర్మసత్రం అరుగు మీద కూర్చుని వున్న రోగి అతడి దృష్టిని ఆకర్షించాడు. ఆ రోగి శరీరం నిండా వికృతంగా మచ్చలున్నవి. అది రాజును పీడిస్తున్న వ్యాధిలాంటిదే.\nసీనయ్య ఆ రోగికి చికిత్స ప్రారంభించి, నెల తిరక్కుండానే అతడిని సంపూర్ణా రోగ్యవంతుడిని చేశాడు.\nరాజు ఒకనాటి సాయంకాలం ఇద్దరు అంగరక్షకులు వెంటరాగా ఉద్యానానికి పోతూ, సత్రం అరుగు దిగి తనకు నమస్క రించిన పాత రోగిని చూసి ఒక్కసారిగా ఆశ్చర్యపోయాడు. తన అంగరక్షకులతో మాట్లాడుతూ, “శరీరమంతా మచ్చలతో, ఇతడు అరుగుమీద ముడుచుకుని పడు కుని వుండటం లోగడ చాలాసార్లు చూశాను. ఇంతలో ఇతడెలా ఆరోగ్యవంతు డయ్యాడు! నిజం ఏమిటో ఇప్పుడే ఇక్కడే తేలాలి. పోయి అతడిని పిలుచుకుండి,” అన్నాడు.\nఅంగరక్షకులు పోయి అతడిని రాజు దగ్గరకు తీసుకువచ్చారు. రాజు అడిగిన మీదట సీనయ్యను గురించిన వివరాలన్నీ చెప్పాడు.\nరాజు ఆ రాత్రి మారువేషంతో సీన య్యను చూడబోయాడు. తనను పట్టి పీడిస్తున్న వ్యాధి గురించి సీనయ్యకు చెప్పాడు.\nసీనయ్య ఆయనను పరీక్షించి చికిత్స ప్రారంభించాడు. ఇరవై రోజుల్లోనే రాజు ఆరోగ్యవంతుడయ్యాడు.\nఆయన సీనయ్యకు కృతజ్ఞత చెప్పుకుని, బయలుదేరబోతుండగా, సీనయ్య ఆయనతో, “ఈ వ్యాధి చాలా అరుదైనది. దురదృష్టం కొదీ లక్షమందిలో, ఏ ఇద్దరు, ముగ్గురో దీనివాత బడతారు. అలాంటి వాళ్ళకు కూడా నేను చికిత్స చేసి, సంపూర్ణ ఆరోగ్యవంతుల్ని చేశాను. కాని, ఈ దేశపు మహారాజుకు చికిత్స చేసే మార్గం కనబడటం లేదు,” అన్నాడు.\n\"అదెంతపని! వెళ్ళి, రాజదర్శనం చేసుకుని, ఆయనకు వచ్చిన పని చెప్పు,\" అన్నాడు.\nఅప్పుడు సీనయ్య, ఆస్థాన వైద్యులు తనకు రాజదర్శనం కాకుండా ఎలా అడ్డు పడుతున్నదీ చెప్పాడు. దానితో రాజుకు ఆస్థానవైద్యుల కపటబుద్ధి తెలిసిపో యింది.\nఆస్థాన వైద్యులకు తన ఆరోగ్యం కన్న తమ పదవులు ముఖ్యమన్నమాట! వాళ్లు కుదర్చలేని వ్యాది సీనయ్య కుదిర్చితే, అప్పుడు అతడు తనకు ప్రధాన వైద్యుడ వుతాడు. ఇది సహించలేకే వాళ్ళు సీన య్యకు.అడ్డు తగిలారు.\nరాజు, వెనుకా ముందూ చూడకుండా సీనయ్యకు ఆస్థాన ప్రధాన వైద్యుడిపదవి ఇవ్వాలని నిర్ణయించుకుని, “అతడితో, సీనయ్యా నేను మారువేషంలో నీ దగ్గర చికిత్స చేయించుకుంటున్న ఈ దేశపు రాజును,\" అంటూ మారువేషం తీసివేసి తన్నుతాను పరిచయం చేసుకున్నాడు.\nనిజ వేషంలో రాజును చూడగానే ఆశ్చర్య పోయిన సీనయ్య ప్రణామం చేశాడు.\n“రేపు ఉదయం రాజోద్యోగులు నిన్ను సకల లాంఛనాలతో రాజప్రసాదానికి తీసుకువస్తారు.\nఅప్పుడు నిన్ను ఘనంగా సన్మానించ డమే గాక, ఆస్థానంలో ప్రధాన వైద్యుడి పదవి ఇస్తాను.\nఆ తర్వాత నువ్వు, నగరంలో మారు మూల ఈ పాతకాలపు భవంతిలో నివ సిస్తూ అగచాట్లు పడవలసిన అవసరం ఉండదు,” అన్నాడు.\nసీనయ్య, రాజుకు నమస్కరించి, “మహారాజా, తమరు ఇస్తానన్న ఆ పదవి తిరస్కరిస్తున్నందుకు క్షమించండి. నాకు, ఈ పాత కాలపు భవంతిలో వుండటంలోనే తృప్తి, సుఖం ఉన్నది,” అన్నాడు.\nరాజు ఆశ్చర్యపోతూ, “ఇదేమిటీ నేనిచ్చే పదవీ, సంపదలూ - ఏవీ నీకు తృప్తి, సుఖం కలిగించలేవా?” అని అడిగాడు.\n“అవును, మహారాజా! ఒకసారి నేను తమ ఆస్థానంలో కుదురుకున్నాక, తమకూ, రాజకుటుంబీకులకూ తప్ప, ఇతరు లెవరికీ వైద్యం చేసే అవకాశం వుండదు. రోగగ్రస్తులైన పేద, సామాన్య ప్రజల మాటేమిటి? పదవీ, ధనవ్యామోహాలకు దాసుడనై, నా వైద్యవిద్యను కొద్ది మందికోసం పరిమితం చెయ్యలేను.” అన్నాడు సీనయ్య.\nసుఖాల కన్నా పేదల బాగోగులకు ప్రాధాన్యత ఇస్తున్న సీనయ్య మాటల్లో రాజుకు ఎంతో సత్యం కనబడింది. ఆయన కాసేపు ఆలోచించి వూరుకుని, “సీనయ్యా, నువ్వు నిజమైన వైద్యుడివి! నా రాజ్య పౌరుడివైనందుకు ఎంతో గర్వపడుతు న్నాను.\nనీ కోరిక ప్రకారం నువ్వు మరింతగా సామాన్య ప్రజలకు వైద్య సహాయం చేసేందుకు వీలు కలిగించదలిచాను. ప్రతినెలా కోశాగారం నుంచి ఇంతమొత్తం అంటూ, నీకు డబ్బు పంపుతాను. దానితో నువ్వు, అవసరం అనుకున్న చోట ధర్మ వైద్యశాలలు నిర్మించి, రోగులకు సాయ పడు, ఇది నీకు ఇష్టమేనా?” అని అడి గాడు.\n“మహారాజా, ఇంతకన్న నా జీవితా నికి కావలిసినదేమీ లేదు. ఎంత బలంగా కోరిక ఉన్నా, నాకు స్వయంగా ధర్మవైద్య శాలలు నిర్మించే ఆర్థికస్థోమత లేదు. అడక్కుండానే వరమందిస్తున్న మీ సహా యానికి చాలా కృతజ్ఞుడిని\" అన్నాడు సీనయ్య రాజుకు నమస్కరిస్తూ.\nరాజు సంతోషంగా తన ప్రాసాదానికి తిరిగి వెళ్లాడు.",
            "book_page_end": 35,
            "story_id": "2010_08_07",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పోయిన ఉంగరం",
            "book_page_start": 36,
            "pdf_page_start": 36,
            "pdf_page_end": 39,
            "author": "చందమామ బృందం",
            "genre": "జానపద కథ",
            "moral": "అదృష్టం ఎవరి పక్షాన ఉంటుందో చెప్పలేం. నిజాయితీగా లేని పాలకుల పక్షపాతం తాత్కాలికమే కావచ్చు.",
            "keywords": [
                "శబరరాజు",
                "పక్షపాతం",
                "ఉంగరం",
                "దొంగతనం",
                "అదృష్టం",
                "మరణదండన"
            ],
            "characters": [
                "శబరరాజు",
                "ఇల్లుడు",
                "పులిదొర",
                "పులిదొర భార్య",
                "నౌకర్లు"
            ],
            "locations": [
                "శబరరాజు ఇల్లు",
                "వాగు"
            ],
            "content": "ఒక శబరరాజు దగ్గిర ఇల్లుడూ, పులిదొరా అనే ఇద్దరు కొలువు చేసేవాళ్ళు. వాళ్ళిద్దరూ మంచి స్నేహితులు. ఇద్దరూ నమ్మకమైన వాళ్ళే. కాని రాజుకు ఇల్లుడంటే అభిమానమూ, పులిదొర అంటే ద్వేషమూ ఉండేది.\nఒకరోజు రాజు ఆ ఇద్దరినీ పిలిచి, “మీ రిద్దరూ సెలవు తీసుకుని ఇళ్ళకు పొండి. మూడు రోజుల అవతల సంబరం జరుగుతుంది. దానికి రండి. ఇవిగో మీ బహుమానాలు,\" అంటూ పులిదొరకు పెద్ద కందదుంపా, ఇల్లుడికి చిన్న రాయీ ఇచ్చాడు. తనకు రాజు పనికిమాలిన రాయి ఇచ్చాడని ఇల్లుడికి లోపల కాస్త గునుపుగా ఉండి, “ఈ వెధవ రాయిని పనికట్టుకుని ఇంటికి మోసుకుపోవటం కూడా దేనికి, ఇక్కడే ఏ పొదలోనో పారేస్తాను,” అన్నాడు.\n“వద్దు, వద్దు. ఈ కందదుంపను మొయ్యలేక చస్తున్నాను. మనం వస్తు వులు మార్చుకుందాం,\" అన్నాడు పులి దొర. ఇద్దరూ తమ తమ బహుమానాలు మార్చుకుని తమ తమ ఇళ్ళకు వెళ్ళి పోయారు. ఇల్లుడు తన భార్య చేత కంద వండించుకు తిన్నాడు.\nపులిదొరకు రాయి మాట ఆ రాత్రి దాకా జ్ఞాపకం రాలేదు. అతను ఇంటి బయట వెన్నెలలో కూర్చుని, ఆ రాయి తీసి పరీక్షిస్తూ ఉండగా, దాని పగులులో ఏదో తళుక్కున మెరిసింది. అతను ఆ రాతిని పగలగొట్టేసరికి దానిలోపల నేర్పుగా దాచి ఉన్న బంగారు నగలు బయటపడ్డాయి.\nరాజు పక్షపాతబుద్ధి పులిదొరకు అర్థమ యింది. ఆ నగలు ఇల్లుడి కోసం ఉద్దేశిం చినవి. అయినా వాటిని తానే ఉంచు కోవటానికి పులిదొర నిశ్చయించాడు.\nబహుమతులు మార్చుకోవటం జరిగింది గద. మూడు రోజుల అనంతరం రాజు గారి ఇంటి వద్ద సంబరమూ, విందూ జరిగాయి. ఎంతోమంది వచ్చారు. భోజ నాలు చేసే సావిడిపాక కిటకిటలాడి పోయింది. రాజు అందరినీ పలకరిస్తూ, పులిదొర ధరించిన ఆభరణాలు చూసి, “ఇవి నీకు ఎక్కడివి?” అని అడిగాడు ఆశ్చర్యంగా.\nతాము బహుమానాలు మార్చుకున్న సంగతి ఇల్లుడూ, పులిదొరా రాజుకు తెలిపారు. రాయి విలువ తెలియక దాన్ని పులిదొరకు ఇచ్చినందుకు ఇల్లుడు రాజుకు క్షమాపణ కూడా చెప్పుకున్నాడు.\nరాజు ఇల్లుణ్ణి క్షమించాడు. కాని పులి దొరను హతమార్చటానికి నిశ్చయిం చాడు. పులిదొర రాజుతో, \"ఈ నగలు నేను ఉంచుకున్నందుకు ఏలినవారు క్షమిం చాలి. తమరిచ్చిన బహుమానాలనుమేము న్యాయంగా మార్చుకున్నాం. కందగడ్డను ఇల్లుడూ, భార్యా భోంచేశారు,” అన్నాడు.\n“నిన్ను మనస్ఫూర్తిగా క్షమిస్తున్నాను. అందుకు నిదర్శనంగా నీకు నా ఉంగరం బహుమానంగా ఇస్తున్నాను. దీన్ని పోగొ ట్టుకున్నావంటే మటుకు నీకు మరణశిక్ష విధిస్తాను. గుర్తుంచుకో!” అన్నాడు రాజు, పులిదొరకు తన వేలిఉంగరం ఇస్తూ.\nరాజు తన మీద పగపట్టినట్టు పులిదొర గ్రహించి, ఆ ఉంగరాన్ని ప్రాణప్రదంగా కాపాడాలనుకున్నాడు. అతని గుడిసెలో ఉంగరాన్ని దాచే చోటే లేదు. ఆ రాత్రి తన భార్యా, కొడుకూ నిద్రపోయేటప్పుడు అతను తన ఇంటి మట్టిగోడలో రంధ్రం తొలిచి, అందులో ఉంగరాన్ని పెట్టి, తడి మట్టితో రంధ్రాన్ని కప్పి, గుర్తు తెలియ రాకుండ ఆ మట్టిని గోడతో సమంగా చదునుచేసేశాడు.\nరెండు రోజులు గడవనిచ్చి రాజు పులి దొర భార్యను పిలిపించి, “నీ మొగుడు ఉంగరం ఎక్కడ దాచాడో కనుక్కుని తీసు కొచ్చి నా కియ్యి. నీకు బోలెడంత బంగారం ఇస్తాను. ఈ మాట తొందరపడి నీ మొగుడితో అనకు; బంగారం చూసి నప్పుడు అతను ఆశ్చర్యపోతాడు,\" అన్నాడు.\nరాజు తన భర్త ప్రాణం తీయదలచి ఉంగరం అడిగాడని పులిదొర భార్య ఎరగదు. ఆమె ఉంగరం కోసం ఇల్లంతా గాలించింది. ఉంగరం కనిపించలేదు.\nఆ సాయంకాలం ఆమె, తన భర్త ఇంటికి రాగానే, “నీ దగ్గిర ఏదో ఉంగరం ఉండెనే, అది ఏమయింది?” అని అడి గింది.\nఉంగరం తన భార్య కళ్ళ పడనే పడిందనుకుని పులిదొర, “గోడలో దాచాలే,” అన్నాడు.\nమర్నాడు భర్త బయటికి వెళ్ళిన సమ యంలో పులిదొర భార్య గోడలన్నీ శ్రద్ధగా పరిశీలించింది; అనుమానంగా ఉన్న చోటనల్లా గోడలో గీరింది. చిట్టచివరకు ఆమెకు ఉంగరం దొరకనే దొరికింది. ఆమె చప్పున ఆ రంధ్రాన్ని మట్టితో పూడ్చి, ఉంగరం తీసుకుని రాజుగారి ఇంటికి పరిగెత్తింది.\nరాజు ఉంగరం తీసుకుని, ఆమెకు సంచీలో బంగారం ఇచ్చాడు. ఆమె పరమానందంతో ఇంటికి తిరిగి వచ్చి, ఆ సంచీని ఇంటి వెనక పూడ్చిపెట్టింది.\nవారం పూర్తి అయిన రోజున పులిదొర దగ్గిరికి రాజుగారి మనిషి వచ్చి, “ఉంగరం తీసుకుని రాజుగారు రమ్మంటున్నారు,” అని చెప్పాడు.\nపులిదొర తాను ఉంగరం దాచిన చోట వెతికి, ఉంగరం పోయినట్టు తెలుసు కుని, “నా ఆయువు మూడింది!\" అను కున్నాడు. అతను తన భార్యను పిలిచి, \"ఉంగరం చూశావా?\" అని అడిగాడు.\nనిజం చెబితే భర్త కొడతాడని గ్రహించి ఆమె ఉంగరం చూడలేదన్నది.\nపులిదొర కాళ్ళీడ్చుకుంటూ రాజు దగ్గ రకువెళ్ళి, ఉంగరం చూపలేనన్నాడు.\n“అయితే నీకు మరణదండన తప్పదు,” అన్నాడు రాజు.\n“శిక్షరేపటిదాకా వాయిదా వెయ్యండి. ఈ లోపల నా వ్యవహారాలు చక్కబెట్టు కుంటాను,” అన్నాడు పులిదొర.\n“సరే, రేపు ఉదయం కసాయీలను నీ ఇంటికి పంపుతాను,” అన్నాడు రాజు.\nపులిదొర కాళ్ళీడ్చుకుంటూ తన ఇంటికి బయలుదేరాడు. కాని మధ్య దారిలో అతనికి ఒక వాగు ఒడ్డున కాస్సేపు కూర్చో వాలనిపించింది. “రేపు ఎలాగూ చస్తు న్నాను గనక, ఇవాళ ఒక్క సుఖమైనా అనుభవిస్తాను. వాగులో పెద్దచేపను పట్టి, నాకు కావలిసినట్టు భార్య చేత వండిం చుకు తింటాను,” అనుకుని పులిదొర బొడ్డులో నుంచి చేపలు పట్టే గాలం పైకి తీసి, నీటిలో వేశాడు.\nకొంతసేపటికి చేప పడింది. పైకి తీసి చూస్తే అది ఒక పెద్ద తెల్ల చేప. పులిదొర దాన్ని తీసుకుని ఇంటికి వెళ్ళేసరికి, ఇంటి వద్ద అతని భార్య లేదు. ఆమె వచ్చే లోపుగా తానే చేపను శుభ్రం చేతామను కుని అతను దాన్ని కత్తితో కోసి, ఆనం దంతో, “ఉంగరం! రాజుగారి ఉంగరం!\" అని కేకపెట్టాడు.\nఅతను అప్పటికప్పుడే రాజుగారి ఇంటికి పరుగుతీస్తూ, దారిలో కనిపించిన ప్రతి మిత్రుడితోనూ, “నా ఆయువు మూడిందే అనుకున్నాను, కాని బతికి పోయాను!” అని గట్టిగా అరిచి చెప్పాడు.\nఅతడి మిత్రులూ, పరిచయస్థులూ విషయం పూర్తిగా విని సంతోషించి అతడి వెన్నంటి నడిచారు. అతను రాజుగారి ఇంటికి చేరేసరికి అతని వెంట ఒక పెద్ద మూక తయారయింది.\n“బయట ఏమిటా కోలాహలం?\" అని రాజు తన నౌకర్లను అడిగాడు.\nఅంతలోనే పులిదొర తన మిత్రులతో సహా లోపలికి వచ్చి, రాజుతో, \"ఇదుగో మీ ఉంగరం. నా మరణదండనను మీరు రద్దుచెయ్యవచ్చు,” అన్నాడు.\nరాజు మరణదండనను రద్దు చెయ్యక తప్పలేదు. అదీగాక, తన చేతికి తిరిగి వచ్చిన ఉంగరం మళ్ళీ పులిదొర వద్దకు ఎలా వెళ్ళిందో, ఏ మాయశక్తులు పులి దొరకు సహాయపడుతున్నాయో రాజు ఊహించలేకపోయాడు. ఆయన తిరిగి పులిదొరకు అపకారం చేసే ప్రయత్నం ఏమీ చెయ్యలేదు.\nనిజానికి జరిగినదేమంటే, పులిదొర భార్య తనకు ఉంగరం తెచ్చి ఇయ్యగానే రాజు దాన్ని తన తల దగ్గిర ఉండే పీట మీద ఉంచాడు. ఆ రాత్రి ఒక ఎలుక పీట మీదుగా పరిగెట్టుతూ, ఉంగరాన్ని నీళ్ళ కుండలోకి తోసింది.\nమర్నాడు రాజుగారి నౌకరు అల వాటుగా ఆ కుండలోని నీళ్ళు వాగులో పారబోసి కొత్త నీరు పట్టుకుపోయాడు.\nరాజుకు ఈ ఘటనలు ఏవీ తెలియ నందున, తన ఉంగరం తిరిగి పులిదొరకు ఎలా దొరికినదీ ఊహించలేక పోయాడు.",
            "book_page_end": 39,
            "story_id": "2010_08_08",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "శిథిలాలయం - 5",
            "book_page_start": 40,
            "pdf_page_start": 40,
            "pdf_page_end": 45,
            "author": "దాసరి సుబ్రహ్మణ్యం",
            "genre": "సాహసం",
            "moral": "సాహసం చేసేటప్పుడు తెలివి, సమయస్ఫూర్తి చాలా అవసరం. శత్రువుల బలహీనతను గుర్తించి ఏకాగ్రతను చెడగొట్టడం ద్వారా వారిని ఓడించవచ్చు.",
            "keywords": [
                "శిథిలాలయం",
                "పూజారి",
                "మాటు",
                "రాక్షసి బొమ్మ",
                "గండుపోతు",
                "ఉపాయం"
            ],
            "characters": [
                "శిఖముఖి",
                "విక్రమకేసరి",
                "ఎర్రగండు",
                "పూజారి అనుచరులు",
                "గండుపోతు",
                "తిమ్మగూడెంవాడు"
            ],
            "locations": [
                "శిథిలాలయం",
                "కొండ ప్రాంతాలు",
                "తిమ్మగూడెం"
            ],
            "content": "(పూజారి అనుచరులు పెట్టిన మాటులో నుంచి బయటపడిన శిఖముఖి దగ్గరకు విక్రమ కేసరి వచ్చాడు. అప్పుడు ఆ ఇద్దరూ కలిసి దొంగలను వెతుకుతూ కొండ ప్రాంతాలకు వెళ్ళారు. అక్కడ త్రిశూలం పట్టుకుని ఉన్న ఒకపెద్దకొయ్యబొమ్మ కనిపించింది. దాని కిందుగా ఎర్రగండు పరిగెత్తేంతలో త్రిశూలం వేగంగా కిందికి దిగసాగింది. తరువాత...)\nకొయ్యబొమ్మ చేతులు కదిలినప్పుడు కలిగిన అతి స్వల్పమైన ధ్వనిని ఎర్రగండు వినగలిగింది. వెంటనే అది ఒక్క దూకున బాణంలా ముందుకు దూసుకు పోయింది. మరుక్షణం బొమ్మ చేతిలోని త్రిశూలం బలంగా నేలను తాకింది. శిఖముఖీ, విక్రమ కేసరీ నివ్వెరపోయారు.\n\"ఇది కొయ్యబొమ్మకాదు, రాక్షసి బొమ్మ. ఎర్రగండు ప్రాణాలు దక్కించుకున్నది. అదృష్టంకొద్దీ మనం కూడా చావు తప్పించు కున్నాం” అన్నాడు విక్రమకేసరి.\nశిఖముఖి కొయ్యబొమ్మను సమీపించి, దాన్ని జాగ్రత్తగా పరీక్షించి చూస్తూ, \"ఇది శిథిలాలయ పూజారి మన కోసం పెట్టిన మాటు. కాని, మనకంటే ముందుగా ఎవడో నిర్భాగ్యుడు ఈ దారి వెంట ముందుకు పోయి, దీని చేతిలోని త్రిశూలంవల్ల గాయ పడటమో, మరణించటమో జరిగింది. త్రిశూలాన్ని అంటి ఉన్న నెత్తురు సూర్య కాంతిలో ఎలా మెరుస్తున్నదో చూశావా?” అన్నాడు.\nవిక్రమకేసరి ఆ రాక్షసిబొమ్మ కాళ్ళలో ఒకదాన్ని ఈటెతో పొడిచి చూశాడు. బొమ్మ కొంచెంగా కదుల్లాడింది. అతడు శిఖముఖి కేసి తిరిగి, “శిఖీ, మనం దీన్ని తేలిగ్గా పడగొట్టగలం అని నాకు తోస్తున్నది. దీన్ని ఇలాగే ఉండనివ్వటం ప్రమాదకరం. మనవాళ్ళు అజాగ్రత్తగా దీని కిందుగా నడవటం జరిగితే చావు తప్పదు” అన్నాడు.\nశిఖముఖి ఆ మాటలకు అవునన్నట్టు తలూపి, అక్కడికి సమీపంగా ఉన్న ఒక పెద్ద రాతిని విక్రమ కేసరికి చూపుతూ, “మనం ఇద్దరం దాన్ని కదిలించగలం అనుకుంటాను. పట్టుపట్టి ఆ రాయిని కొయ్యబొమ్మ కాళ్ళమీదికి నెట్టగలిగా మంటే, అది కుప్ప కూలటం ఖాయం” అన్నాడు.\nఆ వెంటనే శిఖముఖీ, విక్రమకేసరీ బండరాయిని బలంగా పట్టుకుని ఉన్న చోటు నుంచీ కదిలించి, విసురుగా దాన్ని కొయ్యబొమ్మ కాళ్ళకేసి నెట్టారు. రాయి డొల్లుకుంటూ పోయి బొమ్మకాళ్ళల్లో ఒక దాన్ని ఢీకొట్టింది.\nమరుక్షణం కొయ్యబొమ్మ కిర్రుమంటూ కదిలి దభీమంటూ కింద పడిపోయింది. దాని చేతిలో ఉన్న త్రిశూలం ఎగిరి అంత దూరాన పడింది.\n“ఆహా, మనం మహా ఘనకార్యం చేశాం. కానీ, ఈ రాక్షసి బొమ్మ కుప్పకూలుతూ చేసిన ధ్వని పూజారికీ, వాడి అనుచరులకూ వినబడే ఉంటుంది\" అన్నాడు శిఖముఖి.\n\"అందుకు సందేహం లేదు. నన్నడిగితే ఆ దుర్మార్గులు మనం ఈ బొమ్మను సమీపిస్తూండటం ఏ రాళ్ళ చాటు నుంచోముందే చూసి ఉంటారంటాను. దాని చేతిలోని త్రిశూలం మన గుండెల్లో ఎప్పుడు గుచ్చుకుంటుందా అని వాళ్ళు ఉవ్విళ్ళూరి ఉంటారు కూడా. కాని వాళ్ళ ఎత్తు పార లేదు” అన్నాడు విక్రమకేసరి.\n“నిజమే. ఇప్పుడు నాకో అనుమానం కలుగుతున్నది. మనం అమాయకంగా ఆ దుష్టులు పెట్టిన బోనులోకి నడపటం లేదు కదా! ఇంతకుముందు మనం పల్లెవాసుల్ని గూడేనికి తిరిగి పొమ్మని చెప్పటంలో పెద్ద పొరపాటు చేశాం. అంత పెద్ద శత్రుమూకను మన ఇద్దరం ఎదిరించి ఎలా నిలవగలం? వాళ్ళు ఈ దాపుల నున్న ఏ కొండ గుహలోనో ఉంటారు. సందేహం లేదు” అన్నాడు శిఖముఖి.\nవాళ్ళిద్దరూ అలా మాట్లాడుతున్నంతలో కొండ గుహల కేసి పోయిన ఎర్రగండు మొరుగుతూ వాళ్ళ దగ్గిరకు పరిగెత్తు కొచ్చింది.\nకుక్కను చూస్తూనే శిఖముఖికి పూజారి ముఠా ఆ దాపులనే ఎక్కడో దాగి ఉన్నారన్న అనుమానం కలిగింది. బహుశా వాళ్ళు తమ మీదికి దాడికి రాబోతున్నారేమో! శిఖముఖి, ఎర్రగండు తల నిమురుతూ, “కేసరీ! మనం ఇలా నిలబడి ముందుకు పోవటం ప్రమాదం. పూజారి అనుచరులు ఒక్క బాణం దెబ్బతో మనిద్దర్నీ హతమార్చగలరు. రాళ్లచాటుగా పాకుతూ ముందుకు పోదాం. ఎర్రగండు మనకు దారి చూపగలడు” అన్నాడు.\nఎర్రగండు పసిగట్టి ముందుకు పోవటా నికి మారుగా, వెనక కాళ్ళమీద లేచి నిలబడి పెద్దగా మొరగసాగింది. దాని ప్రవర్తన బాగా తెలిసిన శిఖముఖి రాళ్ళ చాటున పాకుతూ పోతున్నవాడల్లా లేచి నిలబడ్డాడు. అతడి దృష్టి తమకేసి పరిగెత్తుకొస్తున్న ఒక శబరుడి పైన బడింది. అతడు విల్లంబులు ధరించి ఉన్నాడు. దూరాన్నుంచి పరిగెత్తుకొస్తున్నవాడిలా కనబడ్డాడు.\nశబరుడు తనను సమీపించగానే శిఖముఖి, “అలా పరిగెత్తు కొస్తున్నావేం? ఏం జరిగింది? నువ్వే గూడెంవాడివి?” అని ప్రశ్నించాడు.\nశబరుడు రొప్పుతూ, మాది తిమ్మగూడెం. “మా గూడెంలో ఉన్న ధాన్యమంతా ఎక్కడి నుంచో వచ్చిన సవరజాతి ముఠావాళ్ళు దోచుకుంటున్నారు. సాయం కోసం మీ పల్లెకు వస్తున్నాను. పల్లె పెద్ద శివాలుడి కొడుకు శిఖముఖివి కాదా నువ్వు? నీ కుక్కను చూసి, ఈ ప్రాంతాల మీ వాళ్ళుంటారని, కుక్క వెనగ్గా పరిగెత్తుకుంటూ వచ్చాను” అన్నాడు. శబరుడు దోపిడీదొంగలని చెప్పే సవరజాతివాళ్ళు శిథిలాలయ పూజారి అనుచరులై ఉంటారని శిఖముఖీ, విక్రమకేసరి కూడా భావించారు.\nశిఖముఖి కొండపాదంలో ఉన్న తిమ్మ గూడెం దిక్కుకేసి చూస్తూ, ఆ గూడెంవాణ్ణి, “ఆ ధాన్యం దోపిడీగాళ్ళ వెంట అంత పొడుగ్గా శవాకారంలో ఉన్న వాడెవడైనా ఉన్నాడా?” అని అడిగాడు.\n“అలాంటి వాడెవడూ లేడు. సవరల నాయకుడి పేరు గండుపోతు. ఇంత మీసాలూ వాడూ అడవి దున్నలా ఉన్నాడు\" అని చెప్పాడు తిమ్మగూడెంవాడు.\n“సరే, నువ్వు మా పల్లెకుపోయి సంగతి చెప్పి మనుషుల్ని సహాయం తీసుకురా. మేం ఇద్దరం ముందుగా మీ గూడేనికి పోయి ఆ గండుపోతు దోచుకున్న ధాన్యంతో పారిపోకుండా చూస్తాం. మీ గూడేనికి దారి నే నెరుగుదును\" అన్నాడు శిఖముఖి.\nతిమ్మగూడెంవాడు, కుంభారమిట్ట పల్లె కేసి పరిగెత్తాడు. శిఖముఖి, విక్రమకేసరి కొండదారుల వెంట తిమ్మగూడెం కేసి బయలుదేరారు.\nపావుగంట తరువాత వాళ్ళు ఆ గూడేన్ని చేరేసరికి, గూడానికి ఓ పక్కగా ఉన్న చెట్ల కింద చాలామంది శబరులు మందగా నిలబడి ఉన్నారు. వాళ్ళను అదిలిస్తూ పదీ పన్నెండుమంది సవర జాతివాళ్ళు కాపలా కాస్తున్నారు. ఆ కాపలా వాళ్ళను చూస్తూనే.. శిఖముఖీ, విక్రమకేసరీ ఆ దొంగలు శిథి లాలయ పూజారి అనుచరులని గ్రహిం చారు.\nశిఖముఖికి ఆ క్షణంలో ఓ ఉపాయం తోచి, ఆ కాపలా వాళ్ళను సమీపించి, “మీ యజమాని ఆ శిథిలాలయ పూజారి ఎక్క డున్నాడు? చాలా అవసరం అయిన పనుంది” అన్నాడు.\nఆ ప్రశ్నకు కాపలా వాళ్ళల్లో ఒకడు పొట్ట రెండు చేతులతో పట్టుకుని పెద్దగా నవ్వి, “పూజారి దొరను చూసేంత ఘనుడివా నువ్వు, శబరకుంకా! ఆ దొర కావాలనుకుంటే ప్రత్యక్షమవుతాడు, వద్దనుకుంటే మాయమైపోతాడు\" అన్నాడు.\nఇంతలో కాపలావాళ్ళల్లో మరొకడు ఎర్రగండుకేసి, శిఖముఖికేసీ గుచ్చిగుచ్చి చూసి, “అరే! వీడు రాత్రి మనం పెట్టిన మాటునుంచి తప్పించుకుపోయిన శబర పిశాచంగాడు. మనవాళ్ళనిద్దర్ని గాయపరిచాడు. ఆ కుక్కను పట్టుకోబోయి మనలో నలుగురం కాట్లు తిన్నాం. ఆ పక్కన ఉన్నవాడి ముఖం ఎక్కడో చూసినట్టుందే” అంటూ ఈటె ఎత్తి శిఖముఖి వాళ్ళను సమీపించబోయాడు.\nశిఖముఖీ, విక్రమకేసరీ వాడి మీదికి ఈటె గురిచేశారు: “మీ కాపలావాళ్ళతో మాకు విరోధం లేదు. మీది మీదికి వచ్చారో మీకు చావు తప్పదు. ఈలోపల మీరు మందవేసి కాపలా కాసే శబరులంతా పారిపోతారు. ఆ సంగతి తెలిసిందంటే పూజారి మిమ్మల్ని నిలువునా భస్మం చేసేస్తాడు” అన్నాడు శిఖముఖి.\nశిఖముఖి ఇలా అనేసరికి, అతడి మీదికి రాబోయిన సవరుడు ఈటె దించి, తిరిగి తన అనుచరుల దగ్గరకు పోయి, “మనకు కులపెద్ద గండుపోతు చెప్పిన పని ఉండనే ఉన్నది. ఈ కుర్రవెధవల్తో ఏంపని” అని చెప్పి, శిఖముఖికేసి తిరిగి “పూజారి దొర ఎక్కడున్నాడో మాకు తెలీదు. ఆ దొరకు కుడిభుజం లాంటి సవరగండుపోతు గ్రామంలో ధాన్యం మూటలు కట్టిస్తు న్నాడు. చావదలచుకుంటే అక్కడికిపోయి పూజారి దొర సంగతి అతణ్ణడగండి” అన్నాడు.\nశిఖముఖీ, విక్రమకేసరీ అక్కణ్ణించి కదిలి గ్రామంలోకి కొంతదూరం నడిచి, ఇప్పుడేం చేయటమా అని ఆలోచించారు. కనీసం ఓ అరగంట కాలంలో తమ పల్లె నుంచి సహాయం తప్పక వస్తుందని వాళ్ళకు నమ్మకం కలిగింది.\n“ఆ గండుపోతుతో మాటలు పెంచి, వాడు ధాన్యం ఎత్తుకు పారిపోకుండా కొంత సేపు ఆపగలిగామంటే, మా అయ్యతో వచ్చే మన పల్లెవాళ్ళు, ఈ సవర బందిపోట్లంద రిని పట్టేస్తారు. ఆ తరువాత ఒంటరిగాడై పోయిన పూజారిగాణ్ణి దొరక పుచ్చుకోవటం ఏమంత కష్టకార్యం కాదు. ఏమంటావ్ కేసరీ?” అని ప్రశ్నించాడు శిఖముఖీ.\n“భలే, ఆలోచన. ఊ పద” అన్నాడు విక్రమకేసరి. ఆ ఇద్దరూ గ్రామం మధ్యకు వెళ్లేసరికి, అక్కడ ఒక పెద్ద పాతరనుంచి ధాన్యం బయటికి తీసి, కొందరు సవరలు మూటలు కడుతుండటం వాళ్ళ కంట బడింది. పాతరకు ఒక పక్కగా ఒక ఆజాను బాహుడు, కోరమీసాలు సవరించుకుంటూ నిలబడి ఉన్నాడు.\nశిఖముఖి అతణ్ణి చూస్తూనే ఆగి పెద్ద గొంతుతో “గండుపోతూ! నువ్వు చేస్తున్నది అన్యాయ కార్యం. గ్రామవాసులంతా కలిసి దాచుకున్న ధాన్యాన్ని బలం ఉన్నది గదా అని దోచుకుపోవటం ధర్మం అనిపించు కోదు” అన్నాడు.\nఆ మాటలు వింటూనే గండుపోతు చర్రునవెనుదిరిగి, శిఖముఖికేసి ఆశ్చర్యంగా చూసి, “ఎవడ్రా నువ్వూ! శబర శివాలుడి కొడుకువా? నీ గురించి చాలా విన్నాను, ఒకసారి చూశాను కూడా. సవరకుల పెద్ద గండుపోతుకు న్యాయం, ధర్మం బోధ చేయటానికి వచ్చావా? అదేదో చెప్పటం కూడా నీకు చేతకాలేదు!\" అంటూ పక్కన ఉన్న తన భృత్యుల కేసి తిరిగి, “అలా చూస్తారేం? వాణీ, వాడి మిత్రుణీ చెట్టుకు పెడరెక్కలు విరిచి కట్టండి” అన్నాడు.\nగండుపోతు ఇలా అనగానే, అతడి అనుచరులు నలుగురు ముందుకువచ్చి శిఖముఖీ, విక్రమకేసరులను పట్టుకునేం దుకు వాళ్ళకేసి నడిచారు. కానీ, శిఖముఖి తన మిత్రుణ్ణి హెచ్చరించి ఒక్కొక్క అడుగే వెనక్కు వేయసాగాడు.\nఅతడి ఉద్దేశం, తమను పట్టుకో వస్తున్న వాళ్ళను ఆ ప్రదేశం నుంచి కొంత దూరం గా తీసుకుపోయి హతమార్చాలని. అలా కాక పోతే, గండుపోతు వెంట ఉన్న తతిమ్మా శత్రువులు తమను చుట్టుముట్టి పట్టు కోగలరు.\nశిఖముఖకి వెనకడుగు వేయటం చూసి, గండుపోతు హేళనగా నవ్వుతూ, “శబర పెద్ద శివాలుడి కొడుకు ఇంత పిరికిపంద అనుకోలేదు!” అన్నాడు.\nఆ మాట వింటూనే శిఖముఖి రెండడు గులు ముందుకు వేసి, \"గండుపోతూ! వయసులో, ఎత్తులో, బలంలో కూడా నా కన్న రెండింతలున్నావు.\nనన్ను పట్టుకునేందుకు నీ భృత్యుల్ని పంపటం ఎందుకు? నువ్వే ఆ పని చేయ కూడదా?” అన్నాడు.\nగండుపోతు కళ్ళు నిప్పులు చెరిగినై, అతడు ఒకసారి హుంకరించి, ఎడంచేత్తో మీసం మెలివేస్తూ, ఈటె పైకెత్తి, “నీవు చావుకోరి ఇక్కడి కొచ్చినట్టుంది. ఇదిగో వస్తున్నాను, కాచుకో!” అంటూ ఈటెను శిఖముఖి గుండెలకేసి గురిచేసి, కుప్పించి ముందుకు దూకాడు. \n(ఇంకా వుంది)",
            "book_page_end": 45,
            "story_id": "2010_08_09",
            "raw_genre_backup": "సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "అనుమానం మనిషి",
            "book_page_start": 46,
            "pdf_page_start": 46,
            "pdf_page_end": 47,
            "author": "కోలపల్లి చిన్నబాబు",
            "genre": "సామాజిక కథ",
            "moral": "అనవసరంగా ఇతరులను అనుమానించడం వల్ల మీ కీర్తికి, సంబంధాలకు హాని కలుగుతుంది.",
            "keywords": [
                "అనుమానం",
                "గుమాస్తా",
                "పరీక్ష",
                "డబ్బు",
                "నిజాయితీ"
            ],
            "characters": [
                "పరంధామయ్య",
                "గుర్నాధం",
                "రంగడు"
            ],
            "locations": [
                "కిరాణా కొట్టు"
            ],
            "content": "కిరాణా కొట్టు నడిపే పరంధామయ్య మహా అనుమానం మనిషి. పైగా, తానే అందరి కన్నా తెలివైనవాడిననుకుంటూ, తన వద్ద పనిచేసే గుమాస్తాలను చిన్నచూపు చూస్తూం టాడు.\nఒకసారి సరుకులు కొనడానికి పరంధా మయ్య స్నేహితుడు గుర్నాధం, ఆ కొట్టుకు వెళ్తే, తనకు ఒక మంచి గుమాస్తా కావాలనీ, తెలిసిన వాళ్ళెవరైనా వుంటే చూడమనీ, గుర్నాధాన్ని అడిగాడు పరంధామయ్య.\nగుర్నాధం వుండే వీధి చివరలో, రంగడు అనే కుర్రవాడున్నాడు. వాణ్ణి వెంటబెట్టు కుని పరంధామయ్య దగ్గరకు వెళ్ళాడు, గుర్నాధం.\nపరంధామయ్య, రంగణ్ణి, “నీకు డబ్బు లెక్కలు బాగా వచ్చా?\" అని అడిగాడు. వచ్చునన్నట్టు తలూపాడు రంగడు.\nపరంధామయ్య పక్కగదిలోకి వెళ్ళి, ఒక నోట్లకట్టతో తిరిగి వచ్చి, “ఈ కట్టలో ఐదు వేల రూపాయలుండాలి. సరిగ్గా వున్నాయో లేవో లెక్కపెట్టు!\" అంటూ రంగడి చేతికిచ్చి, పక్క గదిలోకి వెళ్ళి తాపీగా లెక్కపెట్టుకు రమ్మన్నాడు. రంగడు గదిలోకి పోగానే పరం ధామయ్య, గుర్నాధంతో, “ఈకాలంలో ఎవర్నీ నమ్మడానికి వీల్లేదు. ఈ కుర్రాడికి ఐదువేల రూపాయలకట్ట ఇచ్చానా! అందులో వందయాభై రూపాయల నోట్లుంటే, ఒక నోటు ఎక్కువగా పెట్టాను. వాడు అదనంగా వున్న నోటును జేబులో వేసుకుని, కట్టలో ఐదు వేలు సరిగ్గా వున్నాయని అంటాడు. వాడి అసలు రంగేమిటో బయటపడు తుంది!\" అంటూ నవ్వసాగాడు. అంతలో రంగడు అక్కడికి వచ్చి, నోట్లకట్టను పరం ధామయ్యకిచ్చాడు. ఆయన రంగడిని, “ఏం, డబ్బు సరిగావుందా?” అని అడి గాడు. “లేదండీ, ఒక్క యాభై నోటు తక్కు వుంది,” అన్నాడు రంగడు.\n“ఒరేయ్, నువ్వు సరిగ్గా లెక్క పెట్టలేదు. నీకు లెక్కలు రావు. చూడు, ఇప్పుడు మళ్ళీ లెక్క పెడదాం,” అని పరంధామయ్య కోపంగా అరిచి, “గుర్నాధం! ఈ నోట్లకట్టలో ఎంతు న్నదో, నువ్వుకాస్త లెక్క పెట్టిచూడు,\" అంటూ నోట్లకట్టను గుర్నాధానికి ఇచ్చాడు.\nగుర్నాధం నోట్లను లెక్కించి, \"ఇందులో తొంభైతొమ్మిది నోట్లేవున్నాయి,” అన్నాడు.\n“అలాగా! ఇదంతా మోసం. నేను నూటా ఒక్కనోట్లు ఇస్తే, రెండు నోట్లు మాయం చేసి తొంభైతొమ్మిదే వున్నాయంటావా? వెధవా నీ సంగతి చెబుతాను,\" అంటూ పరంధామయ్య ఆవేశంగా లేచి, రంగడి చొక్కా లాగు జేబులన్నీ వెదికాడు. గదిలోకి వెళ్ళి అంతటా వెదికాడు. ఎక్కడా డబ్బు కనిపించలేదు.\nఅప్పుడు గుర్నాధం, పరం ధామయ్యతో, “నీవే తప్పుగా లెక్కించి వుంటావు. ఈ రంగణ్ణి అనవస రంగా అనుమానిస్తున్నావు. సరే, వేరే కుర్రా డిని చూసుకో!\" అంటూ బయటికి నడిచాడు.\nవీధిలో కొద్దిదూరం నడిచి మలుపు తిరి గాక, రంగడు గుర్నాధంతో, \"అయ్యా, నిజా నికి కట్టలో నూటా ఒక నోట్లున్నాయి. పరం ధామయ్య చాలా అనుమానం మనిషని అందరూ చెప్పుకుంటారు. అనుకున్నట్టే కట్టలో ఒక నోటు ఎక్కువవుంది. అది నన్ను పరీక్షించడానికన్న మాట. ఆ సంగతి ఆయన మీతో చెప్పడం కూడా విన్నాను. అందుకే దాంతో పాటు మరొక నోటు కూడా తీసి దాచేశాను. అనవసరంగా గుమాస్తాల నిజాయితీని అనుమానించే యజమాని వద్ద అనుక్షణం అవమానంతో పనిచేయడంకన్నా భిక్షమెత్తుకోవడం మేలు. నేను ఆయన వద్ద పనిచేయలేను. ఈ డబ్బు తీసుకెళ్ళి మీరే ఆయనకివ్వండి,\" అంటూ తాను వేసుకున్న లాగుపట్టీలోంచి రెండు యాభై రూపాయ లనోట్లు పైకిలాగి గుర్నాధం చేతిలో పెట్టి వెళ్ళిపోయాడు.\nగుర్నాధం రంగణ్ణి మెచ్చుకుంటూ ఆ డబ్బు తీసుకుని పరంధామయ్య దగ్గరికి తిరిగి వెళ్ళి జరిగింది చెప్పి, ఆయనకు నోట్లు ఇస్తూ, “పరంధామయ్యా, నువ్వు పరమ అనుమానం మనిషివని ఊరూ వాడా ఎరిగిందే. అది నీకు మేలు కన్నా కీడే ఎక్కువ చేస్తుందని రంగడు రుజువుచేశాడు. ఆలో చించి చూడు,\" అని అక్కణ్ణించి వెనుదిరి గాడు.\nఆసంఘటనతోపరంధామయ్యలో మార్పు వచ్చింది. ఆ నాటి నుంచి గుమాస్తాలను అన వసరంగా అనుమానించి కించపరచకుండా అందరిచేతా మంచివాడనిపించుకున్నాడు.",
            "book_page_end": 47,
            "story_id": "2010_08_10",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "బహుమతి - తగు రీతి",
            "book_page_start": 48,
            "pdf_page_start": 48,
            "pdf_page_end": 48,
            "author": "గోదావరి లలిత",
            "genre": "సామాజిక కథ",
            "moral": "బహుమతి యొక్క విలువ దాని ఖరీదులో కాదు, ఇచ్చిన వారి ప్రేమ, స్నేహం మరియు మనసులో దాగి ఉన్న ఆత్మీయతలో ఉంటుంది.",
            "keywords": [
                "బహుమతి",
                "పుట్టినరోజు",
                "స్నేహం",
                "విలువ",
                "ఆత్మీయత"
            ],
            "characters": [
                "కథకురాలు",
                "అమ్మ",
                "నాన్న",
                "రమణి",
                "కావ్య",
                "గీత"
            ],
            "locations": [
                "ఇల్లు",
                "గుడి"
            ],
            "content": "ఈ రోజు నా పుట్టిన రోజు. పొద్దున్నే గుడికి వెళ్ళాము. ప్రసాదం ఎంత బావుందో. కానీ కొంచెమే ఇచ్చారు. హుండీలో ఎక్కువ డబ్బులు వేస్తే ఎక్కువ ప్రసాదం ఇస్తారేమో అనుకున్నాను.\nసాయంత్రం మా ఇంట్లో పండగ. ఒక్కొక్కరే నా స్నేహితులందరూ వచ్చారు. పుట్టిన రోజు శుభాకాంక్షలు చెబుతూ బహుమతులు అందించారు. సాయంత్రమంతా ఎంతో సరదాగా గడిచిపోయింది. వెళ్ళేటప్పుడు అందరికీ గుర్తుగా చిన్న బొమ్మా, బుడగా ఇచ్చాము.\nఅందరూ వెళ్ళాక బహుమతులు తెరిచి చూసుకున్నాను. రమణి అందరికంటే ఖరీదైన బహుమతి ఇచ్చింది. కావ్య ఏమో నాకిష్టమైన పుస్తకం ఇచ్చింది. గీత నా కోసం తనే ప్రత్యేకంగా మంచి బొమ్మ గీసి, వెనక, ప్రియమైన నేస్తానికి పుట్టిన రోజు శుభాకాంక్షలు అని రాసి ఇచ్చింది.\n“అంత విలువైన బహుమతి ఇచ్చిన రమణికి కూడా మనం అందరిలాగే చిన్న బొమ్మ ఇచ్చాము, బావుంటుందా?” అన్నాను నేను.\nఅప్పుడు అమ్మ ఇలా చెప్పింది. \"రమణి వాళ్ళు బాగా డబ్బున్న వాళ్ళు. వాళ్ళు అందుకే పెద్ద బహుమతి కొనగలిగారు. అదే మీ కావ్య, నీకు బాగా సన్నిహితురాలు కనుక నీకు ఏది ఇష్టమో తెలుసుకుని తీసుకువచ్చింది. ఇక గీత బొమ్మలు బాగా వేయగలదు కనక నీకు మంచి బొమ్మ వేసి ఇచ్చింది. మనమేమో, ఎవరు ఎటువంటి బహుమతి ఇచ్చినా మన ఇంటికి వచ్చినందుకు గాను అందరికీ మనకి నచ్చే వస్తువులు ఇచ్చి పంపాము.”\nఅంటే, \"గుడికి వెళ్ళినప్పుడు హుండీలో ఎవరు ఎన్ని డబ్బులు వేసినా అందరికీ తీర్థ ప్రసాదాలు ఒకేలా ఇస్తారు కదా, అలాగన్న మాట\" అన్నారు నాన్న నవ్వుతూ.",
            "book_page_end": 48,
            "story_id": "2010_08_11",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మాయాంకుడు - మామిడి టెంక",
            "book_page_start": 49,
            "pdf_page_start": 49,
            "pdf_page_end": 49,
            "author": "శ్రీలేఖ కొచ్చెర్లకోట",
            "genre": "నీతి కథ",
            "moral": "విజయం సాధించడానికి మాయ కాదు, కృషి, పట్టుదల, శ్రమ అవసరం.",
            "keywords": [
                "మాయాంకుడు",
                "మామిడి టెంక",
                "సాధువు",
                "కృషి",
                "పట్టుదల"
            ],
            "characters": [
                "మాయాంకుడు",
                "మాయాంకుడి తల్లి",
                "సాధువు"
            ],
            "locations": [
                "గ్రామం",
                "తోట"
            ],
            "content": "మాయాంకుడు ఎనిమిదేళ్ల అల్లరి బాలుడు. తండ్రిలేని పిల్లాడని తల్లి గారాబంతో పెంచింది. చదువు సంధ్యలు లేక అల్లరి చిల్లరిగా తిరిగే కొడుకును ప్రయోజకుడ్ని చేయాలని తల్లి వాడిని ఒక సాధువు వద్దకు తీసుకువెళ్లింది. తల్లి కష్టమంతా విన్న సాధువు, “నాయనా, నీకు ఒక మాయా మామిడి టెంకను ఇస్తాను. నీవు బుద్ధిమంతుడివై, అల్లరి మానేసి, రోజూ చదువుకుంటూ, ఈ టెంకను నాటి దానికి నీళ్లు పోయాలి. నీకు 21 ఏళ్లు వచ్చేసరికి ఈ మామిడి టెంక మామిడి చెట్టయి, డబ్బును కాస్తుంది. కాని నీవు తల్లి చెప్పిన మాట వినకపోతే ఈ టెంక మహిమ పోతుంది.\" అని చెప్పి ఒక మామిడి టెంకను ఆ బాలుడికి ఇచ్చాడు సాధువు.\nఅప్పటి నుంచి అల్లరి మానిన మాయాంకుడు టెంకను ఇంటివెనుక బీడులో నాటి, రోజూ దానికి నీళ్లుపోసేవాడు. ఆ టెంక మామిడి చెట్టయి, తీయటి మామిడి పండ్లు కాసింది. ఆ పండ్లను ఇంటిళ్ళిపాదీ తినగా మిగిలిన టెంకలను తిరిగి బీడు భూమిలో నాటాడు. ఒకప్పుడు బీడుగా ఉండే ఆ నేల ఇప్పుడు హరితవనం అయింది.\nచాలా కాలం తర్వాత ఆ సాధువు వారి గ్రామానికి వచ్చాడు. మాయాంకుడు తన తోటలోని మామిడి పండ్లు ఆ సాధువుకు కానుకగా సమర్పించాడు. ఆ సాధువు అప్పుడు ఇలా అన్నాడు. “నాయనా! నేను ఆ రోజు ఇచ్చిన ఆ టెంకలో ఏ మాయా లేదు. నీవు నీ కష్టం, కృషి, పట్టుదలతో బీడును హరితవనంగా మార్చావు. ఈ వనంలో పండిన మామిడి పండ్లను అమ్మి డబ్బు చేసుకో. ఆనాడు నేను ఇచ్చిన మామిడి టెంక నీకు డబ్బు ఇస్తుందని చెప్పానుగా. నీవు నీ కష్టంతోనే డబ్బు సంపాయించుకున్నావు.\" మాయాంకుడికి శ్రమించడంలోని విలువ బోధపడింది. తల్లి కోరిక, సాధువు సలహాతో అతడు ప్రయోజకుడయ్యాడు.",
            "book_page_end": 49,
            "story_id": "2010_08_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కొంగముక్కు రాజు",
            "book_page_start": 54,
            "pdf_page_start": 54,
            "pdf_page_end": 57,
            "author": "(డి.డి)",
            "genre": "జానపద కథ",
            "moral": "ఉన్నత స్థానంలో ఉన్నవారు తమ అధికారాన్ని దుర్వినియోగం చేయకూడదు.",
            "keywords": [
                "పోలండ్ జానపద కథ",
                "వ్లాడిమీర్",
                "ఆపిల్ చెట్టు",
                "అద్భుత శక్తి",
                "దురాశ"
            ],
            "characters": [
                "వ్లాడిమీర్",
                "వ్లాడిమీర్ తల్లి",
                "తొండ/వృద్ధస్త్రీ",
                "రాజు",
                "ఆస్థాన వైద్యుడు",
                "మంత్రి"
            ],
            "locations": [
                "ఉత్తర పోలండ్",
                "దేవాలయం",
                "రాజోద్యానం",
                "రాజభవనం"
            ],
            "content": "నూరేళ్ళ క్రితం వరకు ఉత్తర పోలండ్ ప్రజలు రకరకాల చెట్లతో నిండిన ఒక చిన్న లోయకేసి చూపెడుతూ, “ఇక్కడే ఒకానొకప్పుడు అద్భుత శక్తులు కలిగిన వ్లాడిమీర్ ఆపిల్చెట్టు ఉండే దట! అది ఇప్పుడు కూడా ఉంటే ఎంత బావుండేది!” అని చెప్పుకునేవారు.\nఈనాడు అక్కడొక పట్టణం ఏర్పడడంతో ఆ పచ్చటి లోయకూడా కనుమరుగైపోయింది. అయినా - వ్లాడిమీర్, అతడి వింత చెట్టును గురించిన విచిత్రమైన కథ మాత్రం ఆ దేశపు పూర్వగాథలలో చిరస్థాయిగా నిలిచిపోయింది:\nఉత్తర పోలండ్కు చెందిన ఒక మహిళకు కొంత కాలం సంతానం లేకపోయింది. ఆమె దేవాలయానికి వెళ్ళి సంతానం కోసం ప్రార్థిం చినప్పుడు ఒక వింత వాణి వినిపించిన అను భూతికి లోనయింది. ఆమెకు అసాధారణ మైన కొడుకు పుడతాడనీ; వాడు ధనవం తుడో, నిత్య సంతోషిగానో అవుతాడనీ; ఆ రెండింటిలో ఏది కావాలో కోరుకోమనీ వింత వాణి ఆదేశించింది.\nసంతోషం కలిగించే వివిధ వస్తువులలో, విషయాలలో ధనం ఒకటి మాత్రమే అవు తుంది. అది లేకుండానే సంతోషంగా ఉండ గలిగినప్పుడు ఇక ధనం ఎందుకు? దాని వెంట వచ్చే బాదర బందీ ఎందుకు? అని ఆలోచించిన ఆమె తనకు నిత్యసంతోషి అయిన కొడుకే కావాలని కోరుకున్నది.\nఆమెకు కొన్నాళ్ళకు పండంటి కొడుకు పుట్టాడు. వ్లాడిమీర్ అని పేరుపెట్టి అల్లారు ముద్దుగా పెంచసాగింది. ఆమె పేదరాలు కావడంతో బిడ్డను, దూరంగా ఉన్న బడికి పంపలేక పోయింది. కొన్నాళ్ళకు అతన్ని బూట్లు కుట్టే పని నేర్చుకోమని ఒక పెద్ద చర్మకారుడి వద్దకు పంపింది. వ్లాడిమీర్ కొన్నాళ్ళు చర్మకారుడి ఇంటి వద్దే ఉన్నాడు గాని, ఒకనాడు తన ఇంటికి తిరిగివచ్చి, \"అమ్మా, బూట్లు కావాలని వచ్చే వారం దరూ ధనికులే. పేదలకు బూట్లు కొను క్కునే శక్తిలేదు. ధనికులకు మాత్రమే పనికి వచ్చే వృత్తి నాకు ఇష్టం లేదు,” అని చెప్పాడు.\nతల్లి సరేనని తల ఊపి, అతన్ని కుట్టు పని నేర్చుకోమని ఒక దర్జీ వద్దకు పంపింది. వ్లాడిమీర్ అక్కడ పని నేర్చుకోసాగాడుగాని, కొన్నాళ్ళకే అక్కడి నుంచీ తిరిగి వచ్చి, ధని కులు మాత్రమే కుట్టించుకున్న బట్టలు తొడుక్కుంటున్నారు; అలాంటివారికి సేవలు చేయడం తనకు ఇష్టం లేదని తల్లికి చెప్పాడు.\nఆ తరవాత తల్లి అతన్ని ఖడ్గాలు తయారుచేసే నిపుణుడి వద్దకు పంపింది. ఆ రోజుల్లో తరచూ యుద్ధాలు జరిగేవి గనక, ఖడ్గాలకు మంచి గిరాకీ ఉండేది. అయితే, వ్లాడిమీర్ అక్కడ కూడా ఒక వారం రోజులకు మించి ఉండలేక పోయాడు.\n“అమ్మా, మనుషులను చంపే ఆయుధా లను నేను తయారు చేయాలా?” అన్నాడు బాధగా\n“వద్దు నాయనా. అయినా, నీకు నచ్చిన జీవనోపాధిని చూపలేక పోతున్నాను. అదే నాకు బాధగా వుంది,” అని కొంతసేపు ఆలోచించిన తల్లి, “గ్రామంలోని ఇతర పిల్లల్లాగే నువ్వూ, పశువులను దాపులనున్న మైదానాలలోకి తోలుకు వెళ్ళి మేపుకుని, రా,\" అన్నది.\nవ్లాడిమీర్ తల్లి సలహాను పాటించాడు. పశుల కాపరులతో కలిసి మెలిసి ఆడుతూ, పాడుతూ పచ్చటి పొలాలగుండా తిరుగుతూ, పశువులను కాపలాకాయడం అతనికి ఎంతో ఆనందం కలిగించింది. ఒకరోజు మిట్టమధ్యాహ్న సమయం. ఎత్తయిన ఒక బండ చుట్టూ నిప్పంటు కోవడం వ్లాడిమీర్ గమనించాడు. ఆ బండ మీద ఉన్న ఒక తొండ, నిప్పుల నుంచి బయట పడడానికి ప్రయత్నిస్తున్నదిగాని, సాధ్యపడలేదు. వ్లాడిమీర్ తన వద్ద వున్న పొడవాటి కర్రను ఉపయోగించి తొండను అగ్నిజ్వాలల నుంచి కాపాడాడు. మరుక్షణం తొండ ఒక వృద్ధురాలిగా మారి, “నాయనా, నీ ఉపకారగుణం మెచ్చ తగింది. ఇదిగో ఈ మొక్కను తీసుకుపోయి, నీ పెరట్లో నాటు. ఈ చెట్టు నుంచి కాచే ఆపిల్ పళ్ళకు వ్యాధు లను నయం చేసే అద్భుత శక్తి ఉంటుంది,” అంటూ ఒక మొక్కను ఇచ్చి, తొండగా మారి పొదలోకి వెళ్ళిపోయింది.\nవ్లాడిమీర్ ఆ మొక్కను తెచ్చి, తన ఇంటి కిటికీ పక్కన తోటలో నాటాడు. రెండు నెలల కల్లా అది ఏపుగా పెరిగి ఫలాలివ్వడం ప్రారంభించింది. వ్లాడిమీర్ మొట్టమొదటి పండును కోసి జ్వరంతో బాధపడుకున్న తన తల్లికి ఇచ్చాడు. వెంటనే ఆమె జ్వరం తగ్గి పోయింది. ఆ తరవాత వివిధ వ్యాధులతో బాధపడుతున్న మరికొందరికి వ్లాడిమీర్ తన ఆపిల్ పళ్ళను ఇచ్చాడు. వాళ్ళ వ్యాధులన్నీ నయమై పోయాయి. ఈ సంగతి కొన్నాళ్ళకు ఆ ప్రాంతాన్ని పాలించే రాజుకు తెలియ వచ్చింది. “మనం వ్లాడిమీర్ను మన ఆస్థాన ఉద్యోగిగా నియమిద్దాం,” అన్నాడు రాజు.\n“అవసరం లేదు, ప్రభూ! వ్లాడిమీర్ చెట్టును తెచ్చి, మన ఉద్యానంలో నాటితే సరిపోతుంది,” అన్నాడు ఆస్థాన వైద్యుడు.\n“అవునవును,” అంటూ వైద్యుడి మాటకు వంత పలికాడు అతని బావమరది అయిన మంత్రి.\nరాజు వెంటనే ఆజ్ఞలను జారీ చేశాడు. సైనికులు వెళ్ళి, వ్లాడిమీర్ తో ఒక మాట యినా చెప్పకుండా, అతని తోటలోని వింత చెట్టును పెకలించుకుని వచ్చి రాజోద్యానంలో నాటారు. అయితే, ఆ తరవాత ఆ చెట్టు ఒక్క కాయకూడా కాయలేదు. అందరూ ఆశాభంగానికి లోనయ్యారు. రాజవైద్యుడికీ, మంత్రికీ నోట మాటరాలేదు. దీనికి సరైన పరిష్కారం చూడమని రాజు వారిని ఆగ్రహంతో హెచ్చరించాడు. రాజు కొన్నాళ్ళుగా తీరని జలుబుతో బాధపడుతూ రాజవైద్యుడు ఎన్నిరకాల మందులిచ్చినా అది తగ్గక పోయేసరికి వింత చెట్టు నుంచి కాచే ఆపిల్ పండు కోసం ఎదురు చూస్తున్నాడు.\nఅదే సమయంలో అక్కడ వ్లాడిమీర్, తన వద్దకు వచ్చే వ్యాధిగ్రస్తులకు ఎలాంటి సాయం చేయలేక పోవడంతో తీరని విచారానికి లోనయ్యాడు. మైదానంలోకి వెళ్ళి, ఆనాడు తొండకనిపించిన బండ సమీపంలోని చెట్టు కింద కూర్చున్నాడు.\n“దయాస్వభావం గల తల్లీ, ఒకసారి కని పించవూ,\" అని కళ్ళు మూసుకుని ప్రార్థిం చాడు.\nఉన్నట్టుండి చిన్న సుడిగాలి రావడంతో అతని ముందున్న ఎండుటాకులు గిర్రున గుండ్రంగా తిరగసాగాయి. మరుక్షణమే అక్కడ వృద్ధస్త్రీ కనిపించింది.\nవ్లాడిమీర్ ఆమెకు రాజూ, అతని మను షులూ చేసిన దురాగతాన్ని వినిపించాడు. ఆ వృద్ధస్త్రీ, అతనికి ఒక బుట్టనిండా ఆపిల్ పళ్ళను ఇచ్చి, “వీటిని తీసుకుని రాజభవనం వద్దకు వెళ్ళి విక్రయించు. ఆ తరవాత జరిగే తమాషా చూడు,” అని చెప్పి, తొండగా మారి, సుడిగాలి వీస్తూండగా పొదలకేసి తిరిగి వెళ్ళిపోయింది.\nవ్లాడిమీర్ పళ్ళ బుట్టను తీసుకుని రాజభవనం వద్దకు వెళ్ళాడు, \"పళ్ళో పళ్ళు. ఈ పళ్ళు తింటే అనుకోని అద్భు తాలు జరుగుతాయి,\" అని అమ్మసాగాడు. రాజభటులు అతన్ని రాజు వద్దకు తీసుకు వెళ్ళారు. రాజు అతన్ని చూసి, \"ఈ పళ్ళు, నా జలుబును పోగొట్టగలవా?” అని అడిగాడు.\n“పోగొట్టవచ్చు. ఇంకా మరే దైనా కూడా చేయవచ్చు,” అన్నాడు వ్లాడిమీర్.\nరాజు, మరికొందరు రాజోద్యోగులు తలా ఒక పండు తీసుకుని తిన్నారు. చాలా బావుందన్నారు. అయితే, మరు క్షణమే వారి ముక్కులు పొడవుగా కొంగ ముక్కుల్లా పెరిగి పోయాయి.\n“ఏమిటిది?\" అని అరిచాడు కీచుకంఠంతో రాజు హడలిపోతూ.\n\"ప్రభూ! తమరి జలుబు పోయిందా, లేదా మొదట ఆ సంగతి సెలవివ్వండి,\" అన్నాడు వ్లాడిమీర్ నిర్భయంగా.\n“జలుబు ఉందాలేదా అన్న విషయం కూడా తెలుసుకోలేనంత పెద్ద ముక్కు తయార యింది,” అన్నాడు రాజు బాధగా.\n“ఏమిటిది? ఏమిటిది?” అన్న హాహా కారాలు బయలుదేరాయి. పళ్ళను తిన్న సభాసదులందరికీ పెద్దపెద్ద కొంగ ముక్కులు వచ్చేశాయి.\n“ప్రభూ, గౌరవనీయులైన తమరూ, తమ ఉద్యోగులూ పెద్ద పెద్ద ముక్కులతో ప్రత్యేకంగా కనిపిస్తున్నారు,” అన్నాడు వ్లాడిమీర్.\n“అంత ప్రత్యేకంగా కనిపించడం మాకిష్టం లేదు. మా పాత మామూలు ముక్కులు ఉంటేచాలు. వాటిని మళ్ళీ ఎలా పొంద గలం?” అని అడిగాడు రాజు అసహనంగా.\n\"బహుశా, నా తోటలో నుంచి తమరు దొంగిలించిన చెట్టు పళ్ళను తినడం ద్వారానే అది సాధ్యం కావచ్చు. దానిని తీసుకుపోయి యథాస్థానంలో నాటితేనే అది మళ్ళీ పళ్ళ నివ్వగలదు. అంత వరకు గొప్పవారైన తమరు గొప్ప ముక్కులతోనే తిరగక తప్పదు,” అన్నాడు వ్లాడిమీర్ సాలోచనగా.\nఆ చెట్టును పెకలించి వ్లాడిమీర్ తోటలో నాటడానికి రాజు క్షణాల్లో ఏర్పాటు చేశాడు. ఆ చెట్టు. మళ్ళీ ఫలాలివ్వడానికి ఒక వారం రోజులు పట్టింది.\nవ్లాడిమీర్ బుట్టనిండా ఆపిల్ పళ్ళతో వచ్చి, వారికి ఇచ్చాడు. వాటిని తినగానే వారికి మామూలు ముక్కులు వచ్చాయి. పెద్ద గండం నుంచి గట్టెక్కినట్టు అందరూ పరమా నందం చెందారు.\nరాజు వ్లాడిమీర్కు తన ఆస్థానంలో ఉన్నత పదవినిచ్చాడు.\nఅయినా, వ్లాడిమీర్ జీతం పుచ్చుకునే వాడు కాదు. అవసరమని వచ్చిన వారికి అద్భుతశక్తిగల ఆపిల్ పళ్ళను ఇస్తూ సంతో షంగా చిరకాలం జీవించాడు. అతడు కాల ధర్మం చెందడంతో, ఆ చెట్టు కాయడం ఆగిపోయింది.\n- (డి.డి)",
            "book_page_end": 57,
            "story_id": "2010_08_13",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "సంపాదకుడు": 1,
            "గుంటక సాంబిరెడ్డి": 1,
            "శ్రీలలిత": 1,
            "మంజుభారతి": 1,
            "చందమామ బృందం": 4,
            "దాసరి సుబ్రహ్మణ్యం": 1,
            "కోలపల్లి చిన్నబాబు": 1,
            "గోదావరి లలిత": 1,
            "శ్రీలేఖ కొచ్చెర్లకోట": 1,
            "(డి.డి)": 1
        },
        "genre_counts": {
            "సంపాదకీయం": 1,
            "నీతి కథ": 3,
            "బేతాళ కథలు": 1,
            "పౌరాణికం": 1,
            "పంచతంత్ర కథలు": 1,
            "సామాజిక కథ": 3,
            "జానపద కథ": 2,
            "సాహసం": 1
        }
    }
}