{
    "book_id": "చందమామ_2010_04",
    "stories": [
        {
            "title": "వైద్యుడి ఆతృత",
            "book_page_start": 8,
            "pdf_page_start": 8,
            "pdf_page_end": 8,
            "author": "కమలిని",
            "genre": "హాస్యం",
            "moral": "ఒక వైద్యుడు తన వృత్తి గౌరవాన్ని కాపాడుకుంటూనే, తన అవసరాలను తీర్చుకునే ఉపాయాన్ని చమత్కారంగా ఆలోచించాడు.",
            "keywords": [
                "వైద్యుడు",
                "అనంతాచార్లు",
                "భూస్వామి",
                "జ్వరం",
                "చమత్కారం"
            ],
            "characters": [
                "అనంతాచార్లు",
                "భూషయ్య",
                "పడవవాడు",
                "ఊరివాళ్లు"
            ],
            "locations": [
                "పొరుగూరు",
                "నది రేవు"
            ],
            "content": "కూతురుకు పెళ్లి సంబంధం కుదుర్చుకునే పనిలో, వైద్యుడు అనంతాచార్లు పొరుగూరు వెళ్ళాడు. అక్కడ ఆయనకు వాళ్ళ ఊరువాడొకడు కనిపించి, భూస్వామి భూషయ్య జ్వరంతో మూసిన కన్నెరగకుండా పడివున్నట్లు చెప్పాడు.\nదానితో ఆచార్లు ఉన్నఫళంగా బేరమైనా ఆడకుండా రూపాయి ఇచ్చి గుర్రబ్బండీ కట్టించుకుని రేవు దగ్గిరకొచ్చాడు.\nనదిలో వరద పారుతూండటం వల్ల, నది దాటించే పడవవాడు బెట్టు చేయబోయాడు. నది పొంగుతున్న సమయంలో పడవ ప్రయాణం ప్రమాదం అని చెప్పాడు. వాడికి పావలో, అర్థో ఎక్కువ ముట్టజెబుతానని ఆచార్లు ఆశ చూపి, మొత్తానికి నది దాటి ఊరు చేరు కున్నాడు.\nఈ సంగతి విన్న, ఆ ఊరివాళ్ళు, “ఆచార్లు గారూ, మీలాగా రోగులపట్ల అంత శ్రద్ధా, వృ త్తిపైన అంత గౌరవం వుండేవాళ్ళు చాలా అరుదు! మీ వంటి వారు మా ప్రాంతంలో వైద్యుడిగా ఉండడం మా అదృష్టం” అని పొగడసాగారు.\nఆచార్లు ఆ పొగడ్తలు కాసేపు విని, “ఈ శ్రద్ధా గౌరవాల మాటకేం గాని, నేను తొంద రగా వెళ్లి, ఆ వేసేమందేదో వెయ్యకపోతే, మా భూమయ్య ఏ మందూ అక్కరలేకుండానే, కోలుకుని లేచి తిరిగే ప్రమాదం ఉంది. లోగడ ఇలా రెండు సార్లు జరిగింది. ఇప్పుడు మందు ఇచ్చి వచ్చా గనక తరవాత వైద్యం చేసినందుకు ఆయన్ను డబ్బు అడగడానికి యిబ్బందేమీ వుండదు!” అన్నాడు.",
            "book_page_end": 8,
            "story_id": "2010_04_01",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "దిగులుకు కారణం",
            "book_page_start": 10,
            "pdf_page_start": 10,
            "pdf_page_end": 10,
            "author": "ఎం.డి. సౌజన్య",
            "genre": "హాస్యం",
            "moral": "ఒక్కోసారి దుఃఖానికి కారణాలు విచిత్రంగా ఉంటాయి. రంగయ్యకు ఆస్తి వచ్చినప్పటికీ, వారసత్వం ఇవ్వడానికి బంధువులు లేరనే బాధ ఉంది.",
            "keywords": [
                "రంగయ్య",
                "సుబ్బయ్య",
                "ఆస్తి",
                "వారసత్వం",
                "దిగులు"
            ],
            "characters": [
                "రంగయ్య",
                "సుబ్బయ్య"
            ],
            "locations": [
                "గ్రామం"
            ],
            "content": "పేదవాడైనా ఎంతో ఉత్సాహంగా, ఆనందంగా నవ్వుతూ వుండే రంగయ్య, ఈ మధ్య కొన్నా ళ్ళుగా ముఖం ముడుచుకుని, దిగులుగా ఉండటం ప్రారంభించాడు.\nరంగయ్యలో ఇంత పెద్దమార్పు ఎందుకు వచ్చిందో తెలుసుకుందామని, అతడి మిత్రుడు సుబ్బయ్య ఒకనాడు, “ఎన్నడూ లేంది, ఇంతగా మారిపోయావేం?\" అని అడిగాడు.\nరంగయ్య ఒకసారి పెద్దగా నిట్టూర్చి, \"నీకు చెబుదామనుకుంటూనే మరిచాను, సుబ్బయ్యా! ఇంతకాలంగా లేనివాడినే కదా, పైకి నవ్వుతూ కనిపించినా పేదరికం వల్ల ఎన్ని బాధలు పడ్డానో నీకు తెలుసు. అయినా ఏ దిగులూ లేదు.\nఆ మధ్య మా పెదమామయ్య పోయాడు. రెండు లక్షల ఆస్తి కలిసింది. ఆయనకు పిల్లాజెల్లా లేరు. పది రోజుల క్రితం, పొరుగు గ్రామంలో ముసలావిడ మా మేనత్త పోయింది. ఆవిడ భర్త ఏనాడో పోయాడు. పిల్లాజెల్లా లేరు. ఒక లక్షవరకూ ఆస్తి నాకు వారసుడిగా దక్కింది,” అన్నాడు.\nఆ జవాబుకు సుబ్బయ్య ఆశ్చర్యపడుతూ, “మరి ఇలా ఆస్తి కలిస్తే సంతోషపడాలి గాని, దిగులుపడతా వెందుకు పిచ్చోడివిలా ఉన్నావే చూస్తూంటే?” అని అడిగాడు.\nఈసారి రంగయ్య చిన్నగా మూలిగి, \"ఇక మా బంధుగణంలో పిల్లాజెల్లా లేని వాళ్లు ఎవళ్లూ లేరు!\" అన్నాడు.",
            "book_page_end": 10,
            "story_id": "2010_04_02",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "స్వర్ణ పుష్పం",
            "book_page_start": 11,
            "pdf_page_start": 11,
            "pdf_page_end": 16,
            "author": "ఎన్. శివ నాగేశ్వరరావు (ఆధారం)",
            "genre": "బేతాళ కథ",
            "moral": "వ్యక్తిగత మోక్షం కంటే, సామాజిక శ్రేయస్సు (వేలాది మంది ప్రజల ఆరోగ్యం, రాజ్య సుస్థిరత) కోసం పాటుపడటం ఉత్తమం.",
            "keywords": [
                "భీకరుడు",
                "స్వర్ణపుష్పం",
                "పశ్చాత్తాపం",
                "ప్రాయశ్చిత్తం",
                "సామాజిక శ్రేయస్సు"
            ],
            "characters": [
                "విక్రమార్కుడు",
                "బేతాళుడు",
                "భీకరుడు (రాక్షసుడు)",
                "చరితార్ధుడు (ముని)",
                "బుద్ధిశేఖరుడు (మంత్రి కుమారుడు)",
                "మాధవుడు"
            ],
            "locations": [
                "దండకారుణ్యం",
                "హిమాలయ పర్వతాలు",
                "సింహపురి రాజ్యం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టు పైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, \"రాజా, నువ్వు ఎంతో శ్రమపడి ఈ పని చేస్తున్నావు. చివరకు ఫలితాన్ని చేజేతులా వేరొకరికి దారపోయాల్సిన సందర్భం వస్తుంది. శ్రమ తెలియకుండా భీకరుడనే రాక్షసుడి కథ చెబుతాను విను” అంటూ ఇలా చెప్పసా గాడు:\nపూర్వం భీకరుడు అనే రాక్షసుడు, దండ కారుణ్యంలో ఉండేవాడు. వాడికి తెలిసిన విద్య మనుషులను తినటం. దొరకకపోతే ఇతర జంతువులను వేటాడి తినటం. అడవి గుండా ప్రయాణించే మానవులను తనకు ఆహారంగా చేసుకునేవాడు. కొంత కాలానికి ఈ అరణ్యంలో రాక్షసుడు సంచరిస్తున్నాడనీ, వాడు మనుషులను తినేస్తున్నాడని చుట్టు పక్కల ప్రాంతాలలో వ్యాపించటం వల్ల, ప్రజలు జాగురూకులై, ఆ అడవిగుండా ప్రయాణించటం మానుకున్నారు. కాకపోతే అప్పుడప్పుడూ ఈ విషయం తెలియని వారు ఆ అడవి మార్గాన రావటం, ఈ రాక్షసుడి పాల పడటం జరిగేది.\nఏది ఏమైనా, భీకరుడికి తనకిష్టమైన ఆహారం దొరకటం కష్టమైపోయి, అడవిలో పందులను, దున్నపోతులను వేటాడుకోవా ల్సిన పరిస్థితి ఏర్పడింది. ఈ విధంగా కొన్ని సంవత్సరాలు గడిచాయి.\nభీకరుడికి వయసు మళ్ళి వృద్ధాప్యం వచ్చింది. వయస్సుతో వచ్చిన పరిణితివల్ల కాబోలు, భీకరుడు తాను ఇంతకుముందు మనుషులను వేటాడి తినటం, తాను తింటుండగా వాళ్ళు పడిన బాధ, గుర్తుకు వచ్చి తీవ్రంగా పశ్చాత్తాప పడేవాడు. తాను తిన్న మనుషులు గుర్తుకు వచ్చి ఆవేదన పొందేవాడు.\nమరికొంత కాలానికి, భీకరుడు అపరాధ భావం భరించలేక, తాను చేసిన పాపానికి తగిన ప్రాయశ్చిత్తం చేసుకోవాలని మధనపడ సాగాడు.\nఇంతకాలం తాను గడిపిన జీవన విధానం మీద అతనికి పూర్తిగా వెగటు కలిగి, తన పాపం పోగొట్టుకునే ప్రయత్నం మొదలు పెట్టాడు. కాని పాప విముక్తికి అవలంభించ వలసిన మార్గాలు తెలియలేదు, ఎంత ఆలో చించినా ఆ రాక్షస బుర్రకు తట్టలేదు.\nమామూలు మనుషులనైతే వేటాడి తినే వాడుకాని, ఆ అడవిలోనే ఎక్కడో దట్టమైన కీకారణ్యంలో తపస్సు చేసుకుంటూ ఉండే మునులు, ఋషుల జోలికి పోయేవాడు కాదు. వాళ్ళంటే తెలియని భయంవల్ల ఆ ప్రాంతానికి వెళ్ళేవాడుకాదు. ఈ విషయం గుర్తుకు వచ్చి భీకరుడు కొంత శాంతపడి, తన పాప విముక్తికి మార్గం చెప్పగల సరైనవారు మునులే అనుకున్నాడు.\nఅలా యోచించి, వారుండే ప్రదేశంకేసి బయలుదేరాడు. కొంతసేపటికి, ఓ మహావృ క్షం కింద ధ్యానంలో ఉన్న ఒక ముని అతని కంటబడ్డాడు. ఆ ముని పేరు చరితార్ధుడు. భీకరుడు, మునీశ్వరుడికి కొద్ది దూరంలో కూచుని ఆయన జపం ఎప్పుడు పూర్తవు తుందా అని ఆత్రంగా ఎదురు చూడసా గాడు.\nకొంతసేపటికి, చరితార్ధుడు కళ్ళు తెరిచి భీకరుణ్ణి చూసి, “ఏం రాక్షసా! ఇలా వచ్చావు, నన్నే తిందామనా!\" అన్నాడు. భీకరుడు తడబడుతూ, “కాదయ్యా ఇప్పుడు అటు వంటి పాపపు పనులు చెయ్యటం లేదు, పూర్వం చేసిన దుష్ట చర్యలు నన్ను ఇప్పుడు బాధిస్తున్నాయి, పశ్చాత్తాపం కలిగింది. కాని, ఈ పాపం నన్ను వెంటాడుతుంది అనే భయంతో వణికిపోతున్నాను. మీరు ఏమన్నా తరుణో పాయం చెప్తారని ఆశపడి వచ్చాను” అని మునికి సాష్టాంగ పడ్డాడు.\nచరితార్ధుడు అతని మాటలు ఓపికగా విని, ఈ రాక్షసుడిని అరణ్యం నుంచి వెళ్ళ గొట్టి, మళ్ళీ మనుషులు అక్కడ సంచరిం చేట్టుగా చెయ్యటానికి ఇదే మంచి అవ కాశం అని తనలో అనుకుని, చిరునవ్వుతో \"భీకరుడా! పశ్చాత్తాపాన్ని మించిన తరు ణోపాయం లేదు. కాని అడిగావు గాబట్టి చెబుతున్నాను.\nహిమాలయ పర్వతాలలో ఉన్న ఓ హిమ సరస్సులో ఒక దివ్య స్వర్ణ పుష్పం పూస్తుంది. ఈ స్వర్ణ పుష్పం పరమేశ్వరుడికి ఎంతగానో ప్రీతిపాత్రం. నువ్వు కనుక ఆ స్వర్ణపుష్పాన్ని సంపాయించి శంకరుడికి పూజ చెయ్యగలి గితే నీకు ముక్తి కలిగే అవకాశం ఉన్నది. ఇంకో విషయం, ఆ పుష్పం పాతిక సంవత్స రాలకు ఒక్కసారి మాత్రమే పూస్తుంది” అని చెప్పాడు.\nఈ విషయం విన్న భీకరుడు, సంతోషంతో చేతులు జోడించి, \"మునీశ్వరా! మీరు చెప్పిన విషయం భేషుగ్గా ఉన్నది. కాని, ఆ పుష్పం ఏ సరస్సులో ఉన్నది కనిపెట్టడం ఎలా, హిమాలయాలలో సరస్సులు అనేకం అని, పైగా మంచుతో కప్పబడి ఉంటాయని విన్నాను” అని తన సందేహం వెలిబుచ్చాడు.\n“భీకరుడా! పుష్పం అన్నాక పరిమళం ఉండదా, పైగా ఇది దివ్య పుష్పం! కాబట్టి ఆ పరిమళం కొన్ని యోజనాల మేర విస్తరి స్తుంది. ఆ పరిమళం వస్తున్న దిశగా నువ్వు వెళ్ళగలిగావంటే, ఆ పుష్పాన్ని కనిపెట్టవచ్చు, అయితే ఆ స్వర్ణ పుష్పం వికసించడం కోసం సంవత్సరాల తరబడి నిరీక్షించాలి. అదంత సులభం కాదు. ఇక నువ్వు వెళ్ళి ఆ పనిలో ఉండటం మంచిది” అన్నాడు.\nమునీశ్వరుడు చెప్పిన మాటలు విని సంతోషంతో భీకరుడు హిమాలయాలకేసి తన ప్రయాణాన్ని మొదలుపెట్టి కొద్దికాలంలో అక్కడకు చేరాడు.\nకొన్ని సంవత్సరాలు సాధుజీవనం గడిపిన పిమ్మట, ఒకరోజున భీకరుడి నాశికాపుటా లకు అద్భుతమైన పరిమళం సోకింది. ఆ సువాసన వస్తున్న వైపుగా, దివ్య పుష్పాన్ని అన్వేషిస్తూ, భీకరుడు ఆశగా బయలు దేరాడు. అటూ ఇటూ తిరిగిన మీదట అతనికి దివ్యపుష్పం వికసించిన సరస్సు కనపడింది. ఆనందంగా సరస్సులోకి దిగి ఆ దివ్య పుష్పాన్ని కోసుకుని వద్దామని భీకరుడు అనుకునేంతలో, మరొక ఇద్దరు ఆ సరస్సు వద్దకు వస్తున్నట్టుగా భీకరుడు కనిపెట్టాడు. ఆ ఇద్దరిలో ఒకరు మంచి అలంకరణలతో, రాజోచితమైన దుస్తులతోనూ, మరొకతను సామాన్య వ్యక్తిలాగాను కనపడ్డాడు. ఆ ఇద్దరు వ్యక్తులూ సరస్సు దగ్గరగా వచ్చి, అక్కడ ఉన్న భీకరుణ్ణి చూశారు. అందులో రాజ దుస్తులు ధరించిన వ్యక్తి, తన కత్తి దూసి రాక్షసుడి మీదకు రాబోయాడు. రెండవ వాడు భయ కంపితుడయ్యి చేష్టలుడిగి స్థాణువుగా నిల బడిపోయాడు.\nవాళ్ళను చూసి, భీకరుడు మందహాసం చేస్తూ, “నరులారా! నన్ను చూసి భయపడ కండి. నా వల్ల మీకు ఏవిధమైన అపకారమూ జరుగదు. నేనిప్పటివరకు చేసిన పాపాలను కడిగేసుకోవటానికిగాను ఈ పుష్పం కోసం వచ్చాను. మీరెందుకు ఇక్కడికి వచ్చారు” అని అడిగాడు.\nప్రశ్న విన్న ఇద్దరూ ఒకరి మొహం ఒకరు చూసుకున్నారు. ముందుగా రాజ దుస్తులు ధరించినతడు తనను తాను పరిచయం చేసుకుంటూ తన పేరు బుద్ధిశేఖరుడని చెప్పాడు. తాను సింహపురి రాజ్యం మంత్రి కుమారుడినని, తమ రాజ్యాన్ని పరిపాలిస్తున్న విక్రమాదిత్యుడు అనారోగ్యం పాలయ్యా డని, వైద్యులందరూ తమ తమ ప్రయత్నాలు చేశారని, కాని ఫలితం లేకపోయిందని ఆయన అనారోగ్యం వల్ల రాజ్యపరిపాలన వ్యవహారాలు సరిగ్గా చూడలేకపోతున్నాడని వివరించాడు.\n“రాజ్యంలో సరైన నాయకత్వం లేక దాదాపు అరాచక పరిస్థితులు ఏర్పడ్డాయి, పొరుగు రాజులు ఇదే సమయం అని రాజ్యాన్ని కాజేసే ప్రయత్నాల్లో ఉన్నట్టుగా గూఢచారులవల్ల తెలిసింది. చివరి ప్రయ త్నంగా రాజ వైద్యులు, హిమాలయాల్లో ఉన్న సువర్ణ పుష్పం ఈ సంవత్సరం వికసి స్తుంది, ఆ పుష్పాన్ని తమ వైద్యంలో వాడిన ట్టయితే, మంచి ఫలితం కనిపిస్తుంది అని చెప్పారు. అందుకని ఆ పుష్పాన్ని తీసుకు వెళ్ళటానికి వచ్చాను.” అని చెప్పాడు.\nఇక రెండో అతను కొంత తడబడుతూ, తన పేరు మాధవుడని, తాను తన తల్లి, సింహ పురి పొరుగు రాజ్యమైన గిరిపుర రాజ్య వాస్త వ్యులమని తమకి జరుగుబాటు కష్టంగా ఉండి, తిండికి కూడ కటకటగా ఉన్నదని, ఎవరో హిమాలయాల్లో ఉన్న దివ్య పుష్పాన్ని సంపాయిస్తే తమ దారిద్య్రం తొలగిపోతుం దని చెప్పారని, తాను తన తల్లిని ఒక ఆశ్రమం సంరక్షణలో ఉంచి ఇక్కడకు పుష్పం కోసం వచ్చానని చెప్పి తలవంచుకున్నాడు.\nవారి కథనాలు విన్న భీకరుడు, “నరు లారా! నేను నా పాపాలు పోగొట్టుకొనే మార్గంగా ఈ పుష్పాన్ని తీసుకునే వెడదామని అనుకుంటున్నాను. కాని మనమందరమూ ఒకేసారి ఇక్కడకు వచ్చాం. ఇక్కడేమో ఒక్కటే పుష్పం ఉన్నది, మరొక పుష్పం వికసించ టానికి పాతిక సంవత్సరాలు పడుతుంది ఏమి చేద్దామో ఆలోచించండి” అన్నాడు.\nఇది విన్న మంత్రి కుమారుడు, \"చూడు రాక్షసా, నువ్వు ఇక్కడికి ముందు వచ్చావు, అందరికంటే పుష్పాన్ని ముందుగా చూశావు. ఆ పుష్పం నీకు చెందటమే సముచితం. కాని ఈ పుష్పం వల్ల మా రాజ్యం మొత్తానికి ఉప కారం జరుగుతుంది.” అన్నాడు. మాధవుడు ఆదుర్దాగా \"అయ్యో నాకు ఈ పుష్పం దొరి కితే నా దరిద్రం తీరుతుందనుకున్నాను. జీవితం అంతా సుఖంగా గడిచిపోతుందని కలలు కన్నాను” అన్నాడు.\nఅన్నీ విన్నాడు భీకరుడు. గబగబా సరస్సు లోకి దిగి దివ్య పుష్పాన్ని కోసి బయటకు వచ్చాడు. ఆ పుష్పాన్ని మంత్రి కొడుకుకి ఇచ్చాడు.\nఅతను పుష్పం తీసుకుని రాక్షసుడికి కృ తజ్ఞతలు చెప్పి, వెళ్ళబోతూ మాధవుడివంక చూసి, “ఏమయ్యా మా రాజ్యానికి వస్తావా మంచి పని ఇప్పిస్తాను సుఖసంతోషాలతో బతకవచ్చు\" అన్నాడు. మాధవుడు సంతో షంగా అతని వెంట వెళ్ళాడు.\nవాళ్ళవంక తృప్తిగా చూస్తూ భీకరుడు, తాను చేసిన పాపాలకు ప్రాయశ్చిత్తం మిగి లిన తన జీవితం సవ్యంగా బతకటమే అని తలపోసి, అక్కడే ఉంటూ సన్మార్గంలో శేష జీవితాన్ని గడపటానికి నిశ్చయించుకు న్నాడు.\nరామలక్ష్మణులిలా కథలు చెప్పుకుం టూండగానే రాత్రి గడిచిపోయింది. తూర్పున అరుణరేఖలు కనిపించాయి.",
            "book_page_end": 16,
            "story_id": "2010_04_03",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఆర్య - 2",
            "book_page_start": 17,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "ఫాంటసీ, సీరియల్",
            "moral": "చందమామ బృందం",
            "keywords": [
                "ఆర్య",
                "మరిఘా",
                "సువర్ణద్వీపం",
                "మాణిక్యం",
                "సలూంకి"
            ],
            "characters": [
                "ఆర్య",
                "మరిఘా",
                "ధర్మపిత",
                "ప్రభాత్",
                "సలూంకి",
                "తోడేలు",
                "బొంతకాకి"
            ],
            "locations": [
                "సువర్ణద్వీపం"
            ],
            "content": "ఆడ తోడే లు మరిఘా ధర్మపిత కుమార్తె అని తెలిసిపోతుంది. పుట్టుకతోనే ఆమెకు సువర్ణద్వీప మాణిక్యం ఇవ్వబడుతుంది. అది బొంతకాకి క్లా శరీరంలో భద్రపర్చబడింది.\nమరిఘా మీ కూతురు అయితే\n...\nమరిఘా కోసం, నా భార్య కోసం నేను తీవ్రంగా వెదికాను. చివరికి మరో మహిళలను నా భార్యగా స్వీకరించాను.\nఆమె దాయాది.\nనాకు తలిసిందంతా అతడికి నేర్పాను.\nనాన్నా, నా నైపుణ్యాన్ని పరీక్షించవా?\nఆమె ఇప్పుడు ఎక్కడుంది?\nకాన్పులోనే ఆమె చనిపోయింది.\nప్రభాత్ నా ప్రాణంగా మారాడు.\nనా కుమారుడి వద్ద చాలా శక్తులు ఉన్నాయి కానీ, నాకు తెలియవు.\nఅతడి సవాలుకు ఆశ్చర్యపడ్డాను.\nఅతడి సవాలును స్వీకరించాను.\nఅతడు తీవ్రంగా పోరాడాడు. అయితే నాది అనుభవం నేర్పిన నైపుణ్యం. త్వరలోనే అతడిని పడగొట్టాను.\nఅతడిని పైకి లేపాలని నేను ప్రయత్నిస్తుండగా, అతడి ముఖంలో మార్పులు గమనించాను. వాతావరణంలో భయంకరమైన శబ్దం.\nనా కుమారుడు కొత్త వ్యక్తిగా మారిపోయాడు. నా కేసి విజయగర్వంగా చూసాడు.\nతనతో ఆటాడించే వ్యక్తి నేర్పని ఒక కొత్త ఎత్తును కోతి నేర్చుకుంది!\nఅయితే అతడు దాన్ని ఎలా నేర్చుకున్నాడు?\nప్రభాత్, సలూంకి నుంచి పాఠాలు నేర్చుకున్నాడు.\nసలూంకి అంటే సల్గాజీకి చెందిన పేరుమోసిన పిచ్చి మనిషే కదూ...\nఅవును. ప్రతి ఒక్క రాజుకీ సలూంకీ ఓ గొప్ప సంపద మరి.\n...ఓ రాత్రి, సలూంకీ తన అదృష్టం తలుపులు తెరిచాడు.\nసలూంకీ ఆమెపట్ల ఆకర్షితుడయ్యాడు. ఆమె యాచకురాలే అయినప్పటికీ, ఆమె నేత్రాలు గర్వంతో మెరిశాయి. ఆమె భుజం మీద ఉన్న బొంతకాకి అతడికేసి ద్వేష భావంతో చూసింది.\nదయచేసి ఈ రాత్రికి నాకు ఆశ్రయం కల్పించండిట\nతర్వాత ఏం జరిగింది?\nసలూంకి పక్షి లోపలకు చూసాడు.\nఅతడు మాణిక్యాన్ని చూశాడు. దాని శక్తులు అతడికి తెలియవు.\nఆ యువతి, తోడేలు నిద్రపోగానే సలూంకి ఆ కాకిని చంపడానికి గాను దాన్ని సమీపించాడు.\nఅప్పడు జరిగిన ఘర్షణలో అతడు పొరపాటున ఆమెను పొడిచేసాడు.\nతన నేరాన్ని గ్రహించగానే సలూంకీ భీతి చెందాడు. బొంతకాకిని, తోడేలును తన తలుపు బయటకు తోసేశాడు.\nమరిఘా ఆ తోడేలు పిల్లేనా?\nఅవును.\n(ఇంకా ఉంది)",
            "book_page_end": 20,
            "story_id": "2010_04_04",
            "raw_genre_backup": "ఫాంటసీ, సీరియల్",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "ఉత్తరకాండ - 2",
            "book_page_start": 21,
            "pdf_page_start": 21,
            "pdf_page_end": 26,
            "author": "చందమామ బృందం",
            "genre": "పురాణం, సీరియల్",
            "moral": "ధర్మపాలన, త్యాగం, పెద్దల పట్ల గౌరవం మరియు క్రోధాన్ని అదుపులో ఉంచుకోవాల్సిన ఆవశ్యకత గురించి ఈ కథలు వివరిస్తాయి.",
            "keywords": [
                "రామాయణం",
                "సీత",
                "లక్ష్మణుడు",
                "వాల్మీకి ఆశ్రమం",
                "నృగ మహారాజు"
            ],
            "characters": [
                "రాముడు",
                "లక్ష్మణుడు",
                "సీత",
                "వాల్మీకి",
                "సుమంత్రుడు",
                "దశరథుడు",
                "దుర్వాసుడు",
                "నృగ మహారాజు",
                "యయాతి",
                "పూరుడు",
                "వసిష్టుడు",
                "నిమి"
            ],
            "locations": [
                "అయోధ్య",
                "గంగా తీరం",
                "వాల్మీకి ఆశ్రమం",
                "మిధిలా నగరం"
            ],
            "content": "లక్ష్మణుడు ఏమీ మాట్లాడలేక, ఏడుస్తూ సీతకు సాష్టాంగ నమస్కారం చేసి, ఆమె చుట్టూ ప్రదక్షిణం చేసి, పడవలో ఎక్కి ఉత్తర తీరానికి చేరుకుని, రథమెక్కి, అనాధ లాగా అవతలి ఒడ్డున ఏడుస్తున్న సీతను మళ్ళీ మళ్ళీ వెనక్కు తిరిగి చూస్తూ వెళ్ళి పోయాడు. సీత ఆ రథం కేసే చూస్తూ ఉండిపోయి, పట్టలేక గట్టిగా ఏడవ నారం భించింది.\nఆ నిర్జనారణ్యంలో ఒంటరిగా ఏడుస్తున్న సీతను కొందరు మునికుమారులు చూసి వాల్మీకి వద్దకు పరిగెత్తి వెళ్లి, \"స్వామీ గంగా తీరాన ఎవరో ఒక స్త్రీ ఏ కారణం వల్లనో ఏడుస్తూ కనబడింది. మనిషి చూడబోతే ఆకాశం నుంచి దిగివచ్చిన దేవతా స్త్రీ లాగా ఉన్నది. ఆమెకెవరూ ఉన్నట్లు లేరు. మీరు వెంటనే వెళ్లి ఒకసారి చూడండి,” అని చెప్పారు. వాల్మీకి మహాముని, తన శిష్యులు వెంటరాగా, ఆర్ఘ్యం తీసుకుని సీత ఉన్న చోటికి వచ్చి, ఆమెను గుర్తించి, “దశరథుడి కోడలికి స్వాగతం. అమ్మా, నీవిక్కడికి ఎలా చేరావో అది నేను నా శక్తిచేత గ్రహించాను. నేనుండగా నీకే భయమూ లేదు. నా ఆశ్రమం దగ్గిరలోనే ఉన్నది. అక్కడ తాపస స్త్రీలున్నారు. వారు నిన్ను కనిపెట్టి ఉంటారు. దుఖించకు. ఈ ఆర్ఘ్యం తీసుకో, మా ఆశ్రమంలో నీవు నీ సొంత ఇంట్లో ఉన్నట్లే ఉండవచ్చు,\" అన్నాడు.\nసీత ఆయనకు నమస్కారం చేసి, వాల్మీకి వెంట ఆయన ఆశ్రమం ప్రవేశించింది. వాల్మీకి ఆమెను మునిభార్యలకు అప్పజెప్పి, ఆమెను స్నేహగౌరవాలతో చూడవలసిందని చెప్పాడు.\nఅయోధ్యకు తిరిగి పోతున్న లక్ష్మణుడు సుమంత్రుడితో “మంత్రా, అన్నకు సీతా వియోగం వల్ల ఎంతటి దుఃఖం సంప్రాప్త మయిందో చూశావు గదా. నిర్దోషురాలైన సీతకు ఎంత కష్టం వచ్చిందో చూడు,\" అన్నాడు. సుంమత్రుడా మాటకు, \"లక్ష్మణా రాముడికి సుఖం అల్పమనీ, అయిన వారితో వియోగం కలుగుతుందనీ, పూర్వం మునులు చెప్పనే చెప్పారు. ఇది చాలా రహస్యం” అంటూ ఇలా చెప్పాడు.\nఒకనాడు దశరథుడు వశిష్టుడి ఆశ్రమా నికి వెళ్ళేసరికి అక్కడ అత్రి మహాముని కుమారుడైన దుర్వాసుడున్నాడు. దశర థుడు మునులనుంచి స్వాగత సత్కారాలు పొంది, మాటల సందర్భంలో దుర్వాసుణ్ని, “మహాత్మా, నా సంతతి యొక్క భవిష్యత్తు ఎలా ఉండబోతుంది? మా రాముడి ఆయు ర్దాయమెంత? మిగిలిన నా కొడుకులెంత కాలం జీవిస్తారు? మా రాముడికెంత కొడు కులుంటారు? వారెంత కాలం జీవిస్తారు?” అని అడిగాడు. ఆ ప్రశ్నలకు సమాధానంగా దుర్వాసుడు ఒక పాత గాధ చెప్పాడు.\n“దేవాసుర యుద్ధంలో ఓడిపోయి అసు రులు భృగు మహాముని భార్యను శరణు జొచ్చారు. ఆమె వారికి అభయం ఇచ్చింది. ఇది చూసి విష్ణువు ఆగ్రహించి భృగుడి భార్య శిరస్సును తన చక్రాయుధంతో ఖండించాడు. వెంటనే భృగుమహాముని మండిపడి, విష్ణువును భూలోకంలో పుట్టి భార్యావియోగంతో తపించమని శపించాడు. ఆశాప ప్రభావం చేత విష్ణువు దశరథుడికి కొడుకుగా పుట్టి, రాముడనే పేరుతో ప్రసిద్ధి చెందాడు.\nరాముడు భృగు శాపఫలం అనుభవించి తీరుతాడు. అతను పదకొండు వేల ఏళ్లు అయోధ్యను పాలించి, అనేక అశ్వమేధాలు చేసి, బ్రహ్మలోకానికి పోతాడు. అతనికి ఇద్దరు కొడుకులు పుడతారు. అయితే వారు అయోధ్యలో గాక మరొక చోట పుడ తారు. వారికి రాముడు పట్టాభిషేకం చేస్తాడు,” అని దుర్వాసుడు దశరథుడితో చెప్పాడు.\nఇలా మాట్లాడుకుంటూ, లక్ష్మణ సుమం త్రులు సాయంకాలానికి గోమతి అనే చోటికి వచ్చి ఆరాత్రి అక్కడ గడిపారు. మర్నాడు ఉదయం వారు తిరిగి ప్రయాణం సాగించి అయోధ్యకు వెళ్లేటప్పుడు లక్ష్మణుడు, రాముడితో ఏమని చెప్పడమా అని చాలా మధనపడ్డాడు.\nరథం అయోధ్య చేరింది. రాముడి ఇంటి ముందు లక్ష్మణుడు రథం దిగి, లోపలికి వెళ్లి, దీనంగా కన్నీరు కార్చుతూ, సింహా సనం మీద కూర్చుని ఉన్న రాముడికి నమ స్కరించి, “మీ ఆజ్ఞానుసారం సీతను గంగా తీరాన వాల్మీకి మహాముని ఆశ్రమంలో విడిచి వచ్చాను. విచారించవద్దు. వృద్ధి నుంచి క్షయమూ, ఉన్నతి నుంచి పతనమూ, సంయోగం నుంచి వియోగం తప్పవు. వచ్చిన అపవాదు దానంతట అదే పోతుంది,\" అన్నాడు.\n“లక్ష్మణా, నా మాట పాటించావు. చాలా సంతోషం. నాకు విచారమేమీ లేదు,” అన్నాడు రాముడు. అప్పటికతను నాలుగు రోజులుగా ప్రజల గొడవలు విచారించలేదు. అది చాలా తప్పు. రాముడా సంగతి లక్ష్మ ణుడితో అని, అందుకు తార్కాణంగా నృగ మహారాజు కథ ఇలా చెప్పాడు.\nపూర్వం నృగమహారాజు కోట్లకొద్దీ ఆవు లను బ్రాహ్మణులకు దానం చేశాడు. ఆయన దానమిచ్చిన ఆవులలో ఒకటి ప్రమాదవశాన తిరిగి రాజుగారి ఆవులమం దలలో కలిసిపోయింది. అది తెలియక రాజు దాన్ని మరొక బ్రాహ్మణుడికి దానమి చ్చాడు. మొదట దానం పుచ్చుకున్న బ్రాహ్మ ణుడు తన ఆవును వెతుక్కుంటూ తిరు గుతూ, కనఖలం అనే చోట రెండో బ్రాహ్మ ణుడి ఇంట తన ఆవును చూసి గుర్తించి, దానికి తాను పెట్టుకున్న పేరుతో పిలిచాడు. ఆ ఆవు తన పాత యజమాని గొంతు గుర్తించి కట్టుతాడు తెంచుకుని, అతని వెంట బయలుదేరింది. ఆది చూసి రెండో బ్రాహ్మణుడు, “నా ఆవును నువు తోలుకు పోతున్నావేమిటి? దీన్ని నాకు నృగము హరాజు దానమిచ్చాడు.” అన్నాడు.\n“ఆ నృగమహారాజే దీన్ని నాక్కూడా దానమిచ్చాడు, అన్నాడు మొదటి బ్రాహ్మ ణుడు. ఈ తగాదా వారిద్దరి మధ్యా పరి ష్కారం అయేది కాదు గనక వారు తిన్నగా నృగమహారాజు వద్దకే వెళ్లారు. అయితే వారికి రాజదర్శనం ఎంతకూ కాలేదు. బయటి ద్వారం వద్ద రోజుల తరబడి పడి గాపులు కాయవలిసి వచ్చింది. చివరకు వాళ్లు ఆగ్రహించి ఊసర వెల్లి అయిపోయి ఎవరికంటా పడకుండా పడకుండా గోతిలో జీవించమని రాజును శపించారు. రాజు బతిమాలగా, యదువంశంలో వామదేవుడు పుట్టి శాపవిమోచనం కలిగిస్తాడని చెప్పి ఆబ్రాహ్మణులు వెళ్ళిపోయారు. తరవాత నృగమహారాజు వసువనే తన కుమారుడికి పట్టాభిషేకం చేసి, తాను ప్రజల కంట పడకుండా ఊసరవెల్లి జీవితం సుఖంగా గడపడానికి గాను కొన్ని గోతులు తవ్వించి వాటిమీద చెట్ల నీడా, వాటి చుట్టూ పూల మొక్కలూ ఏర్పాటు చేయించుకున్నాడు.\nరాముడు లక్ష్మణుడికి నృగ మహారాజు కథ చెప్పి, ఆ తరవాత నిమి అనే వాడి కథ కూడా చెప్పాడు.\nనిమి ఇక్ష్వాకు మహారాజు కొడుకులలో పన్నెండోవాడు. అతను ఒక దివ్యమైన పురం కట్టించి, దానికి వైజయంతమని పేరు పెట్టాడు. అతను తన తండ్రికి సంతోషం కలిగించడానికై ఒక యజ్ఞం తలపెట్టి, వ సిష్టుడిని ఋత్విక్కుగా ఉండమని కోరాడు. అయితే వసిష్టుడు తనను ఇంద్రుడు ముందుగానే యజ్ఞం చేయించమని కోరా డని, ఇంద్రుడి యజ్ఞం పూర్తి కాగానే తాను వచ్చి యజ్ఞం చేయిస్తానని చెప్పి వెళ్లిపో యాడు. అందుచేత నిమి గౌతముడిని పెట్టుకుని యజ్ఞం పూర్తి చేసేశాడు. ఇంద్రుడి యజ్ఞం పూర్తి కాగానే వసిష్టుడు తిరిగి వచ్చి, నిమి తన కోసం వేచి ఉండక గౌతముడి చేత యజ్ఞం పూర్తి చేయించుకున్నాడని తెలుసుకుని కోపం చెంది, రాజును చూడ బోయాడు. సరిగా ఆ సమయానికి నిమి నిద్రపోతూ ఉండటం జరిగింది. వసిష్టుడు రాజదర్శనం కోసం కొద్ది సేవు చూసి, కావా లనే నిమి తనను వేచి ఉంచాడనుకుని, “రాజా మరొకరి చేత యజ్ఞం చేయించు కుని నన్నవమానించావు గనక నీ శరీరం నిశ్చేతనమగుగాక,” అని శపించాడు.\nతరవాత రాజు మేలుకుని వసిష్టుడిచ్చిన శాపం తెలుసుకుని, “నిద్రపోయే నన్ను శపించిన నీ శరీరం కూడా చేతనం లేనిదై పోవు గాక,” అని ప్రతిశాపమిచ్చాడు. ఇలా ఒకరినొకరు శపించుకుని నిమి వశిష్టులు ‘విదేహు’లయిపోయారు. అప్పుడు వశిష్టుడు తన తండ్రి అయిన బ్రహ్మ వద్దకు వాయు రూపం ధరించి వెళ్లి “తండ్రీ, నిమి శాపం వల్ల నా దేహం కాస్తా పోయింది. దేహం లేకపోవటం చేత నన్ను అనుగ్రహించి నాకు మరొక శరీరం కలిగేటట్టు చెయ్యి, ” అన్నాడు. బ్రహ్మ వసిష్టుడిని మిత్రావరు ణుల తేజస్సుతో తిరిగి శరీరాన్ని సంపాదిం చుకొమ్మన్నాడు. ఆవిధంగా మరొక దేహాన్ని సంపాదించుకున్న వసిష్టుడే ఇక్ష్వాకువంశం వారికి పురోహితుడయ్యాడు.\nఇక నిమి సంగతి, నిమి శరీరాన్ని మునులు రక్షించి, దేహం పోయిన నిమి సమస్త ప్రాణుల కళ్లలోనూ ఉండేటట్టుగా, వరమిచ్చారు. తరవాత వారు నిమి దేహాన్ని మధించగా అందులో నుంచి ఒక పిల్లవాడు పుట్టి మిధి అని పిలవబడ్డాడు. అతని పేరనే మిధిలాన గరం ఏర్పడింది. అతనికి జనకుడని కూడా పేరు. రాముడు చెప్పిన ఈ కథలు విని లక్ష్మి ణుడు, “అన్నా, క్షత్రియుడై ఉండి కూడా నిమి వసిష్టుడి లాంటి మహాత్ముడి పట్ల ఎందుకు శాంతి వహించలేదు?\" అన్నాడు.\n“రోషం మూలాన ఎలాటి వాడైనా శాంతిన కోల్పోవడం సహజం. అలా రోషాన్ని నిగ్రహించుకున్న వాడు ఒక్క యయాతి మాత్రమే,\" అంటూ రాముడు లక్ష్మణుడికి యయాతి వృత్తాంతం ఈ విధంగా చెప్పాడు.\nయయాతి నహుషుడి కొడుకు, అతని కిద్దరు భార్యలు. ఒకతె వృషపర్వ మహా రాజు కుమార్తె అయిన శర్మిష్ట, రెండవది శుక్రాచార్యుడి కుమార్తె అయిన దేవయాని. కాని యయాతికి శర్మిష్టపైన ఉండే ప్రేమ దేవయాని పైన ఉండేది కాదు. అదేవిధంగా అతనికి శర్మిష్ట కొడుకైన పూరుడి పైన ఉన్నంత మమకారం దేవయాని కొడుకైన యదుడి పైన ఉండేది కాదు. నిజానికి పూరుడు మంచి గుణవంతుడు. ఆపైన శర్మిష్ట కొడుకు కూడానూ, తన తండ్రి పూరు డిపైన హెచ్చు ప్రేమ చూపటం సహించలేక యదుడు తన తల్లి అయిన దేవయానితో \"అమ్మా, శుక్రాచార్యుడంతటి వాడి కూతు రివై ఉండి నువూ, నీ కొడుకైన నేనూ అంత అవమానాన్ని ఎందుకు సహించాలి? మన మిద్దరమూ అగ్నిలో దూకి ప్రాణత్యాగం చే ద్దాం. ఈ అవమానాన్ని ఒకవేళ నువు సహిం చినా, నేను సహించలేను, ఆత్మహత్య చేసు కుంటాను, నాకు అనుజ్ఞ ఇయ్యి,” అని పెద్ద పెట్టున ఏడ్చాడు.\nకొడుకు దుఃఖం చూసి దేవయానికి రోషం వచ్చి, తన తండ్రిని తలుచుకున్నది, వెంటనే శుక్రాచార్యుడు వచ్చాడు. “నా భర్త నన్ను చాలా లోకువగా చూస్తున్నారు. ఆ అవమానం భరించటం కష్టంగా ఉంది. నేను అగ్నిలో దూకో, విషం తినో, నీటిలో పడో ఆత్మహత్యం చేసుకుందామనుకుం టున్నాను,” అన్నది దేవయాని తండ్రితో.\nశుక్రాచార్యుడికి పట్టరాని ఆగ్రహం వచ్చి, యయాతి ముసలితనంతో జీవించమని శపించి, కూతురి నోదార్చి, ఇంటికి తిరిగిపో యాడు. శుక్రాచార్యుడి శాపాన్ని యయాతి ఎంతో సహనంతో స్వీకరించాడు.\nఅతను యదువును పిలిచి, “నాయనా నేనింకా భోగాలతో తృప్తిపడలేదు. అందు చేత నా ముసలితనాన్ని నువు కొంత కాలం భరిస్తావా? నాకు భోగాలతో తృప్తి కలిగాక నీ యౌవనం నీకిచ్చి ముసలితనం తీసు కుంటాను,” అన్నాడు. “నీ సరసన భోజనం చెయ్యడానికి అర్హుడైన పూరుడండగా నీ ముసలితనాన్ని నేనెందుకు తీసుకోవాలి? వాడినే తీసుకోమను,” అన్నాడు యదువు.\nఅప్పుడు యయాతి పూరుణ్ని పిలిచి యదువు నడిగినట్లే అడిగాడు. తన తండ్రి వార్థక్యాన్ని స్వీకరించడానికి పూరుడు మన స్పూర్తిగా అంగీకరించాడు. యయాతి తన ముసలితనాన్నన్ని పూరుడి కిచ్చి, వాడి యౌవనం తాను పొంది, అనేక వేల యజ్ఞాలు చేశాడు. చివరకతను తన కొడుకు నుంచి ముసలితనం తీసుకుని, వాడికే రాజ్యాభి షేకం చేసి, దేవయాని కొడుకైన యదువుకు రాజ్యార్హత లేకుండా చేశాడు. యయాతి అనంతరం పూరుడు ప్రతిష్టానపురం రాజ ధానిగా పెట్టుకుని చాలా కాలం రాజ్యం చేశాడు.",
            "book_page_end": 26,
            "story_id": "2010_04_05",
            "raw_genre_backup": "పురాణం, సీరియల్",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం - 5",
            "book_page_start": 27,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "పంచతంత్ర కథ",
            "moral": "అతి నమ్మకంతో ఇతరులను గుడ్డిగా విశ్వసించకూడదు. అత్యాశ, దుర్బుద్ధి ఉన్నవారు అవకాశం కోసం చూస్తుంటారు.",
            "keywords": [
                "మిత్రభేదం",
                "పింగళకం",
                "సంజీవకం",
                "దేవశర్మ",
                "ఆషాఢభూతి",
                "బంగారం",
                "మోసం"
            ],
            "characters": [
                "పింగళకం (సింహం)",
                "సంజీవకం (ఎద్దు)",
                "కరటకం (నక్క)",
                "దమనకం (నక్క)",
                "దేవశర్మ (యతి)",
                "ఆషాఢభూతి (దుర్మార్గుడు)"
            ],
            "locations": [
                "అరణ్యం",
                "యమునా నది",
                "మఠం",
                "నగరం"
            ],
            "content": "దమనకం చెప్పిన దంతిలుడి కథ విని సంజీవకం, “నువు చెప్పిన కథ సరిగానే ఉన్నది. అందుచేత నువ్వన్నట్లే కానీ,\" అన్నది.\nతరవాత దమనకం సంజీవకాన్ని పింగ ళకం వద్దకు తీసుకుపోయి, “మహారాజా ఇదుగో సంజీవకం, ఆ పైన దేవరవారి చిత్తం,\" అన్నది.\nసంజీవకం పింగళకానికి ప్రణామం చేసి, ఎంతో నమ్రతగా దాని ఎదట కూర్చున్నది.\nపింగళకం వాడీ, భయంకరమూ అయిన గోళ్ళు గల బలమైన తన కుడి పంజా చాచి, \"స్వాగతం, నీ ఆరోగ్యం ఎలా ఉన్నది? ఈ అరణ్యానికి ఎందుకు వచ్చావు?\" అని అడిగింది.\nతాను వర్ధమానుడి బిడారు వెంట వచ్చి ఒంటరిగా దిగబడిపోవటమూ, తరవాత జరిగినది యావత్తూ సంజీవకం సింహానికి చెప్పింది.\n\"మిత్రమా, నీకు ఎలాంటి భయమూ వద్దు. నువు నీ ఇచ్ఛానుసారం ఈ అరణ్యంలో జీవించు. కానీ మరీ దూరం పోకుండా ఎల్ల ప్పుడూ నా కనుచూపు మేరలో ఉండు.\nఎందుకంటే నిన్ను నేను కనిపెట్టి ఉండ లేనప్పుడు నీకు అపకారం చేసే క్రూర మృగాలు, పాపభీతి లేనివి, ఈ అరణ్యంలో చాలా ఉన్నాయి, నా రక్షణలో ఉంటే నీకు ఈ అరణ్యంలో, ఏ ప్రమాదమూ సంభ వించదు\" అన్నది పింగళకం.\nసింహం అభయం ఇవ్వడంతో స్థిమిత పడిన సంజీవకం 'చిత్తం' అని చెప్పి, యమునా నదికి వెళ్లి, కడుపునిండా నీరు తాగి, వెనకటిలాగా యధేచ్చగా, నిర్భ యంగా అరణ్యంలో సంచరించసాగింది.\nరోజులు గడిచే కొద్దీ పింగళకానికి, సంజీవకానికీ మధ్య స్నేహబంధం దృఢం కాజొచ్చింది. పింగళకం ప్రతిదీ సంజీవకంతో సంప్రదించేది. సంజీవకం చాలా తెలివైనది.\nఅది కరటకం, దమనకం మొదలైన వాటి రహస్య చర్యలు కనిపెట్టి, వాటిని గురించి పింగళకాన్ని హెచ్చరించింది. ఆ కారణంగా పింగళకం వాటిని దూరంగా ఉంచి, సంజీవకం చెప్పే సలహాలు మాత్రమే స్వీకరిస్తూ వచ్చింది.\nదుర్బుద్ధితో సింహరాజు పంచన చేరి పబ్బం గడుపుకోవాలని కరటక దమనకాలు పన్నిన పథకం దీంతో ఎదురు తెరిగింది. తమ పథకం బెడిసికొట్టడంతో వాటిలో అంతర్మధనం మొదలైంది.\n“అన్నా, కరటకం! మనం నిరాశ్రయుల మయిపోయాం. పింగళకానికి సంజీవకంతో కబుర్లు చెప్పడంలో ఎంత ఆనందంగా ఉందంటే, అతగాడు వేటకు కూడా పోవటం లేదు. అందుచేత మనకు బొత్తిగా తిండి లేకుండా పోయింది. ఏం చెయ్యాలి?\" అన్నది దమనకం.\n“నువు వెళ్లి హెచ్చరించు, రాజులు విని పించుకోకపోయినా మంత్రులు హెచ్చరిం చాలి.\nగడ్డితినే ఈ ప్రాణిని తగుదునమ్మా అంటూ రాజుకు పరిచయం చెయ్యటం నీదే బుద్ధి తక్కువ, తనకు మాలిన ధర్మం చేస్తే ఇలాగే ఉంటుంది” అన్నది కరటకం.\n“నిజమే, తప్పునాదే, స్వయంకృతా పరాధం రాజుది కాదు. స్వయంకతాప రాధాలు ఎలా చెరుపు చేసేదీ దేవశర్మ కథ చెబుతుంది గద!\" అన్నది దమనకం.\n“ఎలాగెలాగూ?” అని కరటకం అడి గింది.\nదమనకం ఇలా చెప్పసాగింది:\nదేవశర్మ కథ:\nఒక మారుమూల ప్రదేశంలో, జనపదా లకు దూరంగా ఒక మఠం ఉండేది. దేవశర్మ అనే యతి ఆ మఠంలో ఒంటరిగా ఉంటూ శివలింగాన్ని అర్చిస్తూ, ఉండేవాడు. అనేక మంది భక్తులు ఆ మఠానికి విలువైన వస్త్రాలు దానం చేసేవారు.\nసర్వసంగ పరిత్యాగం చేసి యతి అయి నప్పటికీ, దేవశర్మకు బంగారం మీద భ్రాంతి ఉండేది.\nఒకనాడు ఆయన మారువేషం వేసు కుని, విలువైన వస్త్రాలన్నిటినీ మూట గట్టి దూరాన ఉండే నగరానికి తీసుకు పోయి, వాటిని బంగారానికి అమ్మి, ఆ బంగారాన్ని ఒక గుడ్డ సంచీలో పెట్టి, సంచీని తన చంకకు తగిలించుకుని, మఠానికి తిరిగి వచ్చాడు.\nఅటు పిమ్మట, ఆయన ఎవరినీ నమ్మక, రాత్రింబగళ్లు ఆ సంచీని తన చంకలోనే ఉంచుకునే వాడు.\nసంపదను సాధించటం కష్టం. సంరక్షిం చడం కష్టం, అది పోవడం దుఃఖం, ఖర్చుకా వడం దుఃఖం, దాని మూలమే ఖేదం, దాని ఫలితాలు విషాదం, అని ఊరికే చెప్పారా?\nఆషాఢ భూతి అనేవాడు దుర్మార్గుడు, పాపభీతి లేనివాడు. ఇతరులది కాజెయ్య డమే వాడి లక్ష్యం. దేవశర్మ చంకలో ఉండే బంగారం ఒకనాడు వాడి కంట పడింది. దాన్ని ఎలా కాజెయ్యడమా అని ఆలోచిం చాడు.\nమఠం గోడలు రాతితో కట్టినవి కావటం చేత వాటికి కన్నం వెయ్యటం సాధ్యం కాదు. కిటికీలు చాలా ఎత్తున ఉన్నాయి. అందు చేత ఆషాఢ భూతి దేవశర్మ దగ్గిర శిష్యుడిగా చేరి, తియ్యటి కబుర్లతో ఆయనకు విశ్వాస పాత్రుడు కావాలనుకున్నాడు.\nఇలా అనుకుని ఆషాఢభూతి దేవశర్మ వద్దకు వెళ్లి, “పరమశివుడికి ప్రణామం!\" అంటూ ఆయన కాళ్లపై సాష్టాంగ పడ్డాడు.\nతరవాత అతను దేవశర్మతో వినయంగా, “మహాత్మా, జీవితసాగరం నిరుపయోగమై నది. సుఖాలు నిర్జల మేఘాలు. బంధు పుత్ర కళత్రాదులు కలలోని భ్రాంతి.\nఈ విషయం పూర్తిగా గ్రహించి మోక్ష మార్గం తెలుసుకోవడానికి తమ వద్దకు వచ్చాను, నన్ను కరుణించి మీ శిష్యుడిగా స్వీకరించి నాకు ముక్తిమార్గం ప్రసాదించండి\" అన్నాడు.\nదేవశర్మ ఈ మాటలు విని, “నాయనా ఇంత చిన్న ప్రాయంలో లౌకికలంపటాన్ని వదిలించుకున్న నీవు ధన్యుడవు. యౌవ నంలో సాధించిన నిగ్రహమే నిజమైన నిగ్రహం. ఈ నిగ్రహబలమే నిన్ను మనుషు లలో ఉన్నతుడిని చేస్తుంది.\nజీవితంపై ఆశలు లేని నువ్వు నన్ను మోక్షమార్గం అడిగావు. ఓం నమశ్శివాయ అంటూ శివుడిపైన ఒక్క పుష్పం ఉంచిన వాడికి మరి జన్మ లేదు,\" అన్నాడు.\nఆషాఢభూతి దేవశర్మ కాళ్ళు పట్టుకుని, \"స్వామీ, ఆ మంత్రం ఎలా పునశ్చరణ చేయాలో చెప్పి, నన్ను ధన్యుడిని చెయ్యండి, ” అన్నాడు.\n“చెబుతాను, నాయనా, అయితే నువు రాత్రివేళ మఠంలోకి రాగూడదు. యతి ప్రాపంచిక బంధాలకు దూరంగా ఉండాలి. అందుకు గాను రాత్రివేళ ఒంటరిగా ఉండటం అవసరం. ఉపదేశం పొందిన అనంతరం నువు బయట ఉన్న పర్ణకుటీరంలో పడుకో గురువాజ్ఞను ఎన్నటికీ మీరకు,” అన్నాడు దేవశర్మ.\nఆషాఢభూతి. “స్వామీ, తమ ఆజ్ఞ శిర సావహిస్తాను,” అన్నాడు.\nఆరాత్రి పడుకోబోయేముందు దేవశర్మ ఆషాఢభూతికి మంత్రోపదేశం చేసి, అతన్ని తన శిష్యుడుగా చేర్చుకున్నాడు.\nఅతను రోజూ గురువుగారికి కాళ్లూ చేతులూ పట్టి, పూజకు వూలూ, పత్రీ తెచ్చి పెట్టి సంతోష పరిచేవాడు. అయినప్పటికీ దేవశర్మ తన చంకలో ఉండే సంచీని ఆషాఢ భూతికి అందనిచ్చే ధోరణి ఏమీ కనబరచ లేదు.\nకాలం గడుస్తున్నది. ఈ మనిషి నన్ను పూర్తిగా ఎప్పటికీ నమ్మడా? పట్టపగలే ఇతన్ని హత్య చేయాలా? లేక విషం పెట్టనా? లేక గొడ్డును చంపినట్లు కొట్టి చంపనా? అనుకున్నాడు ఆషాఢభూతి. బంగారం కోసం దేనికైనా తెగించడానికి సిద్ధపడి పోయాడు ఆషాఢభూతి. ఈ లోగా అవ కాశం ఠానేవచ్చింది.\nఒకనాడు ఒక భక్తుడి కొడుకు వచ్చి, దేవశర్మను మర్నాడు తమ ఇంట జరిగే యజ్ఞోపవీత ధారణకు దయచెయ్యమని ఆహ్వానించాడు. ఆ ఆహ్వానాన్ని మన్నించాడు దేవశర్మ.\nమర్నాడు దేవశర్మ ఆషాఢభూతిని వెంట బెట్టుకుని, ఆహ్వానం వచ్చిన గ్రామానికి బయలు దేరాడు. వాళ్లు కొంత దూరం వెళ్లే సరికి ఒక నది వచ్చింది.\nదేవశర్మ నదిని చూడగానే తన బట్టలు విప్పి, చంకలోని సంచీ తీసి బట్టల మధ్య చుట్టిపెట్టాడు.\nస్నానం చెయ్యబోతూ, కాలకృత్యాలు నిర్వర్తించవలసిన అవసరం వచ్చి, “ఆషాఢ భూతీ, ఇప్పుడే వస్తాను. అంత దాకా ఈ బట్టలూ, ముఖ్యంగా ఈ సంచీ చూస్తూ ఉండు. అది శివుడి సొత్తు! అన్యులపాలు కానివ్వకు” అని చెప్పి వెళ్లిపోయాడు.\nదేవశర్మ కనుమరుగైన దాకా ఉండి, బంగారం ఉన్న సంచీ సంగ్రహించి, కాలి సత్తువ కొద్దీ పారిపోయాడు ఆషాఢభూతి.",
            "book_page_end": 30,
            "story_id": "2010_04_06",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సాలీడు - గొల్లభామ",
            "book_page_start": 31,
            "pdf_page_start": 31,
            "pdf_page_end": 33,
            "author": "రమా రమేష్ (పునఃకథనం)",
            "genre": "జానపదకథ",
            "moral": "అతి తెలివి, దురాశ మంచిది కాదు. అమాయకత్వాన్ని ఆసరాగా తీసుకుని ఇతరులను మోసం చేయాలనుకునేవారు చివరకు దొరికిపోతారు.",
            "keywords": [
                "సాలీడు (అనాన్సీ)",
                "గొల్లభామ (మాంటిస్)",
                "ఒయాంకోపన్ దేవుడు",
                "దొంగతనం",
                "ఉచ్చు"
            ],
            "characters": [
                "ఒయాంకోపన్ (దేవుడు)",
                "అనాన్సీ (సాలీడు)",
                "గొల్లభామ (మాంటిస్)",
                "ఏనుగు",
                "ఇతర జంతువులు"
            ],
            "locations": [
                "ఘనా",
                "చిలగడదుంపల పొలం"
            ],
            "content": "ఘనాలోని ఒయాంకోపన్ దేవుడు ఎల్లప్పుడూ చాలా సంతోషంగా ఉండేవాడు. ప్రపంచంలోకెల్లా అతి పెద్ద చిలగడదుంపల పొలాలకు అతడు అధినాధుడు. తన పొలంలో సమృద్ధిగా పండే చిలగడదుంపల పంటను చూడటానికి ప్రజలు తండోపతండాలుగా వచ్చేవారు.\nపంట కోతల కాలం సమీపిస్తోంది. ప్రపం చంలోని ప్రతిఒక్కరినీ ఉద్దేశించి ఒయాంకోపన్ తన పంట గురించి ప్రకటన చేశాడు. ఆ వార్త విని అందరూ సంతోషంతో ఉప్పొంగిపోయారు.\nప్రజలు, జంతువులు సైతం ఈ వార్త గురించి ముచ్చటించుకుని పంట చూసే తరుణంకోసం వేచి ఉండసాగారు.\nఅయితే, ఒకే ఒక్క ప్రాణికి ఈ విశేషమైన పంట గురించి సంతోషం లేకపోయింది. అది మరెవరో కాదు. సాలెపురుగు అనాన్సీ! అది తన ఇంటిలో కూర్చుని విస్తారమైన పొలంకేసి చూస్తూ ఉంది.\n“నాకు మాత్రమే ఈ దుంపలన్ని దక్కేటట్ల యితే ఎంత బావుండు! నా కుటుంబం, నేను జీవిత కాలం పొడవునా దుంప లను తిని బతికేవారం కదా!\" అను కుంటూ విచారించింది అనాన్సీ.\nమెరుపువేగంతో అది ఒక ఆలోచ నకు వచ్చింది. “అవును నేను దుంప లను దొంగిలిస్తాను, పంట కోతకు రావడానికి ఇంకా నెలరోజుల సమయం ఉంది కదా!”\nసాయంత్రం పూట ఎవరూ లేనిది చూసి అనాన్సీ ప్రతిరోజూ కొన్ని దుంప లను తెంపి ఇంటిలోకి చేర్చడం మొదలెట్టింది. ఇంట్లో దుంపల మోపులు పెరిగేకొద్దీ పొలంలో పంట తగ్గనారంభించింది. తన విలువైన పొలంలో ఏం జరుగుతోందో ఒయాంకోపన్ గమనించ లేదు. ప్రతిరోజూ అనాన్సీ దుంపలను మోసు కుని ఇంట్లో ఉంచుతోంది.\nఒకరోజు, ఒయాంకోపన్ పంటకోతలకు ముందే తన పొలాన్ని చూసిరావాలని అను కున్నాడు. పొలంవద్దకు వచ్చిన అతడు దిగ్భ్రాం తిలో చూస్తూండిపోయాడు. ఎవరో వందలాది దుంపలను తన పొలంలోంచి తస్కరించారు. దాదాపు సగం పొలం బీడు పోయింది.\nఒయాంకోపన్ ఆగ్రహంతో కంపించిపోయాడు. తన రాజ్యంలోని అన్ని ప్రాణులను, ప్రజలను పిలిపించి దుంపలు ఎవరు తీసుకుపోయారో చెప్పమని నిగ్గదీసి అడిగాడు. అయితే వారందరూ ముక్తకంఠంతో తమకేమీ తెలియదని చెప్పారు.\nఅప్పుడు అక్కడ చేరినవారందరూ కళ్ళలో ఒత్తులు వేసుకుని కాపు కాయవలసిందిగా ఒయాంకోపన్ ఆదేశించాడు. “ఏవిధంగా అయినా సరే దొంగను పట్టి తీరతాను” అని అతడు ఆగ్రహంతో చెప్పాడు”\nఆ సాయంత్రం, ప్రజలు, జంతువులూ దేవుడి పొలంలో కాపలా కాశారు. అయితే తెలివిమీరిన అనాన్సీ అంత సులభంగా పట్టు బడే రకం కాదు. ఎవరి కంటా పడకుండా అది దుంపలను ఆ రోజు కూడా మోసుకుపోయింది.\nమర్నాడు ఉదయం తమ కళ్లముందే ఎవరో దుంపలు తెంపుకుని పోయినవిషయం పొలా నికి కాపలా ఉన్న వారు తెలిపారు. తర్వాత కూడా చాలారోజులు ఇలాగే జరిగింది. ప్రతిసారీ దొంగ వారికి మస్కా కొట్టి తప్పించుకున్నాడు.\n“మనం పొలం మొత్తంలో ఉచ్చులు వేస్తే బాగుంటుందేమో!” అని సూచించింది ఏనుగు. ఇతర జంతువులు అంగీకార సూచకంగా తల లూపాయి.\nఆ మర్నాడు ఉదయం అనాన్సీ రాజసంగా పొలంలోకి అడుగుపెట్టింది. పొలంలో తిరగ నారంభించింది. ఇంతలో దాని ఒక కాలు ఉచ్చులో తగులుకుంది.\nఛట్!\nఅనాన్సీ దొరికిపోయింది. తన ఎనిమిది కళ్లను అది నమ్మలేకపో యింది! ఉచ్చులో ఉండగానే తనను ప్రజలు చూశారంటే బతికే యోగం ఉండదు. అది ఉచ్చులోంచి తప్పిం చుకోలేకపోయింది. రాత్రి భారంగా గడిచింది. తెల్లవారింది. సూర్యుడు ఉదయించే కొద్దీ అనాన్సీలో వణుకు మొదలైంది. తెల్లారిపోయింది కాబట్టి ప్రతి ఒక్కరూ పొలానికి వచ్చే వేళ సమీపించింది.\nఆ సమయంలో ఓ గొల్లభామ ఆనందంగా పాడుకుంటూ ఆ దారి వెంబడి రావడం సాలీడు గమనించింది. సాలీడు తన కళ్లు నులుముకుని ఆనందంగా దానికేసి చేయి ఊపింది.\n“ఏయ్ మాంటిస్! త్వరగా రా... యుగా లుగా నేను వేచి ఉంటున్నా,” అరిచింది సాలీడు.\n“ఏమిటీ? నాకోసం వేచి ఉన్నావా?” అయోమయంతో అడిగింది గొల్లభామ.\n“నాకు విశ్రాంతి కలిగించడానికి వచ్చావు కదూ?\" అడిగింది అనాన్సీ.\nగొల్లభామ తీక్షణంగా అనాన్సీ కేసి చూసింది. \"నువ్వేం మాట్లాడుతున్నావు.”\nఅనాన్సీ తల అడ్డంగా ఊపింది. “ఏమిటీ? ఇక్కడేం జరుగుతోందో నీకు తెలీదా? ఒయాం కోపన్ దేవుడి దుంపలను ఎవరో తస్కరిస్తున్నారు. ఉద్దేశ్యపూర్వకంగా ఎవరో ఈ పని చేస్తున్నారు” చెప్పింది అనాన్సీ. “రాజ్యంలోని ప్రతి ఒక్కరూ పొలంపై ఓ చూపు వేసి కాపు కాస్తున్నారు తెలీదా?\" గొల్లభామ నవ్వింది. \"నాకీ విషయం అస్సలు తెలీదు.”\nఅనాన్సీ తన ఖాళీ కాలుతో గొల్లభామను తట్టి చెప్పింది. “అలాగయితే తప్పు లేదులే. ఇక్కడికి వచ్చి నీ వంతుగా పొలానికి కాపలా కాయి మరి. నిన్ను చూస్తే ఒయాంకోపన్దేవుడు గర్విస్తాడు!\" అమాయకపు గొల్లభామ నమ్మేసింది.\nనువ్వు చేయవలసిందల్లా నా కాలును ఈ పరికరంలోంచి తొలిగించి నీ కాలుకు తగిలిం చుకోవడమే..\" చెప్పింది అనాన్సీ మెత్తగా.\nఅప్పుడు గొల్లభామ అనుమానంగా చూసింది.\n“అది ఉచ్చులాగ ఉన్నట్లుందే” అడిగేసింది.\nఅనాన్సీ ఆగ్రహంతో చూసింది. “సరే. నా స్థానంలో వచ్చి కాపలా కాయడానికి మరో వ్యక్తిని నేను వెతుక్కుంటాను. ఒయాంకోపన్ దేవుడు ఏ క్షణంలో అయినా ఇక్కడికి రావచ్చు. ఇక్కడ కాపలా కాస్తున్న సంరక్షకుడిని అతడు తప్పక ఆశీర్వదిస్తాడు....”\nఅప్పుడు గానీ గొల్లభామ బుట్టలో పడలేదు. ఒయాంకోపన్ దేవుడు తనను ప్రశంసిస్తూ, భుజం తడతాడంటే ఎంత అద్భుతమో అను కుంటూ ఆది మైమరిచి పోయింది.\n“నిన్ను సందేహించినం దుకు క్షమించు” అని చెప్పిన గొల్లభామ అనాన్సీ కాలిని బంధనంలోంచి తొలగించి తన కాలును ఆ ఉచ్చులో పెట్టుకుంది.\nఅనాన్సీ బతుకుజీవుడా అను కుంటూ మెరుపు వేగంతో అక్కడినుంచి పరుగెత్తిపోయింది.\nతర్వాత ఒయాంకోపన్ దేవుడు, ఇతర ప్రాణులు పొలంలోకి వచ్చే సమయానికి, ఏదో జరగరాని తప్పు జరిగిపోయిందని గొల్లభామ గ్రహించింది. అది భయంతో వణికిపోసాగింది. వాళ్ల చేతుల్లో పొడవాటి కర్రలున్నాయి.\nఎవరూ తాను చెప్పేది వినిపించుకోరని భయపడుతున్నప్పటికీ గొల్లభామ జరిగిందంతా చెప్పేసింది. ఒయాంకోపన్ మాత్రం నమ్మాడు. “అంటే ఆ కొవ్వు పట్టిన అనాన్సీ గాడిద ఏమీ తెలీని ఈ గొల్లభామను ఉచ్చులో ఇరికించి తప్పించుకుందన్నమాట!\" అంటూ ఆగ్రహంతో ఊగిపోయాడు.\nతర్వాత అమాయక గొల్లభామను విడిచిపెట్టి అనాన్సీకోసం వెతకమని ఒయాంకోపన్ ఇతర ప్రాణులను ఆదేశించాడు. అయితే ఈ మొత్తం పరిణామాలతో గొల్లభామ ఎంత భయపడి పోయిందంటే రోజుల తరబడి దానికి వణుకు తగ్గలేదు. దాని శరీరం అలా భయంతో వణు కుతూ ఉంటడం ఈనాటికీ మీరు చూస్తుం టారు. ఆ సంఘటన కలిగించిన భీతినుంచి అది ఇంకా కోలుకోలేదు. పాపం, గొల్లభామ!",
            "book_page_end": 33,
            "story_id": "2010_04_07",
            "raw_genre_backup": "జానపదకథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "శాస్త్రజ్ఞానం-లోకజ్ఞానం",
            "book_page_start": 38,
            "pdf_page_start": 38,
            "pdf_page_end": 38,
            "author": "జి. త్రివిక్రం",
            "genre": "లఘు కథ",
            "moral": "వృత్తిలో నిపుణత ఉన్నప్పటికీ, రోగుల (సామాన్య ప్రజల) మనస్తత్వాన్ని అర్థం చేసుకుని, లౌక్యంగా వ్యవహరించడం చాలా అవసరం.",
            "keywords": [
                "రంగనాధుడు (వైద్యుడు)",
                "చరకాచార్యుడు",
                "శాస్త్రజ్ఞానం",
                "లోకజ్ఞానం",
                "లౌక్యం"
            ],
            "characters": [
                "రంగనాధుడు",
                "చరకాచార్యుడు",
                "స్త్రీ (రోగి)"
            ],
            "locations": [
                "రామాపురం"
            ],
            "content": "రామాపురంలో రంగనాధుడనే వైద్యుడుండేవాడు. ఆయుర్వేదం ఆయనకు కొట్టిన పిండి. ఎవరెవరి శరీర తత్వాన్ని బట్టి, జీవనశైలిని బట్టి, వారికి ఏయే వయసులో, ఏయే రుగ్మతలు వచ్చే అవకాశముందో ఇట్టే చెప్పేసేవాడు.\nతన దగ్గరకు వచ్చే రోగుల వాలకాన్ని బట్టి, వారు చెప్పక ముందే వారి బాధేమిటో, దానికి మూలకారణమేమిటో కూడా చెప్పి, వారిని ఆశ్చర్యపరిచేవాడు. ఆ కారణంగా అతడికి వైద్యం బాగా ఎరిగినవాడనే పేరొచ్చిందికానీ, రోగులు మాత్రం అంతగా వచ్చేవారుకాదు.\nఒకనాడు, దూర ప్రాంతానవుంటున్న చరకాచార్యుడనే గురువు, రంగనాధుణ్ణి చూడడానికి వచ్చాడు. ఆ సమయంలో ఒక స్త్రీ రంగనాధుడి దగ్గిరకు వచ్చి, \"అయ్యా! నా వయసు ఇరవై ఏళ్ళు. ఇంత చిన్న వయసులోనే, వచ్చిన రోగమేమిటో అంతు బట్టకుండావుంది...” అని ఇంకా ఏదో చెప్పబోతూండగానే, రంగనాధుడు ఆశ్చర్య పోతూ, “నీ వయసు ఇరవై ఏళ్ళేమిటమ్మా? ఎంతలేదన్నా ఇరవై ఎనిమిదేళ్ళకు తక్కువుండదు,” అన్నాడు.\nఆ మాట వింటూనే వచ్చిన స్త్రీ ముఖం మటమటలాడించుకుంటూ గిరుక్కున వెనుదిరిగి వెళ్ళిపోయింది.\nరంగనాధుడు, తన గురువు చరకాచార్యుడి కేసి తిరిగి, “ఏమిటో, గురువర్యా! వచ్చిన రోగుల్లో కొందరు మధ్యలో చిరాగ్గా తిరిగి వెళ్ళిపోతున్నారు,” అన్నాడు.\nదానికి చరకాచార్యుడు నవ్వి, “తెలుస్తూనే వుందిగదా, రంగనాధా! నీకు శాస్త్ర జ్ఞానమైతే వుంది కానీ; లోకజ్ఞానం కొరవడింది. వచ్చిన వాళ్ళతో నిజం చెప్పినా వాళ్ళు బాధపడేలా కాకుండా లౌక్యంగా చెప్పడం అవసరం కదా!” అన్నాడు.",
            "book_page_end": 38,
            "story_id": "2010_04_08",
            "raw_genre_backup": "లఘు కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "స్వర్గం - నరకం",
            "book_page_start": 39,
            "pdf_page_start": 39,
            "pdf_page_end": 39,
            "author": "జెన్ కథ ఆధారంగా",
            "genre": "జెన్ కథ",
            "moral": "స్వర్గం, నరకం అనేవి భౌతిక స్థలాలు కావు; అవి మనిషి మనసులో కలిగే సద్గుణ దుర్గుణాలే. (శాంతి, కరుణ స్వర్గం; క్రోధం, మోహం నరకం).",
            "keywords": [
                "స్వర్గం",
                "నరకం",
                "ముని",
                "సేనాధిపతి",
                "క్రోధం",
                "శాంతి"
            ],
            "characters": [
                "ముని",
                "సేనాధిపతి (యోధుడు)"
            ],
            "locations": [
                "శిథిలాలయం మంటపం"
            ],
            "content": "ఒకానొక ముని ఒక శిథిలాలయం ముందున్న మంటపంలో కూర్చుని ధ్యాన నిమగ్నుడై ఉండగా, అక్కడికి వచ్చిన ఒక సైనిక యోధుడు గుర్రందిగి ఆయన ఎదుట నిల బడ్డాడు. కొంత సేపటికి ముని కళ్ళు తెరవగానే యోధుడు ఆయనకు వినయంగా నమస్కరించి, “కొన్నాళ్ళుగా నాకో సందేహం ఉన్నది,” అన్నాడు.\n“ఏమిటి? అడుగు,” అన్నట్టు మందహాసం చేశాడు ముని.\n“మనవాళ్ళు చెప్పుకునే స్వర్గం, నరకం నిజంగానే ఉన్నాయా? ఉంటే అవి ఎక్కడ ఉన్నాయి?” అని అడిగాడు యోధుడు.\n“నువ్వెవరివి? ఏం చేస్తూంటావు నాయనా?” అని అడిగాడు ముని.\n“నేనీ దేశానికి సేనాధిపతిని!” అన్నాడు యోధుడు గర్వంగా.\n“నీలాంటి మూర్ఖుణ్ణి సేనాధిపతిని చేసిందెవరు?” అన్నాడు ముని.\nఆ మాటకు భగ్గుమన్న సేనాధిపతి, పట్టరాని ఆవేశంతో కత్తి దూశాడు. “ఇప్పుడే నీలో నరక ద్వారాలు తెరుచుకుంటున్నాయి,\" అన్నాడు ముని మందహాసంతో.\nఆ మాటతో సేనాధిపతి ఒక్క క్షణం వెనక్కు తగ్గి, కత్తిని ఒరలో వేసి, “క్షమించండి, ముని వర్యా!” అన్నాడు చేతులు జోడిస్తూ. “ఇదిగో ఇప్పుడే నీలో స్వర్గ ద్వారాలు తెరుచుకుంటున్నాయి. మనలో చెలరేగే క్రోధం, లోభం, మోహం మొదలైన దుర్గుణాలే నరకకూపాలు. మనకూ, సాటివారికీ సుఖసంతోషాలు సమకూర్చే శాంతి, కరుణ, దయ, ఓర్పు మొదలైన సద్గుణాలు వెల్లివిరిసే మనసే స్వర్గం. స్వర్గ నరకాలు మరెక్కడో లేవు. మన మనసుల్లోనే ఉన్నాయి!\" అన్నాడు ముని ప్రశాంత వదనంతో.\n“తెలిసింది, మునివర్యా! కృతజ్ఞతలు!\" అంటూ మునికి మరొక్కసారి నమస్కరించి అక్కణ్ణించి సంతోషంగా బయలుదేరాడు సేనాధిపతి.",
            "book_page_end": 39,
            "story_id": "2010_04_09",
            "raw_genre_backup": "జెన్ కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పచ్చిమోసం",
            "book_page_start": 40,
            "pdf_page_start": 40,
            "pdf_page_end": 42,
            "author": "చందమామ బృందం",
            "genre": "హాస్యం",
            "moral": "అతి తెలివిగా మోసం చేయాలనుకునేవారు, అంతకంటే తెలివైనవారి చేతిలో మోసపోతారు.",
            "keywords": [
                "బాపనయ్య",
                "రామయ్య",
                "అప్పు",
                "మోసం",
                "చాకచక్యం"
            ],
            "characters": [
                "బాపనయ్య",
                "రామయ్య",
                "చుట్టుపక్కల జనం"
            ],
            "locations": [
                "బలుసుపాడు"
            ],
            "content": "బలుసుపాడులో బాపనయ్య అనే వర్తకుడు న్నాడు. ఆ ఊళ్ళోనే రామయ్య అనే ఆసామీ ఉంటున్నాడు. రామయ్యకు కుటుంబ అవ సరాలకు ఒక పాతిక రూపాయలు కావలసి వచ్చింది.\nఎవరినైనా అడుగుదామంటే తనను నమ్మి ఊళ్ళోవాళ్ళెవరూ దమ్మిడీ కూడా ఇవ్వరని తెలుసు. రామయ్య ఎప్పుడూ బాపనయ్యను అడిగి వుండలేదు. అందు చేత వడ్డీ ఆశ చూపి మెల్లగా బాపనయ్య దగ్గర డబ్బులాగాలనుకున్నాడు.\n\"బాపనయ్య బాబూ! ప్రాణం మీదికి వచ్చింది. మళ్లీ ఈ వారం నాటికి పువ్వుల్లో పెట్టి నీవు కోరిన వడ్డీతో నీ చేతుల్లో పెడతా. ఒక్క పాతిక రూపాయలు ఇద్దూ!\" అని ప్రాధేయపూర్వకంగా అడిగాడు రామయ్య.\nబాపనయ్య సామాన్యంగా చేయి జారే మనిషి కాదు. ఇంకెవరికన్నా ఐతే ఇచ్చేవా డేమో గాని, రామయ్యకు ఇస్తే వడ్డీ మాట అలా వుంచి అసలు గల్లంతు అవుతుందని బాపనయ్యకు అపనమ్మకం. అందువల్ల నాలుగు తియ్యటి మాటలు చెప్పి రామ య్యను సాగనంపుదామనుకున్నాడు.\n“రామయ్యా! ఎన్నడూ అడగనివాడివి నోరు తెరిచి అడిగావు. ఏం చేసేది? సొమ్మంతా వ్యాపారంలో బిగిసి పోయింది. లేకపోతే, నీకిస్తే ఎక్కడికి పోతుంది. లేక లేక అడిగితే లేదన్నానని మరేమీ అనుకోకేం!” అని అతి వినయంగా చెప్పాడు బాపనయ్య.\nబాపనయ్య ఎంత వినయంగా చెప్పినా తనకు ఇవ్వడానికి ఇష్టం లేకనే ఇలా నాటకం ఆడాడని గ్రహించాడు రామయ్య. “సరే! ఇంకొక చోట చూస్తాలే,” అని వెళ్ళి పోయాడు.\nకాని బాపనయ్య దగ్గర నుంచి ఏ విధం గానైనా డబ్బు రాబట్టాలని రామయ్య నిశ్చ యించుకున్నాడు. కూర్చున్నా, నుంచున్నా, దీనిని గురించే ఆలోచించడం ఆరంభిం చాడు. ఆఖరికి అతనికి ఏదో ఆలోచన వచ్చినట్లు చరచరా బాపనయ్య కొట్టు దగ్గ రకు వెళ్ళాడు.\nకొట్లో బాపనయ్య ఒక్కడే కూర్చుని ఉన్నాడు. ఇదే సమయమని రామయ్య బాపనయ్యను సమీపించి, \"ఇదుగో, బాప నయ్యా! ఐదు పదులెంత ?\" అని ప్రశ్నిం చాడు.\nరామయ్య లెక్క తెలియక అడుగు తున్నాడనుకొని “యాభై కదటయ్యా!\" అన్నాడు బాపనయ్య. “బాగుంది నీ తెలివి! అరవైకదూ?” అన్నాడు రామయ్య తీవ్రంగా.\n“భలేవాడివిలే యాభై\" అన్నాడు బాప నయ్య.\n“ఏయ్! జాగ్రత్తగా మాట్లాడు. అరవై!\" అన్నాడు పెద్దగా కేకలు పెడుతూ రామయ్య.\nయాభై! అన్నాడు బాపనయ్య అంతకంటే పెద్దగా. ఇలా ఇద్దరి మధ్యా మాటామాటా పెరిగింది.\nఈ విధంగా బాపనయ్యా, రామయ్యా, యాభై, అరవై అని కేకలు పెట్టుకోవడం విని చుట్టుపక్కల వాళ్లంతా బాపనయ్య కొట్టు దగ్గిరకు వచ్చి, “ఏమిటయ్యా, మీ అరు పులు?\" అని ప్రశ్నించారు.\n،،\n“చూడండి! ఈ పెద్దమనిషి, నన్ను మోసం చేయడానికి చూస్తున్నాడు. అవ సరానికి పనికొస్తాయిలెమ్మని నేను ఇతని దగ్గర అరవై రూపాయలు దాచుకున్నాను. తీరా అవసరమొచ్చి ఇప్పుడు అడిగితే, యాభయ్యే నంటున్నాడు,” అన్నాడు రామయ్య నిజంగా సొమ్ము పోయినవా డిలా.\nబాపనయ్య దిగ్భ్రాంతి చెందాడు. తాను పప్పులో కాలేసినట్లు అర్థమైంది. “ఆరి పిడుగా! నా దగ్గర నువ్వు డబ్బు దాచావా? ఎంత అన్యాయం! ఎంత అన్యాయం! అంతా ఒట్టిదే బాబూ!” అని జరిగిన విషయం పెద్ద మనుషులకు చెప్పబోయాడు బాపనయ్య. రామయ్య అతడి మాటను చొరనివ్వలేదు.\n\"ఇదుగో, బాపనయ్యా! నీ నాటకం ఇక కట్టిపెట్టు.\nఇందాకటినుంచీ యాభై అని ఇప్పుడు అసలే లేదంటున్నావా? ఆ పది రూపా యలు తింటే తిన్నావు గాని నువ్వన్న ఆ యాభై రూపాయలు నా మొహాన పారెయ్! జన్మలో ఇంకెవరి దగ్గరా డబ్బు దాచిపెట్ట కుండా బుద్ధి చెప్పావు.\nఈ పది రూపాయలతోనే బాగుపడిపో వులే. కానియ్!” అన్నాడు రామయ్య ఎంతో చాకచక్యంగా.\nఅక్కడ చేరిన వాళ్లందరూ రామయ్య మాటలు నమ్మేశారు. కిరాణాకొట్టులో జరిగే చిల్లర మోసాలబారిన పడిన అనుభవం వారందరికీ ఎరుకే. వాళ్లు నిజంగా రామయ్య బాపనయ్య దగ్గర డబ్బు దాచాడనుకు న్నారు. “బాపనయ్యా! వాడు అరవై రూపా యలు దాచుకుంటే యాభయ్యేనంటివి. నువ్వు అన్నప్రకారం ఆ యాభయ్యే ఇవ్వ మంటున్నాడు గదా? మొత్తం కైంకర్యం చెయ్యాలంటే ఎట్లా చెప్పు! దేనికైనా న్యాయం ఉండొద్దూ! మర్యాదగా యాభై రూపాయలు ఇచ్చి పంపెయ్!\" అని తీర్పు చెప్పారు అక్కడ చేరిన వాళ్లంతా.\nబాపనయ్య చెమటలు గక్కాడు. ఇంకా స్సేపు ఆగితే అరవై రూపాయలు ఇవ్వమని తీర్పు చెప్తారేమోనని భయం పట్టుకుంది. పాపం బాపనయ్య కిక్కురు మనకుండా యాభై రూపాయలు రామయ్య దోసిట్లో పోశాడు.\nచూశావా! నా తెలివి అన్నట్లు చూస్తూ రామయ్య చక్కాపోయాడు. చిల్లర వ్యాపా రంలో ఊరివారందరికీ మస్కా కొడుతూ వచ్చిన బాపనయ్య మాట విడుపులో తేడా వల్ల ఊరివారి ముందు దోషిగా తలవంచ వలసి వచ్చింది.\nపాతిక రూపాయలు అప్పు ఇవ్వనందుకు బూటకం చేసి రెట్టింపు తీసుకు పోయాడని బావురుమన్నాడు పాపం, బాపనయ్య!",
            "book_page_end": 42,
            "story_id": "2010_04_10",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "యజమానీ - నౌకరూ",
            "book_page_start": 43,
            "pdf_page_start": 43,
            "pdf_page_end": 46,
            "author": "మాచిరాజు కామేశ్వరరావు",
            "genre": "లఘు కథ",
            "moral": "నిజాయితీ, ధర్మనిరతి చివరికి మంచి ఫలితాలనే ఇస్తాయి. (హారం పోవడం, దొరకడం వలన యజమాని భార్య, నౌకరు జీవితంలో మార్పు వచ్చింది.)",
            "keywords": [
                "చైతన్య",
                "భానుమతి",
                "పోలయ్య",
                "కాశయ్య (దొంగ)",
                "హారం",
                "నిజాయితీ",
                "వ్యాపారం"
            ],
            "characters": [
                "చైతన్య (యజమాని)",
                "భానుమతి (చైతన్య భార్య)",
                "పోలయ్య (బండి తోలేవాడు)",
                "కాశయ్య (పోలయ్య బంధువు/దొంగ)",
                "నగల దుకాణం యజమాని"
            ],
            "locations": [
                "పుంగవరం గ్రామం",
                "పట్నం"
            ],
            "content": "పుంగవరం గ్రామంలోని పెద్ద ఆస్తిపరుల్లో, చైతన్య ఒకడు. అతడికి ఈ మధ్యనే వివాహం అయింది. భార్య భానుమతి సంపన్నుల ఇంటిబిడ్డ. ఆమె పుట్టినరోజు పండగ రేప నగా, ఈనాడు అతను పట్నం వచ్చి, భార్యకు బహుమతిగా ఇచ్చేందుకు పదివేల రూపా యలు పెట్టి, ఒక హారం కొన్నాడు.\nఅతడు సొంత గుర్రబ్బండిలో తిరుగు ప్రయాణమయ్యేసరికి సాయంకాలము యింది. చీకటి పడకముందే గ్రామం చేరడం క్షేమం అనుకున్న చైతన్య, బండి తోలే పోల య్యతో, “కాస్తవేగంగా బండి తోలు!” అని చెప్పాడు. పోలయ్య తల ఊపి, గుర్రాన్ని గట్టిగా అదిలించాడు. బండి వేగంగా పోతు న్నది. చైతన్యకు చిన్న కునుకు పట్టింది. కొంత సేపటికి బండి ఆగడంతో అతడు కళ్ళు తెరిచి, “ఆపావెందుకు? ఏం జరిగింది?\" అని పోలయ్యను అడిగాడు. పోలయ్య దారిపక్కన ఉన్న ఒక మనిషిని చైతన్యకు చూపుతూ, \"ఇతను నా పెళ్ళాం బాబాయి కొడుకు కాశయ్య, బాబూ! మన గ్రామమే వస్తు న్నాడు. తాత చావుబతుకుల మీద ఉన్నాడట. తొందరగా వెళితే, ఆఖరి చూపులయినా దక్కుతవని ఆశపడుతున్నాడు,” అన్నాడు.\n“అంటే బండి ఎక్కుతానంటాడు! సరే, వచ్చి కూర్చోమను,” అన్నాడు చైతన్య విసుగ్గా.\nపోలయ్య బంధువు చైతన్యకు దణ్ణం పెట్టి బండి ఎక్కి కూర్చున్నాడు.\nబండి తిరిగి బయలుదేరింది. పోలయ్య గుర్రాన్ని గట్టిగా అదిలిస్తున్నాడు. అసలే అది గతుకుల దారి. ఒకచోట మలుపుదారి తిరుగుతున్న సమయంలో బండి చక్రం ఒకటి గోతిలో దిగటంతో, బండి చప్పున పక్కకు ఒరిగి పోయింది. పోలయ్య కిందికి దూకేశాడు. చైతన్యా, కాశయ్యా కిందప డ్డారు. వాళ్ళ మీద చైతన్య కొని తెస్తున్న పళ్ళ బుట్టలూ, ఇతర సామానులూ వచ్చిపడినై.\nకాశయ్య ముందుగా లేచాడు. పోలయ్యా, అతనూ చైతన్యను లేవదీశారు. చైతన్యకు కుడికాలు కొంచెం బెణికింది. కాశయ్యా, పోలయ్యా బలంగా పట్టి బండి చక్రాన్ని గోతిలోంచి బయటకు లాగారు. తరవాత కాశయ్య కిందపడిన సామానంతా తిరిగి బండిలో సర్దాడు. బండి బయలు దేరింది. గ్రామం చేరుతూనే కాశయ్య బండి దిగిపో యాడు.\nచైతన్య ఇంటిముందు బండి దిగి, బెణి కిన కాలు పట్టి పట్టివేస్తూ, నడవాలోకి వెళ్ళే సరికి భార్య, “నా పుట్టిన రోజు బహుమతి ఎక్కడ?\" అని అడిగింది. ఆ ప్రశ్న వింటూనే చైతన్య మనసు చివుక్కుమన్నది. ఆమె తన కాలు కుంటడం గమనించినట్టే లేదు.\n“దారీలో బండి బోల్తాపడ్డంతపని జరి గింది.” అన్నాడు చైతన్య. “ఆ సంగతి తర వాత వింటాలెండి. ముందు తెచ్చిన బహు మతేదో చూపండి,\" అంటూ భానుమతి, భర్త చేతిలోని సంచీ తీసుకుని, లోపల వున్న చిన్న పెట్టెను బయటకు తీసింది.\nఆమె పెట్టెమూత తెరుస్తూ, “నా స్నేహితు రాలొకావిడ, ఉదయమే గ్రామం వచ్చింది. మీరేం నాసిరకం బహుమతి తేలేదు కదా!\" అని పెట్టెలోకి చూసి తరవాత ఆశ్చర్యంగా భర్తక్తేసి చూసింది. భార్య ఆశ్చర్యానికి కారణం ఏమిటో తెలియక చైతన్య, తనూ పెట్టెలోకి చూశాడు. అందులో హారం లేదు. అతడు నిర్ఘాంత పోయాడు. భానుమతి, చైతన్య కేసి రుసరుసలాడుతూ చూసి, “ఇదా నా పుట్టిన రోజు బహుమానం!\" అంటూ పెట్టెను నేలకు వేసి కొట్టి గదిలోకి వెళ్లిపోయింది.\nభార్య మూర్ఖత్వానికి చైతన్యకు కోపం వచ్చింది. గట్టిగా చీవాట్లు పెట్టబోయిన వాడల్లా తమాయించుకున్నాడు. ముందు హారం సంగతి తేల్చాలి! ఈ దొంగతనం తప్పకుండా కాశయ్యదే అయివుంటుంది.\nచైతన్య ఇలా ఆలోచిస్తూ, గొడ్లచావడి దగ్గిరకు వచ్చేసరికి, అక్కడ పోలయ్య గుర్రా నికి గుగ్గిళ్లు పెట్టి, ఇంటికి వెళ్లే ప్రయత్నంలో ఉన్నాడు. చైతన్య అతడిని ఆగమని, “ఒరే, పోలయ్యా, నిన్న ఈ హారం పోయిందని భ్రమించడం మంచికే దారితీసింది. మీ అమ్మగారిలో ఎంత మార్పు వచ్చిందనుకున్నావు! హారాన్ని దుకా ణంలోనే వదిలి వచ్చాం. దాని యజమాని ఇంతకు ముందే తెచ్చి ఇచ్చాడు\" అన్నాడు.\nపోలయ్య రెండు చేతులూ ఎత్తి చైత న్యకు నమస్కరించి, \"అయ్యా, హారాన్ని కాశయ్య దొంగిలించాడని పొరపడటం, నాకూ మేలే చేసింది!” అన్నాడు. ఏమిటా మేలు?” అన్నాడు చైతన్య ఆశ్చర్యపోతూ.\n“గుడిసెకు వెళుతూనే, సంగతి చెప్పినా పెళ్లాన్ని వాళ్ళ తాత ఇంటికి పంపాను. చావనున్న తాత, ఏమైనా డబ్బు దాచి వుంటే తనకిస్తాడని కాశయ్య వచ్చాడట. ముస లాడు అలాంటిదేమీ లేదనేసరికి, నాలుగు తిట్టివెళ్ళిపోయాడట. నా పెళ్ళాం తెల్లవార్లూ ఒంటరిగా ముసలాడికి సేవ చేసింది. పోయే ముందు తను డబ్బుదాచిన చోటు, దానికి చెప్పాడట.” అన్నాడు పోలయ్య.\n“బావుంది పోలయ్యా! కాస్త ఘనంగానే ఉందా!\" ఇంతకూ, ఆ ముసలాడు వదిలి పోయిన డబ్బు ఎంత?” అని అడిగాడు చైతన్య. \"అవునయ్యా! ఆ డబ్బుతో సొంతాన ఏదైనా వ్యాపారం చేసుకోబోతున్నాను,” అన్నాడు పోలయ్య వినయంగా.\nరాత్రి ఫోలయ్యను అనవసరంగా కోప్పడి నందుకు చైతన్యకు చాలా బాధకలిగింది. అతను పోలయ్యకేసి ఆప్యాయంగా చూస్తూ,\n\"మొత్తంమీద హారం మనిద్దరికీ చాలా మేలు చేసింది. నీ కాళ్లమీద నువ్వు నిల బడుతున్నందుకు సంతోషంగా వుంది. నువ్వు చేయబోయే వ్యాపారంలో, నానుంచి ఏమైనా సాయం కావలసివస్తే, సంకోచించ కుండా వచ్చి అడుగు,” అన్నాడు.\nచైతన్య దుకాణం యజమాని నిజా యితీని మెచ్చుకుని, భోజనానికి ఉండమ న్నాడు. కాని అతను దుకాణంలో తను లేక పోతే పనులు జరగవంటూ వెళ్లిపోయాడు. చైతన్య పోలయ్య కోసం మరి కొంచె సేపు చూసి, హారాన్ని భార్య కిద్దామని బయలుదేర పోతుండగా, పోలయ్య అక్కడికి వచ్చాడు. \nఅతను ఏదో చెప్పబోతుండగా, చైతన్య వారించి, హారాన్ని చూపుతూ, “ఒరే, పోలయ్యా, నిన్న ఈ హారం పోయిందని భ్రమించడం మంచికే దారితీసింది. మీ అమ్మగారిలో ఎంత మార్పు వచ్చిందనుకున్నావు! హారాన్ని దుకా ణంలోనే వదిలి వచ్చాం. దాని యజమాని ఇంతకు ముందే తెచ్చి ఇచ్చాడు\" అన్నాడు.",
            "book_page_end": 46,
            "story_id": "2010_04_11",
            "raw_genre_backup": "లఘు కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "బృహస్పతిపరీక్ష",
            "book_page_start": 47,
            "pdf_page_start": 47,
            "pdf_page_end": 48,
            "author": "ఎం. మురళీమోహన్",
            "genre": "నీతి కథ",
            "moral": "కోశాధికారి వంటి కీలక పదవికి డబ్బుతో పాటు నియంత్రణ (పొదుపు, విచ్చలవిడిగా ఖర్చుచేయకపోవడం) అనే లక్షణం చాలా ముఖ్యమైనది.",
            "keywords": [
                "చంద్రహాసుడు",
                "కోశాధికారి",
                "బృహస్పతి",
                "సందీపుడు",
                "సంజయుడు",
                "నియంత్రణ"
            ],
            "characters": [
                "చంద్రహాసుడు (రాజు)",
                "బృహస్పతి (విజ్ఞుడు)",
                "సందీపుడు",
                "సంజయుడు"
            ],
            "locations": [
                "కళింగ దేశం",
                "కంచిపేట గ్రామం",
                "రాజాస్థానం"
            ],
            "content": "కళింగ దేశాన్ని పరిపాలించే చంద్రహాసుడి కొలువులో కోశాధికారి పదవి ఖాళీ అయింది. రాజు కొలువులో ఎంతో కీలకమైన ఆ పదవిని భర్తీ చేయడానికి అన్ని విధాలా యోగ్యుడైన యువకుని కోసం అన్వేషించసాగారు. దేశం నలుమూలల నుండి వచ్చిన యువకులందరికీ ఈ సందర్భంగా పలు పోటీలు నిర్వహిం చారు.\nపోటీల అనంతరం అన్ని విద్యల్లోనూ సందీపుడు, సంజయుడు అనే ఇద్దరు యువకులు సరిసమానులుగా నిలిచారు. దీంతో ఈ ఇద్దరిలో ఎవరిని కోశాధికారి పదవిలో నియమించాలన్నది సమస్యగా మారింది.\nఆ రాజ్యంలోనే కంచిపేట అనే గ్రామంలో బృహస్పతి అనే విజ్ఞుడు నివసించేవాడు. మంత్రి సలహామేరకు చంద్రహాసుడు ఓ లేఖ రాసి దానిని తీసుకెళ్లి బృహస్పతికి అందజే యవలసిందిగా యువకులిద్దరినీ ఆజ్ఞాపిం చాడు.\nరాజాజ్ఞ ప్రకారం కంచిపేట చేరుకున్న యువకులిద్దరూ బృహస్పతిని కలుసుకుని రాజుగారి లేఖను అతడికి అందించారు. లేఖ ఆసాంతం చదివిన బృహస్పతి మందహా సంతో యువకులిద్దరినీ తన ఇంట్లోకి ఆహ్వా నించాడు.\nఆ పూట తన ఆతిథ్యాన్ని స్వీకరించవల సిందిగా వారిని కోరి విశ్రమించడానికి వారికో గదిని కేటాయించాడు.\nభోజనాలు సిద్ధం చేయించి, కాళ్ళు, చేతులు కడుగుకునేందుకు ఇద్దరికీ నీళ్ళం దించాడు. దగ్గరుండి అన్నీ పర్యవేక్షించ సాగాడు. వాళ్ళు భోజనం చేస్తున్నంతసేపూ వారిని సునిశితంగా పరిశీలించసాగాడు.\nభోజనాలు ముగిశాక రాజుగారి ఉత్తరానికి ప్రత్యుత్తరం రాసి, వారి చేత బెట్టి సాగనంపాడు.\nఆ యువకులిద్దరూ మళ్లీ రాజాస్థానం చేరుకున్నారు. వారిద్వారా బృహస్పతి పంపిన ప్రత్యుత్తరం చదివిన చంద్రహాసుడు చిక్కు ముడి వీడినట్లు చిరునవ్వు చిందించి, సందీ పుని కోశాధికారిగా నియమిస్తున్నట్లు ప్రక టించాడు.\nసందీపుడిని తనకంటే మిన్నగా బృహస్పతి ఎన్నుకోవడంలో ఆంతర్యం సంజయుడికి బోధపడలేదు. దీంతో తన సందేహాన్ని రాజు ముందుంచాడు.\nప్రభూ! అన్ని విద్యల్లోనూ మేమిరువు రమూ సమఉజ్జీలుగా నిలిచాము కదా, మాలో సందీపుడే మిన్న అని మీరు ఎలా నిర్ణయించారు.?\nఅప్పుడు బృహస్పతి పంపిన ప్రత్యుత్తరం లోని సారాంశాన్ని రాజు సభకు ఇలా తెలి యపరిచాడు. ఈ ఇద్దరి ఆహారపుటలవాట్లను సునిశితంగా పరిశీలించే నిమిత్తం రకరకాల నోరూరించే వంటకాలను బృహస్పతి వీరి ముందు ఉంచాడు. సంజయుడు అన్నిరకాల వంటకాలతో తన విస్తరిని నింపుకున్నాడు. సందీపుడు మాత్రం తగినంత మోతాదులోనే వడ్డించుకుని సంతృప్తిగా భోంచేశాడు. సంజయుడు విస్తరిలో ఉన్న పదార్థాలను తినలేక వాటిని వృధాపరిచాడు. తమ తమ అలవాట్ల ద్వారా సందీపుడు పొదుపరి తనాన్ని, సంజయుడు విచ్చలవిడితనాన్ని ప్రదర్శిం చారు.\nతర్వాత రాజు తన నిర్ణయం ప్రకటించాడు. కోశాధికారికి ఉండవలసిన అత్యంత ప్రధాన యోగ్యత నియంత్రణ. తన పొదుపరి తనంతో సందీపుడు ఈ యోగ్యత తనకు ఉన్నట్లుగా నిరూపించుకున్నాడు. కాబట్టి సందీపుడే ఈ పదవికి సరైన యోగ్యుడు.\nబృహస్పతి వివరణను, రాజు నిర్ణయాన్ని విన్న సంజయుడు మారుమాట్లాడకుండా సందీపునికి అభినందనలు తెలియజేసి వెనుదిరిగాడు.",
            "book_page_end": 48,
            "story_id": "2010_04_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాజ్యశ్రీ",
            "book_page_start": 52,
            "pdf_page_start": 52,
            "pdf_page_end": 55,
            "author": "పవిత్రా శ్రీనివాసన్",
            "genre": "చారిత్రక నవల, సీరియల్",
            "moral": "ఆపదలో ఉన్నప్పుడు ధైర్యాన్ని కోల్పోకూడదు. రాజ్యశ్రీ తన ప్రాణం వదులుకోవాలనుకున్న తరుణంలో ఆమె సోదరుడు హర్షవర్ధనుడు వచ్చి కాపాడాడు.",
            "keywords": [
                "రాజ్యశ్రీ",
                "హర్షవర్ధనుడు",
                "దేవగుప్తుడు",
                "కనోజ్",
                "మాళవ",
                "ద్రోహం"
            ],
            "characters": [
                "రాజ్యశ్రీ",
                "గృహవర్మ (భర్త)",
                "దేవగుప్తుడు (మాళవ రాజు)",
                "హర్షవర్ధనుడు (సోదరుడు)",
                "రాజభటులు"
            ],
            "locations": [
                "కనోజ్ నగరం",
                "వింధ్య పర్వతాలు",
                "థానేశ్వర్"
            ],
            "content": "క్రీస్తు శకం 606, మే 14. వింధ్య పర్వతాల దిగువన.\nపలాయనం\nతారకమంత్రం. దీనికి మించినది మరొకటి లేదు.\nఆమె ఓ చెట్టు బోదెకు ఆనుకుని నిట్టూర్పు విడుస్తోంది. ఆమె దుస్తులు చిరిగిపోయి ఉన్నాయి; ఒకప్పుడు పట్టువస్త్రాలతో మెరిసిన ఆమె ఒంటిపై నాసిరకం గోధుమ వర్ణపు దుస్తులు జీరాడుతున్నాయి. ఒకప్పుడు ఆమె రత్నాభరణాలతో మెరిసిపోయేది.\nఅద్భుత నైపుణ్యంతో రూపొందించిన హారాలు, కంకణాలను ధరించిన ఒకప్పటి తన రూపం గురించి తల్చుకుని ఇప్పుడామె మనస్సు వేగిపోతోంది.\nగతంలో తాను తిన్న ఖరీదైన ఆహారపదా ర్ధాలు ఇప్పుడామెకు గుర్తుకూడా రావడం లేదు.\nవాస్తవం చెప్పాలంటే ఆమె కులీన జీవితం గడిచేది. అంతవరకు ఆమెకు గుర్తు ఉంది. గత వైభవం. గురించిన ఆలోచనలు వేధిస్తుంటే ఆవేదనతో ఆమె మనస్సు వేగిపోతోంది.\nపరిపరివిధాలుగా ఆమె ఆలోచిస్తోంది. లేదు ... లేదు... లేదు.... ఇది ఇంకా కొనసాగ కూడదు.\n***\nరాజమందిరం, క్రీస్తు శకం 606 ఏప్రిల్ 30, కనోజ్ నగరం\n“మనం తప్పక అతడికి ఆతిథ్యం ఇవ్వవల సిందేనా” మెరుస్తున్న స్వర్ణ హారాన్ని మెడలో అలంకరించుకుంటూ ఆమె ఉల్లాసంగా అడి గింది.\nఆ ఉదయం వేళ దిగువున ఉన్న వీధు ల్లోంచి జనం అరుపులు, కేకలు ప్రతిధ్వని స్తున్నాయి; మాళవ నుంచి వచ్చిన అతిథులను నగరం సాదరంగా ఆహ్వానిస్తోంది. రాజమం దిరం ప్రాకారాలు, తలుపుల చుట్టూ తోర ణాలు వేలాడదీశారు;\n“మాట్లాడుతున్నది నిజంగా కనోజ్ రాణి యేనా?” కనోజ్ రాజు గృహవర్మ తన ప్రియ నెచ్చెలిని పొదివిపట్టి దగ్గరకు లాక్కున్నాడు.\n“దేవగుప్తుడు మాళవ రాజు మాత్రమే కాదు. అతడు మన మిత్రుడు, సహచరుడు కూడా. అతడు ఈ స్వాగతానికి ఎంతో అర్హుడు.”\nబల్లపైన ఉన్న పట్టు వస్త్రం నుంచి ఆమె కిరీటాన్ని అందుకుంది; అది మరకత, మాణి క్యాలతో తాపడం చేసిన స్వర్ణ కిరీటం. అయితే - కనోజ్ రాజులు తమ స్వంత వైభోగం కంటే ప్రజల సౌభాగ్యంపైనే మక్కువ చూపేవారు. ఆమె ఆ కిరీటాన్ని మృదువుగా అతడి తలపై అలంకరించింది.\n“నేనిప్పుడు రాజును,” అన్నాడతడు.\n“మీ రాజరికాన్ని నిరూపించుకోవడం కోసం మీకు కిరీటం అవసరం లేదు,”\n“నీ సౌందర్యాన్ని నిరూపించుకోవడానికి నీకూ రత్నాభరణాలు అవసరం లేదనుకో... అయినా, దీనిని నీకు బహూకరించకుండా ఉండలేను.” అతడు పట్టువస్త్రం నుంచి మేలిమి బంగారు హారాన్ని తీశాడు. మరకత, మాణిక్య, వజ్రవైఢూర్యాలతో రాబందు రూపంలో అలరారిన అద్భుత హారమది.\n“పక్షిరాజు కనోజ్ రాణికి అభివందనం చేస్తున్నాడహో” గృహవర్మ గుసగుసలాడుతూ ఆమె మెడలో సుతిమెత్తగా హారాన్ని ధరింపజే శాడు. ఆమె మెరుస్తున్న కళ్లతో మందహాసం చేసింది.\nఎవరో సన్నగా దగ్గడంతో వారు సావధానుల య్యారు. రాజు భటుడు తలుపు వద్ద నిలబడి ఇలా అన్నాడు. \"ప్రభూ, మాళవరాజు మీ దర్శనార్థం మందిరంలో వేచి ఉన్నాడు”\n“మంచిది, మనం అలాంటి లాంఛనాలు పాటించనవసరం లేదు.” గృహవర్మసుతి మెత్తగా చెప్పాడు. \"అతడిని సగౌరవంగా రాజమందిరంలో కూర్చుండబెట్టండి. నేనూ, రాణీ తనను అక్కడే కలుస్తాము.”\nఆమె అందుకుంది. “తనను మన మంది రాల్లోకి నేరుగా తీసుకురానవసరం లేదనుకుం దాం...\"\n“రా ప్రియతమా, దేవవర్మ మనకు చాలా కాలంగా తెలుసు, ఎక్కడైనా అతడిని మనం కలవవచ్చు.”\nక్షణాల్లో, రాజభటుడు మాళవరాజును తోడ్కొని వచ్చాడు. ఆమె తన భర్తను చూస్తూ మైమరపులో ఉండకపోతే, మాళవరాజు యుద్ధవీరుడి దుస్తులలో ఉన్నాడని గుర్తిం చేంది. అతడి దుస్తులు అంత కళావంతంగా లేవు కాని అతడి నవ్వు మాత్రం ఉత్సుకతతో ఉన్నట్లుంది.\n“దేవా!” గృహవర్మ సాదరంగా ఆహ్వానిస్తూ ముందుకొచ్చాడు.\n“ఎట్టకేలకు మౌఖారీ వారసులు కలుసు కుంటున్నారు..” దేవగుప్తుడు పెద్దగా నవ్వాడు.\n“అవును.. లాంఛనప్రాయ గౌరవం కదూ!\" ఆ ఇద్దరూ ఆప్యాయంగా కౌగలించుకున్నారు. ఆమె మనస్సులో ప్రమాద ఘంటికలు మోగాయి.\n“అయ్యో నాధా!” ఆమె గావుకేక వేసింది.\nఏక కాలంలో పలు ఘటనలు జరిగిపో యాయి. రాజభటుడు ఒక్కసారిగా ముందుకు వచ్చాడు. గృహవర్మ ఆప్రసన్నంగా చూశాడు. దేవగుప్తుడు గృహవర్మ వెనుకవైపు చేయి సాచాడు. చేతిలో సన్నటి ఛురికతో గృహవర్మను వెన్నుపోటు పొడిచాడు.\nఆమె ఒక్కసారిగా గావుకేక వేసింది.\n***\nక్రీస్తుశకం 606 మే 14. వింధ్య పర్వతాల దిగువన.\nమహారణ్యం ఆమె కేకలతో ప్రతిధ్వనిం చింది. ఆకులురాలిన నేలమీద నడిచివచ్చిన ఆమె కాళ్లనుంచి రక్తం కారింది. తాను నేలమీద పాదాలు మోపి నడిచిన అరుదైన క్షణాలను ఆమె లీలగా గుర్తు చేసుకుంది. ఆమె తల్లి తండ్రులు, సోదరులు, భర్త ఆమెను యెల్ల ప్పుడూ పల్లకిలోనే ప్రయాణించమని చెప్పే వారు.\nఆనాడు జరిగిన దాడి తరువాత ఆమె జీవితం శూన్యమైపోయింది. ఆరోజు తాను పెట్టిన గావుకేకలు, జీవంలేని భర్త చూపులు. అటూ ఇటూ పరుగెడుతున్న రాజభటులు.. అంతా శూన్యం.\nమాళవ బలగాలు కదం తొక్కుతున్నాయి.\n“మనం ముట్టడికి గురయ్యాం” కేకలు.\n“దేవగుప్తా.. ద్రోహీ” అది మంత్రి స్వరం..\nవారి మందిరాలకు ఎవరు ప్రవేశించారో ఆ దేవుడికే యెరుక.\nజీవితంలోకెల్లా తీరని విషాద క్షణాలను ఆమె భరిస్తున్న క్షణాలవి.\n“మూర్ఖుల్లారా! ఆమెను వెళ్లనివ్వండి!” స్పృహ కోల్పోతున్న క్షణాల్లో, ద్వేషంతో కూడిన వికటాట్టహాసాన్ని ఆమె విన్నది.\nకొన్ని ఘడియల తర్వాత ఆమెకు మెలకువ వచ్చింది.\nఆమె చిమ్మచీకటి అలుముకుని ఉన్న భూగర్భ కారాగారంలో పడి ఉంది. తన వివాహం జరిగిన తొలి సంవత్సరంలో ఈ కారా గారాన్ని ఆమె ఓసారి చూసింది. ఖైదీల గావు కేకలతో కూడిన ఆ భయానక దృశ్యాన్ని ఆమె ఎన్నటికీ మర్చిపోలేదు. ఇప్పుడామె ఇక్కడే మరణిస్తుంది కూడా.\nఅయితే ఆమె చావలేదు. విశ్వాసపాత్రులైన కనోజ్ రాజభటులు ఆమెను కారాగారం నుంచి తప్పించారు. మోయగలిగినన్ని దుస్తులు, నగదు ఇచ్చి ఆమెను అడవిలో వదిలిపెట్టారు.\nఅప్పటినుంచి ఆమె పరుగెడుతూనే ఉంది. తానెక్కడుందో ఆమెకు తెలియదు. వింధ్య పర్వత సానువులలో వున్నట్లు మాత్రమే ఆమెకు తెలుసు.\nభయానకమైన దృశ్యాలు ఆమెను వెంటా డుతున్నప్పటికీ, గుడ్డిగా ఆమె ముందుకు సాగుతోంది. గృహవర్మ మృతి చెందాడు. రాజ మందిరంలో కల్లోలం. కారాగారంలో దుర్భ రమైన జీవితం, కనోజ్ మనగలిగిందా? ఇప్పుడు దాని పరిస్థితి ఏమిటి?\nతన జన్మస్థానం థానేశ్వర్ పరిస్థితి ఏమిటి? కనోజ్ మీదే గురిపెట్టినవారు తన సోదరులపై గురి పెడతారనడంలో సందేహం దేనికి? ఆమె తండ్రి కొద్ది నెలల క్రితమే పోయాడు. ఆమె సోదరులు చిన్నవారు. చిన్నారులు కాబట్టే దేవగుప్తుడు వారిని కూడా ఇప్పటికే హత్య చేసి ఉంటాడు.\nఆమె తిండి తిని రెండు రోజుల యింది. నీటి చుక్క ఎక్కడుంటుందో కూడా ఆమెకు తెలీటం లేదు.\nఆమె ఉన్నట్లుండి ఒక నిశ్చయానికి వచ్చింది. ఎండు కర్రలు, వెదురు బొంగుల కారణంగా అడవి అంటుకుంది.\nఎక్కడో పొదలు కదిలిన సవ్వడి. ఆమె దాన్ని నిర్లక్ష్యం చేసింది. ఆమె నిప్పు రాజేసింది. చుట్టుపక్కల ఉన్న కొమ్మ లను తెచ్చి పేర్చింది. ఇదే ఆమె అంత్య క్రియల స్థలం కావచ్చు. ఆమె మంట ల్లోకి ఉరకడానికి సిద్ధపడింది.\nపెద్దగా పొదల్లో చప్పుడు. ఎవరో సమీపిస్తున్నారు. శత్రువుల కంటబడక ముందే ఆమె చనిపోతుందేమో.\n“వద్దు!” ఎవరో కేక పెట్టారు. “వద్దు రాజ్యశ్రీ, దయచేసి ఆగు!”\nఆమె ఆగిపోయింది. స్తంభించిపోయింది. అది.. తన భర్త తర్వాత తాను ప్రపంచంలో అందరికంటే ప్రాణాధికంగా ప్రేమించే వారి గొంతేనా, కాదేమో.\nఅప్పుడు అతడు ఆమె ముందుకు వచ్చాడు. చెల్లాచెదురైన జుత్తుతో, చెదిరిన దుస్తులతో, రొప్పుతూ అతడు ముందుకొచ్చాడు. “రాజ్యశ్రీ ఆగు.”\n“హర్షా,” నవ్వింది. హర్షాతిరేకంతో పులకిం చింది. “నా సోదరుడా, నీవొచ్చావు.”\nఆమె ఇక సురక్షితురాలు.\n“అవును” థానేశ్వర రాజు హర్షవర్ధనుడు మందహాసం కురిపించాడు. “నేనొచ్చాను.”",
            "book_page_end": 55,
            "story_id": "2010_04_13",
            "raw_genre_backup": "చారిత్రక నవల, సీరియల్",
            "normalized_genre_te": "చారిత్రక ధారావాహిక",
            "normalized_genre_code": "HISTORICAL_SERIAL",
            "content_type": "SERIAL",
            "language": "TELUGU"
        },
        {
            "title": "శిథిలాలయం",
            "book_page_start": 57,
            "pdf_page_start": 57,
            "pdf_page_end": 62,
            "author": "దాసరి సుబ్రహ్మణ్యం",
            "genre": "సాహసం, సీరియల్",
            "moral": "ఆపదలో ఉన్నవారికి సహాయం చేయాలి. ధైర్యం, ఉపాయం కలవారు ఎప్పుడూ విజయం సాధిస్తారు.",
            "keywords": [
                "శిఖిముఖి",
                "విక్రమకేసరి",
                "శబరజాతి",
                "కుంభారమిట్ట",
                "దొంగలు",
                "రణకౌశలం",
                "సాహసం"
            ],
            "characters": [
                "శివాలుడు (నాయకుడు)",
                "శిఖిముఖి",
                "విక్రమకేసరి",
                "ఎర్రగండు (కుక్క)",
                "దొంగలు",
                "పల్లెవాసులు"
            ],
            "locations": [
                "తూర్పు కనుమలు",
                "పర్వతారణ్యం",
                "కుంభారమిట్ట (శబరపల్లె)",
                "అరణ్యం",
                "శూరసేన దేశం"
            ],
            "content": "(చందమామ కథల మాంత్రికుడు దాసరి సుబ్రహ్మణ్యం గారు చందమామ స్వర్ణయుగంలో రాసిన శిథిలాలయం సీరియల్ తొలిసారిగా 1968 జనవరిలో మొదలై, 1970 సెప్టెంబరు వరకు కొనసాగింది. ఆయన రాసిన 12 ధారావాహికలను గత 50 ఏళ్లుగా పలుసార్లు చందమామలో పునర్ముద్రించడం జరిగింది. కాని, శిథిలాలయం ఇంతవరకు చందమామలో పునర్ముద్రణ కాలేదు. దాసరి గారి సంస్మరణార్థం శిథిలాలయం సీరియల్ను మరోసారి చందమామ పాఠకులకు అందించడానికి సంతోషిస్తున్నాము.)\nతూర్పు కనుమల్లోని పర్వతారణ్య ప్రాంతాల్లో శబరజాతి వాళ్లు నివసించే పల్లెలు అనేకం ఉండేవి. వాటిలో కుంభారమిట్ట అనే పల్లెకు శివాలుడు అనేవాడు నాయకుడు. అతడు అరవైఏళ్లు పైబడిన వృద్ధుడు.\nఅతడికి పద్దెనిమిదేళ్ల ఈడువాడైన శిఖిముఖి అనే కుమారుడన్నాడు. శిఖిముఖి అంటే తండ్రికి పంచప్రాణాలు. అందుక్కా రణం అతడు శివాలుడికి నడివయసు దాటింతర్వాత కలిగిన ఏకైక సంతానం కావటం.\nతన తరవాత పల్లెకు నాయకత్వం వహిం చవలసిన వాడు శిఖిముఖి కావటం చేత శివాలుడు కొడుక్కు బాల్యప్రాయంలోనే తగిన గురువులను పెట్టి కర్ర కత్తిసాము, అరణ్యంలో నదుల్లో వేటాడి ఆహారం సంపా దించే విద్యలూ నేర్పించాడు.\nవీటన్నిటిలో శిఖిముఖి తన పదిహేనవ ఏట నుంచే నిపుణుడనిపించుకున్నాడు. కుంభార మిట్టలోనే గాక, ఆ చుట్టు పక్కల వున్న మరే శబరపల్లెలో కూడా అతణ్ణి మించిన వేటకాడూ, ధైర్యశాలీ, ఉపాయ శాలీ లేడు.\nశిఖిముఖిని నలుగురూ మెచ్చుకునేప్పుడు శివాలుడు ఎంతో సంతోషపడేవాడు. కాని, అంత సంతోషంలోనూ అతడికి కొడుకును గురించి ఆవగింజంతవిచారం కూడా ఉండేది. తనలాగే కొడుకును కూడా చదువడం, రాయడం నేర్చిన వాడినిగా చేయాలని శివాలుడు ఎంతో ప్రయత్నించాడు. కాని, అది ఫలించలేదు.\nకుంభారమిట్టకు చుట్టూ, నూరు నూట యాభైకోసుల దూరంలో చదవటం రాయటం చేతనైన శబరజాతి వాడు ఒక్క శివాలుడు తప్ప మరెవరూ లేరు.\nశబరులు ఆటవికులు. అరణ్యాలూ, కొండలే వాళ్ళ నివాసస్థానాలు. వేటా, పశు సంపదే వాళ్ల జీవనాధారం. వాళ్లకు నగర జీవితం తెలీదు. నాగరికులతో ఎలాంటి పొత్తూ లేదు.\nఆ పరిస్థితుల్లో చదువు సంధ్యల్లాంటివి వాళ్ళకు కొరగాని విషయాలుగా కనబడ టటంలో ఆశ్చర్యం లేదు. కాని, శివాలుడు యువకుడిగా వున్నప్పుడు ఒక క్షత్రియుడి వెంట దేశదేశాలూ తిరిగి రణకౌశలం, చదువా రాయా నేర్చుకున్నాడు.\nవాటివల్ల జీవితంలో అతడికి ఎన్నో ప్రయోజనాలు కనిపించాయి. శిఖిముఖి మాత్రం ఈ విషయంలో తండ్రికి చాలా ఆశాభంగం కలిగించాడు.\nరోజూ సూర్యోదయంతోనే శిఖిముఖి విల్లంబులూ, ఈటే తీసుకుని, వేటకై అర ణ్యానికి వెళ్ళేటప్పుడు తండ్రికి చెప్పడం మామూలు. తిరిగి అతడు అరణ్యాన్నుంచి పల్లెకు రావటం సూర్యాస్తమయం తర్వాతనే.\nఒకనాటి ఉదయం శిఖిముఖి తండ్రికి చెప్పి వేటకు బయలుదేరాడు. వెంట ఎర్ర గుండు అనే అతడి వేటకుక్క వున్నది. దాన్ని చిన్న పిల్లగా అతడే సాకి పెద్ద చేశాడు. అది ధైర్యంలో సింహం, జిత్తుల్లో గుంటనక్క.\nఅరణ్యంలో వాళ్ళిద్దరూ ఒకళ్ళనొకళ్ళు తోడుగా తిరుగుతూ వేటాడేవాళ్లు. ఎర్ర గండు పసిగట్టి ముందు దారి చూపేది. శిఖిముఖి దాన్ని అనుసరించి పోయి మృగా లను వేటాడేవాడు.\nశిఖిముఖీ, ఎర్రగండూ అరణ్యంలో చాలా దూరం పోయారు. ఆ రోజెందుచేతో మిట్ట మధ్యాహ్నం వేళ అయినా వాళ్లకు ఒక్కలేడి గాని, అడవిదున్న గాని, అడవి పంది గాని కనిపించలేదు.\nఅరణ్యం ఎందువల్లనో నిశ్శబ్దంగా ఉన్నది.\nఅప్పుడప్పుడూ కోతులు చెట్లలో కిచకిచ మంటూ అరిచి, కొమ్మల్లో దూరి దాక్కుం టున్నవి. ఎక్కడో సింహం, మరెక్కడో పులీ పరుగెత్తుతూ అరిచినట్లుగా ధ్వని అప్పు డిక్కడా మరుక్షణం మరో దిక్కు నుంచీ వస్తున్నది.\n“అంత నిశ్శబ్దం ఏమిటి? అరణ్యానికే మన్నా సుస్తీ చేసిందా? వేట జంతువులన్నీ ఎక్కడ దాక్కున్నాయి? సింహం, పులీ అలా దౌడు కెత్తుతున్నయ్యేం?” అంటూ శిఖి ముఖి ఎర్రగండు కేసి చూశాడు.\nఎర్రగండు నేల మూచూస్తూ కొద్ది దూరం పోయి, యజమాని వెంటరాక పోవడంతో ఆగి చిన్నగా మొరగ సాగింది. శిఖిముఖి కుక్కకేసి గుచ్చి చూస్తూ “ఏమిటీ, ఎండతాపానికి నీకేమైనా పిచ్చె త్తున్నదా? నీ మొరుగుడుకు చుట్టు పక్కల కోసుదూరంలో వున్న జంతువులైనా బెదిరి పారిపోతై,” అన్నాడు.\nఎర్రగండు కొద్దిసేపు వూరుకుని మళ్లీ నేలను వాసన చూసి, ముందుకు పరిగెత్తి శిఖిముఖి కదలకపోవడంతో వెనుదిరిగి వచ్చి, అతడి చుట్టూ గిరికీలు కొట్టసాగింది.\nకుక్క ప్రవర్తనకు ఆశ్చర్యపడుతూ శిఖి ముఖి అక్కడున్న ఒక ఎండు మోడుపైకెక్కి నిలబడి కుక్క పరిగెత్తబోయిన దిక్కు కేసి చూశాడు.\nఅతడికి ఒక్కగానొక్క జంతువు గాని, మనిషిగాని కనిపించలేదు. కుక్క మాత్రం ఇంకా చిన్నగా మొరుగుతూనే ఉన్నది.\nఎర్రగండుకున్న పశికట్టే శక్తి గురించి బాగా తెలిసినవాడు కావడంతో శిఖిముఖి, కుక్కను ఓసారి దువ్వి అందుబాటులో వున్న ఒక చెట్టుపైకెక్కి అక్కణ్నుంచి అది పరిగెత్తబోయిన దిక్కుకేసి పరీక్షగా చూశాడు.\nఅతడి దృష్టి ఒక వింత అశ్వికుడిపైన పడింది. అశ్వం, రౌతూ కూడా కవచాలు ధరించి ఉన్నారు. రౌతు నడుంనుంచి పొడ వాటి కత్తి ఒకటి వేలాడుతున్నది.\nకుడిచేతిలో పెద్ద ఈటె నొకదాన్ని ఎత్తి పట్టుకుని వున్నాడు. దాని అలుగు నుంచి ఒక చిన్న పతాకం ఎరుపూ పసుపూ రంగులు గలది, గాలికి రెపరెపలాడుతున్నది.\n“ఇతనెవడో, అయ్యచెప్పే పురాణ కథ ల్లోని అతిరథుడో, మహారథుడో అయి ఉంటాడు. వెంట రథం లేదే? అహాహా భలే వేషం!\" అనుకుంటూ శిఖిముఖి నవ్వసా గాడు.\nకవచాలు ధరించిన యోధుల్ని అత డింతవరకూ చూసి ఎరగడు. ఒకటి రెండు సార్లు రాజుగారి సైనికుల్ని చూసాడు గాని వాళ్లిలా నిలువెల్లా కవచం ధరించి కనబడ లేదు.\nఆ అశ్వికుడి కేసి వింతగా చూసున్న శిఖిముఖికి మరింత ఆశ్చర్యం, భయం కొలిపే మరొక దృశ్యం కంటబడింది. ఏడె నిమిది మంది మనుషులు- వాళ్ల దుస్తుల తీరును బట్టి దారిదోపిడీ గాళ్లలా వున్నారు.\nఅశ్వికుడొస్తున్న మార్గానికి పైన వున్న చెట్లకొమ్మల్లోంచి, అతడికి వెనకా ముందూ ఒక్కసారిగా కిందికి దూకారు. గుర్రం బెది రింది, అశ్వికుడు దాన్ని కళ్ళెం లాగి ఆపుతూ, పెద్దగా సింహనాదం చేసి, ఒర నుంచి కత్తి దూసి వాళ్లతో తలపడ్డాడు.\nశిఖిముఖికి ప్రమాదంలో చిక్కుకున్న ఆ అశ్వికుణ్ని చూసి చాలా జాలి కలిగింది. ఒక డిమీద పదిమంది కత్తులెత్తడం అధర్మం, సహించరానిది.\nశత్రుబలం చూసి లొంగిపోక, అంత మందినీ ఏకాకిగా ఎదిరించి పోరాటానికి ఉపక్రమించిన అశ్వికుడంటే అతడికెంతో గౌరవభావం కలిగింది. అతడు ఎర్రగం డును హెచ్చరించి, చెట్ల ఊడలు పట్టుకుని ఊగుతూ, క్షణాల మీద అశ్వికుడున్న ప్రాంతం చేరాడు.\nఈలోపల అశ్వికుడు వాహనం మీద ఉండే దొంగలను కత్తితో ఎడాపెడా కొడుతూ, “విక్రమకేసరి కత్తి బలి కోరుతున్నది! నీచు ల్లారా పారిపోక నిలబడండి, నా ప్రతాపం తెలుస్తుంది,” అంటూ గావుకేకలు పెడు తున్నాడు.\nఇంతలో ఒక దొంగ, చాటుగా వుండి గుర్రం కాలికి గురిచేసి కత్తి విసిరాడు. గుర్రం గాయపడి వేగంగా పక్కకు తిరి గింది. అశ్వికుడు ఆ కుదుపుకు కిందపడి అంతలోనే లేచి నిలబడి, ఈసారి కత్తి, ఈటే రెంటినీ రెండు చేతుల్లో పట్టుకుని, పెద్దగా హుంకరించి దొంగలను ప్రతిఘటించసా గాడు.\n“శబరమాతకూ, జై\" అంటూ శిఖిముఖి చెట్టుమీది నుంచి దొంగలమధ్యకు దూకాడు.\nఈలోపల ఎర్రగండు ఒక దొంగమీది కురికి, వాడి కంఠం పట్టుకునేందుకు పైకెగిరింది.\nఅశ్వికుడు ఒక్క క్షణకాలం ఈ వచ్చిన వాడు శత్రువో మిత్రుడో అన్న అనుమా నంతో స్థాణువులా అయిపోయి, శిఖిముఖి ఈటెను దొంగలమీదికి గురిచేయటం చూసి, “మిత్రమా, ఈ దుర్మార్గుల్లో ఒక్కణ్ని కూడా ప్రాణాలతో పోనివ్వకూడదు.” అని కేక వేశాడు.\nఇంతలో అరణ్యంలో ఎక్కడో దూరం నుంచి ఎవరో పెద్దగా ఈల వేశారు. మరు క్షణం దొంగలు అశ్వికుణ్ని, శిఖిముఖినీ విడిచి కలిసికట్టుగా అక్కణ్నుంచి పారి పోసాగారు.\nబరువైన కవచం ధరించి ఉండటంతో అశ్వికుడు వాళ్లను వెంబడించలేకపో యాడు. శిఖిముఖి, ఎర్రగండూ వాళ్లను కొంత దూరం తరిమి, వాళ్లు అందకుండా గుబురు చెట్లలోకి పారిపోవడంతో వెను తిరిగి అశ్వికుడు ఉన్న చోటుకు వచ్చారు.\nవాళ్లు వచ్చేసరికి అశ్వికుడు తన గుర్రా నికి తగిలిన గాయాన్ని పరీక్షిస్తున్నాడు. శిఖిముఖి అతడిని సమీపించి, \"ఆ దుష్టులు అందకుండా పారిపోయారు. ఈ అరణ్యంలో మీరు ఒంటరిగా ప్రయాణం చేయవల సింది కాదు. మీరేం గాయపడలేదు కదా?.. అదృష్టం. గుర్రం గాయానికి మందు వేద్దాం ఉండండి\" అంటూ దాపుల ఉన్న చెట్ల దగ్గిరకు పోయి ఆకులు కోయసాగాడు.\nఅశ్వికుడు మారు మాట్లాడకుండా శిఖి ముఖిని నఖశిఖ పర్యంతం పరీక్షగా చూస్తూ వుండిపోయాడు. అతడికి ఈ యువకుడు ఆటవిక జాతివాడని తెలుస్తూనే ఉన్నది.\nశబరమాతకూ, జై, అంటూ దొంగలమ ధ్యకు దూకాడు. బాగానే ఉన్నది. నిజంగా ఇతడు శబరుడేనా? ఇందులో మోసం ఏమీ లేదు కదా.. అశ్వికుడిలా ఆలోచిస్తున్నాడు.\nశిఖిముఖి అశ్వాన్ని సమీపించి దాని గాయానికి ఆకుపసరు పూస్తూ, అశ్వికు డితో, “మీ పేరేమిటి? ఒంటరిగా అర ణ్యంలో తిరుగుతున్నారేం” అని ప్రశ్నిం చాడు.\nఅశ్వికుడు జవాబు చెప్పేందుకు ఓ క్షణకాలం తటపటాయించి, “మనిద్దరం సమాన వయస్కులం, పద్దెనిమిదీ ఇరవై ఏళ్ళ వయసువాళ్లం, అవునా? ముసలివాళ్ల లాగా మీరూ, మీరూ అని మాట్లాడుకో వడం ఎందుకు? అది సరే. నీ ప్రశ్నలకు జవాబిచ్చే ముందు నేనొక ప్రశ్న అడగవలసి ఉంది.\" అన్నాడు.\n“ఏమిటా ప్రశ్న?” అని అడిగాడు శిఖి ముఖి, అశ్వికుడి మాటలకు కొంచెంగా ఆశ్చర్యపడుతూ.\n“నీవు శబరజాతివాడివి, అవునా?” అన్నాడు అశ్వికుడు.\n“అవును నా పేరు శిఖిముఖి. మీ.. నీ పేరు?” అన్నాడు శిఖిముకి.\n“శిఖిముఖి!” అంటూ అశ్వికుడు కళ్ళింత చేసుకుని తలాడిస్తూ, “అది మీ తాత పేరు. అవునా? నా పేరు విక్రమకేసరి, ఇది మా తాత పేరు. మీ తండ్రి శివాలుడు, ఆ విక్రమకేసరిని గురించి నీకు చెప్పే ఉండాలే. ఆయనక్షేమంగా ఉన్నాడు గదా?” అని ప్రశ్నించాడు విక్రమకేసరి.\nవిక్రమకేసరి మాటలు వింటూంటే శిఖి ముఖికి ఏదో కల గంటున్నట్లుగా ఉంటు న్నది. తను జన్మలో అతణ్ని చూడటం తటస్తపడుతుందని అతడేనాడూ అనుకో లేదు...\n“నా తండ్రి క్షేమంగానే ఉన్నాడు. మీ తాతగారిని గురించి నేను చాలా విన్నాను. మీది శూరసేన దేశం కాదా? నీ ప్రయాణం మా పల్లెకే అని తెలిసిపోయింది. కాని, ఇదంతా నాకు నమ్మశక్యం కాకుండా ఉన్నది,” అన్నాడు శిఖిముఖి.\n\"ఇంకా నమ్మశక్యం కాని సంగతుల నేకం మీ ఇంటికి చేరింతరవాత తీరిగ్గా చెబు తాను. ఇంతకుముందు నన్ను చుట్టు ముట్టినవాళ్లు కేవలం దొంగలు కాదు. వాళ్ళ క్కావలసింది, ఈ జీనుకు వేలాడుతున్న సంచీయే కాక, నా ప్రాణం కూడా. కనక మనం త్వరగా మీ పల్లె చేరటం క్షేమం,” అన్నాడు విక్రమకేసరి.\nఆసరికి శిఖిముఖికి తామున్న ప్రదేశం ఎంత ప్రమాదకరం అయిందో తెలిసి వచ్చింది.\nదొంగలు ఏ చెట్లచాటునో పొంచి వుండి తిరిగి మీద పడేందుకు అవకాశం కోసం ఎదురు చూస్తుంటారు..\nగాయపడిన గుర్రాన్ని నడిపించుకుంటూ శిఖిముఖీ, విక్రమకేసరీ కుంభారమిట్ట పల్లెకు బయలుదే రారు. దారిలో శిఖిముఖి ఒక అడవిపందిని కొట్టి భుజాన వేసుకు న్నాడు.\nదొంగల నుంచి మరే ప్రమాదం ఎదుర వలేదు. కాని, చీకటి పడిన కొంత సేపటికి వాళ్లు పల్లెను సమీపించేసరికి, శివాలుడూ, మరికొందరూ అరణ్యం కేసి వస్తున్నారు.\nశిఖిముఖిని ముందుగా చూసిన పల్లె వాసులు కొందరు ఉత్సాహంగా కేకలు వేస్తూ, అతడి దగ్గిరికి పరిగెత్తుకు రాసా గారు.",
            "book_page_end": 62,
            "story_id": "2010_04_14",
            "raw_genre_backup": "సాహసం, సీరియల్",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "అనునిర్వ",
            "book_page_start": 63,
            "pdf_page_start": 63,
            "pdf_page_end": 68,
            "author": "సౌమ్యారాజేంద్రన్",
            "genre": "సైన్స్ ఫిక్షన్, సీరియల్",
            "moral": "మానవులు తమ స్వయంకృత అపరాధాల వల్ల అంతరించిపోతున్నారని, కొత్త ప్రపంచంలో జంతువులు ఆధిక్యత సాధించాయనే విషాదకర వాస్తవాన్ని తెలుపుతుంది.",
            "keywords": [
                "అనునిర్వ",
                "రోదసీ వాహనం",
                "మానవులు",
                "జంతువులు",
                "శంతను",
                "సైన్స్ ఫిక్షన్"
            ],
            "characters": [
                "శివ (నరేటర్)",
                "మయూరి (నాలుగు చేతుల స్త్రీ)",
                "శంతను (శాస్త్రజ్ఞుడు)",
                "నిమ్మీ (బాలిక)",
                "ఒమెన్",
                "లెమన్",
                "సైబీరియన్ పులి",
                "చీనా ఏనుగు",
                "నైలు మొసలి",
                "డైనోసార్"
            ],
            "locations": [
                "అనునిర్వ (భూమిపై కొత్త లోకం)",
                "జలగర్భ గుహలు"
            ],
            "content": "(రజతవర్ణ గోళాకారపు రోదసీ వాహనం ఆశలను మోసుకువస్తున్న చంద్రుడిలా ఆకాశంలోంచి దూసుకొచ్చింది. అప్పుడు మాత్రమే నేను మానవులను ఎంతగా కోల్పోయిందీ నాకు బోధపడింది.)\nరోదసీ వాహనం క్రమంగా అనునిర్వలో దిగ నారంభించింది. మేమంతా పైకి చూస్తున్నాం, మైకంలో ఉన్నాం. గాలి దట్టంగా ఉండి భయ పెడుతోంది. నా తల్లిదండ్రులు అక్కడ ఉంటారని ఆశించాను.\nమెరుపు మెరిసినట్లు సైబీరియా తెల్లపులి తన నీలి కళ్ళతో నాకేసి ఎగాదిగా చూస్తోంది.\n‘ఇక్కడికి రా.” అంటూ అది కఠోరంగా గాండ్రిం చింది. నేను ఎన్నడూ అవిధేయత ప్రదర్శించ లేదు. దానికేసి మెల్లగా అడుగులేశాను.\n“ఇక్కడ మరొక మానవుడున్నాడు. నాకు తెలుసు” అని చెప్పింది. భీకరంగా, భారీగా ఉన్న తన తలను అది నావైపు జరిపింది. దాని నూపురంపై మంచువంటి తెల్లని వెంట్రుకలను నేను చూశాను.\nనల్లటిపట్టీలు అటూ ఇటూ ఊగుతున్నాయి. నేను తలూపాను. \"స్వరూపాలు మారతాయని గుర్తుంచుకో, నీ బంధువులాగా కనబడేదే నీకు హాని కలిగిస్తుంది” అంటూ నిట్టూర్చింది.\n“దురదృష్టవశాత్తూ చెడుకు కూడా అనేక రూపాలున్నాయి” అలా చెబుతూ అది రోదసీ వాహక నౌక కేసి చూసి మరేం మాట్లాడలేదు.\nమయూరి ఒక అడవి ఎద్దును ఆనుకుని నిలబడింది. ఆమె పెదవులనుంచి వింత చిరు నవ్వు కదలాడుతోంది. రోదసీ వాహక నౌక రాన్రానూ మరింతగా దగ్గరయింది.\nచిన్న అద్దపు కిటికీల గుండా పట్టి పట్టి చూస్తున్న రూపాలను నేను చూడగలిగాను. ఒక క్షణం నేను విచారంలో కూరుకుపోయాను. మానవులచే మరొక స్థలం ఆక్రమించబడింది. రోదసీనౌక నెమ్మదిగా నేలమీద వాలి ఒక్క కుదుపుతో ఆగిపోయింది.\nక్షణ కాలం గడిచింది. తర్వాత మరో క్షణం. నౌక లోపలి వారు వారి సమయం కోసం కాచు కుని ఉన్నట్లు కనిపించింది. నేను జోక్యం చేసు కోవాలని నిశ్చయించాను. రోదసీ నౌక వేపుగా నడిచి అరిచాను. “బాగుంది, మీరు క్షేమంగా దిగారు. బయటకు రండి! నేను శివను, నేను మానవుడిని!”\nనా గంభీర ప్రకటనతో నిశ్శబ్దం అలుము కుంది. చీనా ఏనుగు మెత్తగా నిట్టూర్పు విడి చింది.\nదాన్ని లెక్క చేయకుండా, నేను ఓ కిటికీ వద్దకు వెళ్లి లోపలకు ప్రవేశించాను. నా వెనుక పలురూపాలు, వర్ణాలు కలిగిన జీవులు భయ కంపిత వదనాలతో నిలబడ్డాయి. అవి నేలమీద సాగిలబడి వేటకు సిద్ధంగా ఉన్నట్లు కనిపిం చాయి.\nఅప్పుడు దోమలవత్తిని పోలిన జుత్తుతో కూడిన తలతో ఓ వ్యక్తి నేలమీదనుంచి లేచి నెమ్మదిగా కిటికీవైపు వచ్చాడు. అతడు “హలో” అని చెప్పగానే నేను ఆనందంగా చేయిసా చాను.\nఏమైతే నేమి, మరొక మానవుడు కనబడిన వెంటనే నాలో ఉత్సాహం పెల్లుబికింది. అప్పు డతడు తలుపువైపు వస్తున్నట్లు కదిలాడు. నేను తలూపి తలుపు వద్ద నిలబడ్డాను.\nఆ మనిషి తలుపు తెరిచి అన్నాడు “ఏయ్ మేం మృతజీవులమా?”\nనేను నవ్వి చెప్పాను. “ఖచ్చితంగా చెప్ప లేను. కావచ్చు, కాకపోవచ్చు!” అతడు పొడి నవ్వుతో నాకేసి చూశాడు.\nఇలాంటి కొత్త నేల మీదికి వచ్చినందుకు వారు నిజంగా దిగ్భ్రాంతికి గురై ఉండవచ్చు. నేను చేయి చాపాను, అతడు నా చేతిని పట్టు కుని ఇంకా తలుపువెనుకే ఉండిపోయాడు.\n“బయటకు రండి” నేను పిలిచాను. “మీరు ఇప్పుడు అనునిర్వలో ఉన్నారు. అంతరించిపో యిన జీవుల నేల.”\n“అను... ఏమిటది?\" అతడు తడబడ్డాడు.\n“మనం అంతరించిపోయాం. ఈ విషయం నీకు తెలుసా?”\nఅతడు నాకేసి వింతగా చూశాడు. నా మానసికస్థితిని సందేహిస్తున్నట్లుగా చూశాడు. తర్వాత, అతడు నా వెనుకవైపుకు చూశాడు.\nజంతువుల మంద చీమచిటుక్కుమంటే వినిపించేంత నిశ్శబ్ద వాతావరణంలో లేచి నిలబడి వేచి చూస్తోంది.\nఅతడు పళ్ళు బిగించి తలుపు దడేలున మూసివేసాడు. ఇలాంటి వాతావరణంతో నేను అలసిపోయాను. “లేచి నిలబడు” నేను అర చాను.\nఏదో నీడ నన్ను దాటినట్లనిపించి నేను గిర్రున తిరిగాను. ఎదురుగా మయూరి.\n“ప్రశాంతంగా ఉండు. నేను మాట్లాడతా” చెప్పింది.\n“మానవులారా,” ఆమె విస్పష్ట స్వరంతో మాట్లాడటం ప్రారంభించింది. ఆ పదం పెటి ల్లున నేల నలుచెరగులా ప్రతిధ్వనించింది. నేను ఎగిరి పడ్డాను.\n“మీరు నిర్భీతిగా బయటకు రావచ్చు. నేను, మయూరిని, అనంతాన్ని. ముందుకు రమ్మని మిమ్మల్ని కోరుతున్నాను. మీకు ఏ ప్రమాదమూ జరగదని నేను మాట ఇస్తున్నా. \"\nతక్షణం నైలు మొసలి అభ్యంతర సూచ కంగా నోరు తెరిచింది. అయితే మయూరి దాన్ని హెచ్చరిస్తున్న చూపుతో నివారించింది.\nమొసలిని ఆపడం అంత సులభం కాదు. అది తన తోకను నేలమీద గట్టిగా తాడించింది కానీ నోరు విప్పే సాహసం చేయలేదు.\nసైబీరియా పులి చిన్నగా గాండ్రించింది. డైనోసార్లలో ఒకటి నన్ను కన్నార్పుతూ చూసింది. ఒక్కసారిగా నాకు కంపరమేసింది. దాని కోరల బారిన పడితే ఏమవుతుందో నాకు తెలుసు.\nతలుపు నెమ్మదిగా తెరుచుకుంది, ఆ సన్నటి మనిషి రోదసీ వాహనం నుంచి మెల్లగా బయటకు వచ్చాడు.\nఅతడి ముఖం బాగా పాలిపోయింది. కళ్ళు రెపరెపలాడుతున్నాయి. అతడి చేతినిండా గాయాలు. అతడి దుస్తులనిండా మరకలు, అతడి తలలో ఇసుక.\n“ఏంటీ.. ఎవరీమె?\" అతడి కళ్ళు ఆమె నీలిముఖాన్ని, నాలుగు చేతులను తేరిపార జూశాయి.\nఅతడు హాని కలిగించే మాట ఏదో చెప్ప బోతున్నాడని భయపడ్డాను. అతడిని అడ్డు కుంటూ “ఈమె మయూరి” అని చెప్పాను.\n“హు... మయూరి... సరే... అందుకే ఈమె ఒక...\" అతడు ఆలోచిస్తూ గడ్డం గీక్కు న్నాడు. ఉన్నట్లుంటి చీనా ఏనుగు పైకి లేచింది, ఆ వ్యక్తి జాగ్రత్తగా వెనుకడుగు వేశాడు.\n“ఏయ్, ఏయ్...!\" అతడు సన్నగా గొణి గాడు. “నాకు పిచ్చెక్కుతోంది. కాదా” అతడు లోగొంతుకతో అన్నాడు.\nచీనా ఏనుగు అతడి వైపు కదిలి అతడి ముఖాన్ని పరిశీలనగా చూసింది. “అరెరెరె... నువ్వా.... నువ్వా చీనా ఏనుగు కదూ?”\nతన ప్రశ్న తనకే అసంబద్ధంగా అనిపించ డంతో అతడిలా అడుగుతూ పడిపడి నవ్వాడు. అతడి స్వరంలో స్పష్టంగా కించభావం ధ్వనిం చింది.\nఅయితే చీనా ఏనుగు సంతోషించ లేదు. అది తన దంతాలలో ఒకదాన్ని అతడి కళ్ళకు దగ్గరగా తీసుకువచ్చింది. “నీవు కోరుకుంటే, నేను ఏనుగునే అని నిరూపిస్తాను.”\nఅతడు భయపడుతూ వెనక్కు తగ్గాడు.\n“నీవు మాట్లాడవచ్చు!” చెప్పింది మయూరి.\nఅతడు ఊపిరి పీల్చుకున్నాడు.\nచీనా ఏనుగు చెవిని సుతిమెత్తగా తడుతూ మయూరి చెప్పింది. \"నన్ను నీవు రుజువు చేసుకోవడానికి ఇంకా సమయముంది. ఇప్పుడు వెనక్కు తగ్గు. మన అతిథులను ముందుగా ఆహ్వానిద్దాం రా!\" అంటూ ఆమె మానవుడి వైపు చేయి చాచి అడిగింది. “మీ పేరేమిటో చెబుతారా మానవా”\nఅతడు ఆమె చేయి ఆతృతగా పట్టుకు న్నాడు గాని, కరచాలనం చేయలేదు. ఎవరో నాగుపామును తన చేతికిచ్చి పట్టుకోమన్న చందంగా కనిపించాడతడు.\n“నేను శంతనుడిని” చెప్పాను. “పూర్తిగా అంతరించిపోకుండా ప్రజలను ఈ పరివర్తన లోకి మార్చేందుకు గాను ప్రభుత్వం నియమిం చిన శాస్త్రజ్ఞులలో నేనూ ఒకడిని.\nదీన్ని సాధించడానికి ప్రపంచవ్యాప్తంగా శాస్త్రజ్ఞులతో సమన్వయంతో పనిచేయాలని మమ్మల్ని ఆదేశించారు. కాని.... \" అతడు ఊపిరి పీల్చుకున్నాడు.\nకొన్ని ముఖాలు కిటికీ వైపుకు తిరిగి నవ్వు కుంటున్నట్లు నేను గమనించాను. వారు పగల బడి నవ్వడం ప్రారంభించడంతో వారిని పిల్ల లుగా గుర్తించాను. “బయటకు రండి” నేను తలుపువైపు తిరుగుతూ గట్టిగా అరిచాను.\nఉన్నట్లుండి వాళ్లు వెనక్కు తిరిగి మరొకరితో మాట్లాడసాగారు... క్షణమాత్రంలో వారు రోదసీ వాహనం నుంచి బయటపడ్డారు.\nఆ అబ్బాయి సిగ్గుపడుతూ ఉన్న ఒక బాలికను మయూరి వైపుకు నడిపించుకొచ్చాడు.\nఅయితే ఆ పాప ఆందోళన పడలేదు.\nఅబ్బాయి ఇద్దరిలో చిన్నవాడిలా కనిపిస్తు న్నాడు. ఏడేళ్ళు ఉండ వచ్చు. నా ఉద్దేశం ప్రకారం బాలికకు మాత్రం పన్నెం డేళ్ళు ఉండవచ్చు.\n“వావ్!” అన్నది బాలిక. మయూరి నవ్వింది. ఆమె కాస్త వంగి బాలిక తల తట్టింది.\nఅంటే ఆమె తల్చుకుంటే మర్యాదగా ఉంటుందన్నమాట. తెరు చుకున్న నోటితో బాలిక మొదలెట్టింది. “నీవెం దుకు నీలంగా ఉన్నావు?” ఆడిగింది. గట్టిగా, స్పష్టంగా ఉంది స్వరం.\n“!” చీనా ఏనుగు గొణిగింది.\n“నైలు మొసలి ఆశ్చర్యపడింది. గుర్రం విషాద సూచకంగా సకిలించింది!”\nసైబీరియన్ పులి మృదువుగా నవ్వింది.\nమయూరి ఫక్కున నవ్వింది. “నిజంగా ఎందుకలా ఉన్నాను!\" ఆమె స్పందించిన తీరుతో నేను కాస్త వెనక్కు తగ్గాను. కాని బాలికను చూసి నేను సంతోషపడ్డాను. తన అసహనానికి గాను మయూరి ఆగ్రహానికి బాలిక గురికాలేదు మరి. (నైలు మొసలి ప్రకారం అలా జరగాల్సి ఉండె.)\nఆ అబ్బాయి ఉన్నట్లుండి అరచాడు. “నీ వెనకాల పులి ఉంది నిమ్మీ!”\nనిమ్మీ దృఢంగా తయారైనట్లుంది. ఆమె కనురెప్పను కూడా కదిలించలేదు. సైబీరియన్ పులి వైపు ఆమె స్థిరంగా చూసింది. ప్రస్తు ప్రదర్శన శాలలో ఉన్న కళాకృతిని పరిశీలిస్తున్న చందంగా చూసింది. మెల్లగా పులివైపు అడు గేసింది. పులికి దగ్గరగా వచ్చినప్పుడు ఆమెను శంతను ఆపాడు.\n“పులి వద్దకు పోవద్దు. వెనక్కి వెళ్ళి లోపల ఉండు,\" అతడు అరిచాడు. ఆమె అతడికేసి ప్రశాంతంగా చూసింది. అయితే మారు మాట్లాడకుండా ఆమె అతడి మాటలను పాటించింది.\n“మనందరం, అంటే.. రోదసీ వాహనంలోని మానవులం ముందుకు అడుగేయడానికి ముందు నేను కొన్ని వివరాలు తెలుసుకోవాలని అనుకుంటున్నా. మనం ఇప్పుడు ఎక్కడు న్నాం? ఈ దేశం ఏది? ఇక్కడి ప్రాణులన్నీ ఎలా మాట్లాడగలుగుతున్నాయి?” అంటూ అతడు రెట్టించాడు.\n\"అడవిదున్న తన కాలిని గట్టిగా తాడిం చింది.\nమేం మాట్లాడలేమని నీవు ఎలా అను కున్నావు?” అడిగింది.\n“అతడి ఉద్దేశం ఏదంటే మానవ భాష మీరు ఎలా మాట్లాడుతున్నారనే, ” నేను మాట కలిపాను. “అలాగా, కృతజ్ఞతలు,” శంతను సుదూర దృశ్యం వైపు నన్ను తోస్తూ చెప్పాడు.\nఅనునిర్వ అధికారిక ద్వారపాలకులు లెమన్, ఒమెన్లు అంతకు ముందు నాకు చెప్పిన విషయాలను మళ్ళీ శంతనుడికి వివ రించడం మొదలెట్టారు.\nఆ అసాధారణ గాథను వినే కొద్దీ అతడి ముఖం పాలిపోతూవచ్చింది. అతడి కళ్లు అవి శ్వాసంతో నిండిపోయాయి. చూస్తున్న నాకు ఆశ్చర్యం కలగలేదు.\nనేను కూడా వాటిని మొదటిసారిగా కలిసి నప్పుడు ఇలాగే దిగ్భ్రాంతిలో మునిగిపోయాను. అయితే నేను ఊహించిన దాని కంటే ధైర్యంగానే అతడు మొత్తంగా విన్నాడు.\n“అంటే మానవులు ఇప్పుడు అంతరిస్తు న్నారని మీరు చెబుతున్నారు. అంతేగా?” అని ప్రశ్నించాడు.\n“అవును” ఒమెన్ దృఢస్వరంతో అన్నాడు. నొక్కి చెప్పడానికి భుజాలు ఎగురేశాడు.\n“అంటే మాలో చాలామంది ఇక్కడికి వస్తారన్నమాట.”\nఅవును. అలాగే జరుగుతుంది.\n“మరి మేమెక్కడ ఉండాలి?”\n\"గాభరా పడవద్దు, మేం ఇప్పటికే ఏర్పాట్లు చేసే ఉంచాం,” చెప్పింది మయూరి ప్రశాం తంగా. చాలా జంతు వులు దీంతో ఆశ్చ ర్యానికి లోనయ్యాయి. నేను ఆశ్చర్యపడ లేదు. మానవులపై జరిగిన చర్చకు సంబంధించిన కార్యక్రమంలో ఆతిథ్యం ప్రస్తావనకు రానట్లుంది!\n“వారు జలదేవతల సహాయంతో జలగర్భ గుహల్లో ఉంటారు\" చెప్పింది మయూరి.\n“సముద్రగర్భంలోనా?!” ఆశ్చర్యపో యాను.\n“నువ్వు చూస్తావు కదా,\" ఆమె చెప్పింది.\nఆమె చెప్పింది అర్థం కానట్లుగా చూశాడు శంతను. అప్పటికప్పుడు ఒక నిర్ణయానికి వచ్చినవాడిలా తలను ఊగించి, రోదసీ వాహనం కేసి నడిచాడు. దాని తలుపు తెరిచి, మెల్లగా చూశాడు.\nలోపలున్న వారు నెమ్మదిగా బయటకు వచ్చారు. ఒక్కరొక్కరుగా మెల్లగా, భయప డుతూ, ఆందోళనతో బయటకి వచ్చారు. వారు ముఖాలు వాల్చేశారు. వారి వీవు భాగం వంగిపోయింది. మానవులు అధినాధులు కాని నేలమీదికి వారు వచ్చారు మరి. (ఇంకా ఉంది)",
            "book_page_end": 68,
            "story_id": "2010_04_15",
            "raw_genre_backup": "సైన్స్ ఫిక్షన్, సీరియల్",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 15,
        "author_counts": {
            "కమలిని": 1,
            "ఎం.డి. సౌజన్య": 1,
            "ఎన్. శివ నాగేశ్వరరావు (ఆధారం)": 1,
            "చందమామ బృందం": 4,
            "రమా రమేష్ (పునఃకథనం)": 1,
            "జి. త్రివిక్రం": 1,
            "జెన్ కథ ఆధారంగా": 1,
            "మాచిరాజు కామేశ్వరరావు": 1,
            "ఎం. మురళీమోహన్": 1,
            "పవిత్రా శ్రీనివాసన్": 1,
            "దాసరి సుబ్రహ్మణ్యం": 1,
            "సౌమ్యారాజేంద్రన్": 1
        },
        "genre_counts": {
            "హాస్యం": 3,
            "బేతాళ కథ": 1,
            "ఫాంటసీ, సీరియల్": 1,
            "పురాణం, సీరియల్": 1,
            "పంచతంత్ర కథ": 1,
            "జానపదకథ": 1,
            "లఘు కథ": 2,
            "జెన్ కథ": 1,
            "నీతి కథ": 1,
            "చారిత్రక నవల, సీరియల్": 1,
            "సాహసం, సీరియల్": 1,
            "సైన్స్ ఫిక్షన్, సీరియల్": 1
        }
    }
}