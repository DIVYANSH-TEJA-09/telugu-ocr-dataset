{
    "book_id": "చందమామ_2010_05",
    "stories": [
        {
            "title": "మామిడిపళ్లూ, చందమామా, ఆటలూ!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు",
            "genre": "సంపాదకీయం",
            "moral": "ప్రకృతి సమతుల్యతను కాపాడటం, నీటి ఎద్దడి గురించి చైతన్యం పెంచడం పౌరుల బాధ్యత.",
            "keywords": [
                "వేసవి",
                "ప్రకృతి",
                "నీటి ఎద్దడి",
                "పౌర బాధ్యత",
                "మేడే"
            ],
            "characters": [
                "చందమామ బృందం",
                "పాఠకులు"
            ],
            "locations": [
                "భారతదేశం"
            ],
            "content": "వేసవి కాలం పొడవునా ఈ మూడు పదాలూ మీకు పదే పదే గట్టిగా వినిపిస్తూనే ఉంటాయి కదూ! పరీక్షలు ముగిశాయి కాబట్టి, రాబోయే వారాల్లో పిల్లల సరదాలు రెక్కలు విప్పుకుని విహరిస్తాయి. ప్రపంచమే స్వర్గధామమైపోతుంది కదూ! పాఠశాల, హోమ్వర్క్స్ తో తిరిగి పలకరించే జూన్ మాసం రాకముందే మనం సెలవులన్నీ ఆనందంతో గడిపేద్దామా!\n\nఅయితే వేసవికాలం అంటే విరామం, ఆటలు మాత్రమేనా? ఈ రుతువులో దేశవ్యాప్తంగా తీవ్ర ప్రభావం చూపే నీటి ఎద్దడిని మనం మర్చిపోకూడదు. పకృతి సమతుల్యతను కాపాడకుండా విచ్చలవిడిగా అడవులను నరికివేయడం, దాని ఫలితంగా జరిగే పారిశ్రామికీకరణ కారణంగానే ఇలాంటి సమస్యలు వస్తున్నాయి. మరి కొన్ని సంవత్సరాల్లోనే నీటి సమస్య మనందరికీ కలవరం కలిగించబోతోంది.\n\nదీనికిగాను ఇతరుల వైపు వేలు చూపించడంవల్ల ప్రయోజనం లేదు. ప్రకృతి సమతుల్యతను తిరిగి సాధించడంలో మనందరం తలో చేయి వేయాలి. కాలుష్యాన్ని బాగా తగ్గించడానికి, పకృతి వనరులను పరిరక్షించడానికి మనం పూనుకోవాలి. వ్యక్తులుగా కూడా మనం భూమిని కాపాడవచ్చు. మీ స్నేహితులతో కలిసి మీ ఇరుగు పొరుగు వారిలో చైతన్యం కలిగించేందుకు ప్రయత్నించగలరా? ఈ దిశగా మీరు చేపట్టే కార్యకలాపాలను మాకూ తెలియజేయండి. ఈ సందేశాన్ని ప్రచారం చేయడంలో మా వంతు కృషి మేము చేయగలం!\n\nమే 1న అంతర్జాతీయ కార్మిక దినం. దీన్ని మేడే అని పిలుస్తున్నారు. కార్మికుల హక్కులు, కార్మికోద్యమ సామాజిక, ఆర్థిక విజయాలతో ముడిపడిన చరిత్రలోని పలు సంఘటలను గుర్తు చేసుకుంటూ ప్రపంచవ్యాప్తంగా మేడే జరుపుకుంటారు. తమ సమస్యలను ప్రపంచానికి చెబుతూ మే డే పండుగ దినాన పలు కార్మిక సంఘాలు ప్రదర్శనలు చేస్తాయి. పౌర సమాజం సరిగా పని చేయాలంటే హక్కులు, బాధ్యతలు రెండూ ముఖ్యమే.\n\nచందమామ ఇటీవల ప్రచురించిన ఆర్ట్బుక్, వార్షిక సంచికను మీరు చదివారా? చదివి నట్లయితే, మీ అనుభూతిని మాకు తెలుపండి. ఈ వేసవిలో చందమామతో చల్లగా కాలం గడపండి. \n- సంపాదకుడు",
            "book_page_end": 5,
            "story_id": "2010_05_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "దురదృష్టవంతుడు",
            "book_page_start": 8,
            "pdf_page_start": 8,
            "pdf_page_end": 8,
            "author": "డా. తాటిచెర్ల గురురామప్రసాద్",
            "genre": "కథ",
            "moral": "గొప్ప వ్యక్తుల నీడలో ఉండటం కంటే, సొంత ప్రతిభతో విజయం సాధించడానికి అనుకూలమైన వాతావరణం కోసం ప్రయత్నించాలి.",
            "keywords": [
                "కవిత్వం",
                "ప్రతిభ",
                "తండ్రి",
                "దురదృష్టం",
                "స్వయంకృషి"
            ],
            "characters": [
                "రఘునాధుడు",
                "సోమనాధుడు",
                "ఉజ్జయినీ రాజు",
                "మంత్రి"
            ],
            "locations": [
                "ఉజ్జయినీ నగరం",
                "పొరుగు రాజ్యం"
            ],
            "content": "ఉజ్జయినీ నగర ఆస్థానకవి రఘునాధుడు అఖండ మేధావి, శతాధికంగా కావ్యరచన చేసిన ఉద్దండ పండితుడు, గొప్పకవి. ఆయన కుమారుడు సోమనాధుడు కూడా కవీ, పండితు డూనూ, అతడు కూడా కొన్ని కావ్యాలను రచించాడు. కాని, అవి అంతగా ప్రశంసలు పొందలేదు.\n\nఒకనాడు సోమనాధుడు, ఉజ్జయిని రాజు వద్దకు వెళ్లి, “మహారాజా, తమ అనుజ్ఞ అయితే పొరుగు దేశం వెళ్లి బతకాలని ఉంది,\" అన్నాడు.\n\nరాజు ఆశ్చర్యపోయి, “మీ నాన్నగారు, నిన్ను సరిగా చూడడం లేదా?” అని ప్రశ్నించాడు.\n\n“ఆ మాట నిజం అంటే నా కళ్లు పోతాయి\" అన్నాడు సోమనాథుడు.\n\n“నా రాజ్యంలో, నీకు సౌకర్యంగా లేదా?” అని అడిగాడు రాజు.\n\n“పొరుగు రాజ్యంలో ఇంతకంటే నేను అనుభవించగల భోగం ఉండదు,” అన్నాడు సోమనాథుడు.\n\n“మరి ఎందుకు పొరుగు రాజ్యం వెళ్లాలనుకుంటున్నావు?” అని అడిగాడు రాజు.\n\nఆ ప్రశ్నకు జవాబివ్వబోయి, సోమనాధుడు చప్పున తల వంచుకోవడం గమనించిన మంత్రి, రాజుతో, “మహారాజా, ఈ కుర్రవాడికి అనుమతి ఇవ్వండి,\" అని సలహా ఇచ్చాడు.\n\nసోమనాథుడు వెళ్లిపోయాక రాజు, మంత్రిని, \"ఎందుకలా సలహా ఇచ్చారు?” అని అడిగాడు.\n\n“నిజమైన దురదృష్టవంతుడు, అసాధారణమైన ప్రజ్ఞ గల తండ్రి గలవాడు,” అన్నాడు మంత్రి.\n\nపొరుగు రాజ్యంలో సోమనాధుడికి, మహాకవి అన్న ఖ్యాతి త్వరలోనే లభించింది.\n- డా. తాటిచెర్ల గురురామప్రసాద్",
            "book_page_end": 8,
            "story_id": "2010_05_02",
            "raw_genre_backup": "కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "రోగనిర్ణయం!",
            "book_page_start": 9,
            "pdf_page_start": 9,
            "pdf_page_end": 9,
            "author": "ఎం.డి సౌజన్య",
            "genre": "హాస్యం",
            "moral": "ఒక వైద్యుడు రోగనిర్ధారణకు బదులు రోగి ఆర్థిక స్థితిని తెలుసుకొని దాన్ని బట్టి డబ్బు రాబట్టే తెలివిని ఉపయోగించాడు.",
            "keywords": [
                "వైద్యుడు",
                "రోగనిర్ణయం",
                "ఆర్థిక స్థోమత",
                "తెలివి",
                "కూరలు"
            ],
            "characters": [
                "కృపానందం (వైద్యుడు)",
                "రత్నాచారి (శిష్యుడు)"
            ],
            "locations": [
                "వైద్యశాల"
            ],
            "content": "వైద్యుడిగా మంచి పేరు పొందిన కృపానందం అనే ఆయన, తన వద్దకు వచ్చిన రోగుల నాడీ వగైరా పరీక్షలు చేసి, \"ఇది చాలా ముఖ్యం! గత నాలుగు రోజులుగా, మీరేం కూరలు తిన్నారో చెప్పండి. ఆ కూరలే మీ అనారోగ్యానికి కారణం అయి ఉండొచ్చు,” అనేవాడు.\n\nతరవాత రోగి చెప్పిన కూరల పేర్లు జాగ్రత్తగా విని, \"ఓహో, ఇంకేం, అర్థమైంది! సరే, ఈ మందు వాడండి,” అని మందు ఇచ్చి, డబ్బు తీసుకునేవాడు.\n\nఆయన దగ్గిర వైద్యం నేర్చుకోవాడనికి వచ్చిన రత్నాచారి అనే యువకుడికి ఈ తతంగం అంతుపట్టేది కాదు. తినే కూరలకూ, రోగ నిర్థారణకు సంబంధం ఏమిటో అతడికి ఎంత తరచి చూసినా అర్థం కాకుండా పోయింది. తన గురువు గారి ధోరణి కొన్నాళ్లు గమనించి, ఒకనాడు, \"గురుదేవా, వచ్చిన రోగులు గత నాలుగు రోజుల్లో తిన్న కూరల విషయం ప్రశ్నిస్తూంటారు. రోగనిర్ణయానికి అదంత ముఖ్యమా?” అని అడిగాడు.\n\nఆప్రశ్నకు కృపానందం నవ్వి, “వాళ్లు వండుకున్న కూరలు, వాళ్ల ఆర్థిక స్థోమతను తెలుపుతాయి కదా! దాన్ని బట్టి, వాళ్లనుంచి ఎంత డబ్బు రాబట్టాలో నిర్ణయించుకుంటాను ఇది ఏ వైద్యశాస్త్రంలోనూ నాకు కనబడదు,\" అన్నాడు.\n-ఎం.డి సౌజన్య",
            "book_page_end": 9,
            "story_id": "2010_05_03",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "మారు తాళం చెవి",
            "book_page_start": 10,
            "pdf_page_start": 10,
            "pdf_page_end": 10,
            "author": "సి.ఎస్.షరీఫ్",
            "genre": "హాస్యం",
            "moral": "అతిగా గర్వపడటం మంచిది కాదు. ఎప్పుడూ వినయంగా ఉండాలి.",
            "keywords": [
                "తాళాలు",
                "రైతు",
                "పనితనం",
                "గర్వం",
                "శివపురం"
            ],
            "characters": [
                "శేషన్న (తాళాల పనివాడు)",
                "రామయ్య (రైతు)"
            ],
            "locations": [
                "శివపురం"
            ],
            "content": "శివపురంలో ఉండే శేషన్న అనే అతను, తాళాలు బాగుచేయడంలోనూ, మారు తాళం చెవులు తయారు చేయడంలోనూ సిద్ధహస్తుడు.\n\nఒకనాడు రామయ్య అనే రైతు, శేషన్న దగ్గిరకు ఒక తాళం చెవి పట్టుకొచ్చి, “శేషన్నా, ఇలాటిదే మరొక తాళం చెవి చేసి పెట్టు,” అన్నాడు.\n\nరామయ్యను, కొత్త తాళం చెవి కోసం మర్నాడు రమ్మన్నాడు శేషన్న. రామయ్య మర్నాడు శేషన్న దుకాణానికి వెళ్లాడు. శేషన్న అతడికి రెండు తాళం చెవులు ఇచ్చాడు.\n\nరామయ్య, శేషన్న తయారు చేసిన తాళం చెవి కేసి పరీక్షగా చూస్తూ, “ఇది బాగా పనిచేస్తుందంటావా?” అని అడిగాడు.\n\nదానికి శేషన్న గర్వంగా, “నా పనితనం గురించి, మీకు తెలిసే ఉంటుంది! నేను తయారు చేసిన తాళం చెవి పనిచేయకపోవడమంటూ, ఇంతవరకు జరగలేదు,\" అన్నాడు.\n\nఅది విని రామయ్య, “అందుకేగదయ్యా, నీ దగ్గిరకొచ్చింది. వెధవది, ఈ తాళం చెవి పని చెయ్యడం లేదు. అందువల్లే ఇంకో తాళం చెవి చేయించాల్సి వచ్చింది!\" అన్నాడు, తాను శేషన్న కిచ్చిన తాళం చెవి చూపిస్తూ.\n- సి.ఎస్.షరీఫ్",
            "book_page_end": 10,
            "story_id": "2010_05_04",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "నిజమైన చదువు",
            "book_page_start": 11,
            "pdf_page_start": 11,
            "pdf_page_end": 16,
            "author": "కప్పగంతు శివరాంప్రసాద్",
            "genre": "బేతాళ కథ",
            "moral": "నిజమైన విద్య అంటే కేవలం చదవటం, రాయటం మాత్రమే కాదు, జీవించడానికి ఉపయోగపడే వృత్తిపరమైన జ్ఞానం, వ్యవసాయ జ్ఞానం కూడా విలువైన విద్యే.",
            "keywords": [
                "వ్యవసాయం",
                "నిజమైన విద్య",
                "బేతాళుడు",
                "రైతు",
                "ఊబి"
            ],
            "characters": [
                "విక్రమార్కుడు",
                "బేతాళుడు",
                "రాజయ్య (రైతు)",
                "వీరయ్య (రాజయ్య కొడుకు)",
                "జమీందారు"
            ],
            "locations": [
                "ఊబి ఉన్న పొలం",
                "ఉజ్జయినీ",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టు మీది నుంచి శవాన్ని దించి భుజాన వేసుకుని నడవ సాగాడు. అప్పుడు శవంలోని బేతాళుడు, “రాజా, నువ్వు పట్టిన పట్టు వదలవనే విషయంలో ఇసు మంతకూడా అనుమానం లేదు. అయినా ఇంత రాత్రివేళ నీకు ఈ కష్టం ఏమిటి? తాము చేసే పనికి ఫలితం వచ్చే సమ యానికి, సవ్యంగా అడగవలసినది అడగ లేని వారే లోకంలో ఎక్కువ మంది ఉన్నారు. ఆయాచితంగా కోరని భాగ్యం తలుపు తడు తున్నా ఆ ఆనుకోని భాగ్యాన్ని కూడా ఉత్తి పుణ్యానికే పోగొట్టుకునే వారే ఎక్కువమంది ఉన్నారు. సిద్ధాన్నం విస్తరి ముందు ఉన్నా చేతులారా పొగొట్టుకునేవారిని ఎవరూ బాగు చేయలేరు అనే విషయం నీకు తెలియనిదే మిటి? ఇందుకు ఉదాహరణగా, కొడుకుకు చక్కటి విద్య పొందే సువర్ణావకాశం వచ్చిన ప్పటికీ వితండవాదంతో కాలదన్నుకున్న రాజయ్య అన్న రైతు కథ చెప్తాను శ్రమ సాగాడు.\n\nచాలా కాలం క్రితం, ఒక ఊరిలో రాజయ్య అనే రైతు ఉండేవాడు. అతనికి ఐదెకరాల మాగాణి పొలం ఉండేది. ఆ ఊరులో ఒక పెద్ద చెరువు ఉండి నీళ్ళు సంవత్సరం పొడు గునా ఉండేవి. అందువల్ల, ఆ గ్రామంలో వ్యవసాయానికి ఎటువంటి అడ్డంకి ఉండేది కాదు. ప్రతి సంవత్సరం క్రమం తప్పకుండా వానలు పడటం, చెరువు నిండటం, దాంతో పొలాలలో పంటలు పండించటానికి, ప్రజలు తాగటానికి కావలిసినన్ని నీళ్ళు ఉండేవి.\n\nరాజయ్య మిగిలిన రైతులలాగానే కష్టపడి పనిచేస్తూ, అదును చూసుకుని వ్యవసాయ పనులు చేసుకుంటూ తన పొలంలో తాను పండించిన ధాన్యాన్ని, కూరగాయలను, పళ్ళను, తన కుటుంబానికి సరిపోగా, మిగిలినవి పొరుగున ఉన్న గ్రామానికి వెళ్ళి అమ్ముకుని తమ కుటుంబానికి కావలిసిన బట్టలు, ఇంట్లోకి కావలసిన దినుసులు గట్రా తెచ్చుకుంటూ ఉండేవాడు.\n\nరాజయ్య ఈ విధంగా తాను కష్టపడుతూ, ఆ కష్ట ఫలితంతో సుఖంగా జీవనం సాగి స్తున్నాడు. రాజయ్యకు ఒక కొడుకు అతడి పేరు వీరన్న. పదేళ్ళ వయసు. ఇప్పుడిప్పుడే రాజయ్య అతడికి పొలం పనులు నేర్పుతూ చిన్న చిన్న పనులు చేయిస్తున్నాడు. తనకు తెలిసిన వీశెలు, మణుగుల లెక్కలు డొక్కలు ఇప్పటికే వాడికి రాజయ్య నేర్పాడు.\n\nరాత్రిళ్ళు బయట వడ్ల పాతర మీద వేసుకున్న మంచం మీద పడుకుని, కొడుక్కి ఆకాశంలో కనిపించే నక్షత్రాలు, చంద్రుడు, మేఘాల గురించి, తన పెద్దలదగ్గర విన్న మాటలను కొడుకుకి చెప్తూ ఉండేవాడు. గాలి వాలు, మేఘాల కదలికలతో ఎప్పుడు వానపడుతుంది, ఎప్పుడు పడదు వంటి విషయాలను కూడ కొడుక్కి నేర్పే ప్రయత్నం చేస్తున్నాడు.\n\nవీరన్న రోజూ మధ్యాహ్నం వేళకి తండ్రికి తల్లి వండి ఇచ్చిన భోజనాన్ని తీసుకు వెళ్ళే వాడు. రాజయ్య కొడుకు తెచ్చిన అన్నం తిని చెట్టు నీడలో కొద్దిసేపు నడుం వాల్చేవాడు. వీరయ్య తండ్రి విశ్రాంతి తీసుకుంటూ ఉండగా, చిన్న చిన్న పనులు పొలంలో చేస్తూ ఉండేవాడు. ఇలా క్రమం తప్పకుండా జరిగిపోతున్నది.\n\nఒకరోజున రాజయ్య ఉదయాన్నే లేచి పొలానికి వెళ్ళి అక్కడ ఉన్న పళ్ళ చెట్లకి గొప్పు తవ్వుతున్నాడు. ఈలోగా అతనికి దూరంగా గుర్రం దౌడు తీయటం, గుర్రపు సకిలింపు, మరి కాసేపటికి ఆర్తనాదాలు వినపడ్డాయి. ఆ కేకలు వినవస్తున్నవైపుకు పరుగు పరుగున వెళ్ళిన రాజయ్యకు అక్కడి దృశ్యం చూసేప్పటికి నోట మాట రాలేదు.\n\nఅస్తవ్యస్తంగా జీను వేయబడిన గుర్రం బుసలు కొడుతూ కనపడింది. ఆ పక్కనే ఉన్న ఊబిలో ఒక కుర్రవాడు నడుం వరకు కూరుకుపోయి బయటకు రావటానికి కొట్టుకుంటూ, మరింత లోపలకి జారిపోతూ అప్పుడప్పుడూ సహాయానికి కేకలు వేస్తూ ఉన్నాడు. రాజయ్య వెంటనే తేరుకుని, పంచె ఎగ గట్టి, గుర్రాన్ని పెద్దగా కేకలు వేసి అదలించి దూరంగా తరిమి ఆ కుర్రాడితో, “అబ్బాయీ, భయపడకు, నువ్వు ఎంత కదిలితే అంత ప్రమాదం. కదిలినకొద్ది నువ్వు ఊబిలోకి మరింత దిగబడిపోతావు. కదల కుండా ఉండు. నేను నిన్ను బయటకు లాగటానికి ప్రయత్నిస్తాను” అని ధైర్యం చెప్పాడు.\n\nరాజయ్య దగ్గరలోనే ఉన్న ఒక చెట్టుకు ఉన్న పొడవాటి కొమ్మను ఒకటి విరిచి, దాని చివర తన తల గుడ్డను గట్టిగా కట్టి, ఊబి అంచు దగ్గరకు వెళ్ళి, కొమ్మ పొడుగుతో గుడ్డను కుర్రాడిమీదకు తెచ్చాడు. కుర్రాడు చటుక్కున ఆ గుడ్డను గట్టిగా పట్టుకు న్నాడు.\n\nరాజయ్య తన బలాన్నంతా ఉపయో గించి ఊబి అంచునే కాళ్ళు గట్టిగా భూమి మీద నిగడతన్ని నిలబడి లాగసాగాడు. కుర్రాడు కూడా సహాయం అందిన బలంతో, తన వంతు ప్రయత్నం చేసి మెల్లి మెల్లిగా ఊబిలొంచి బయటకు వచ్చాడు. రాజయ్య అతన్ని జాగ్రత్తగా ఊబిలోంచి బయటకు లాగాడు. భయంతో అవిసిపోయిన ఆ కుర్రాణ్ణి జాగ్రత్తగా చెట్టునీడలోకి చేర్చి, నీళ్ళు తెచ్చి అతని సేద తీర్చాడు. దాహానికి తన దగ్గర ఉన్న నీళ్ళు ఇచ్చాడు.\n\nఆ కుర్రాడు తేరుకుని మెల్లగాలేచి రాజయ్యకు కృతజ్ఞతలు చెప్పి తన దారిన తాను వెళ్ళిపోయాడు.\n\nరాజయ్య తన కాళ్ళు చేతులూ శుభ్రంగా కడుక్కుని, కొడుకు వీరయ్యకోసం ఎదురు చూడసాగాడు. వీరయ్య తెచ్చిన భోజనం తిని యధాప్రకారం చెట్టుకింద కునుకు తీశాడు, ఆ కుర్రాడి సంగతి పూర్తిగా మరచాడు. మరునాడు, వీరయ్య మధ్యాహ్న భోజనం ముగించి, కొడుక్కి ఆవేళ చెయ్యవలసిన పని చెప్తున్నాడు.\n\nఈలోగా, పొలానికి ఒక దిక్కున ఉన్న రహదారి మీద పొరుగూరి జమీందారు గుర్రపు బండి వచ్చి వీరయ్య పొలం దగ్గర నిలిచింది. బండి తోలేవాడు తలుపు తియ్య గానే జమీందారు దిగి, వీరయ్య పొలంలోకి చక చకా రాసాగాడు.\n\nఇది చూసిన వీరయ్య కంగారుపడి, జమీందారు ఎదురు వెళ్ళి, అయ్యా! కాకితో కబురంపితే నేనే వచ్చి తమ దర్శనం చేసుకునే వాణ్ణికదా\" అంటూ నమస్కరించి నిలబడ్డాడు.\n\nజమీందారు ఒక్క మాటకూడ మాటాడ కుండా, వీరయ్యను ఆదరంగా కౌగలించు కుని, “వీరయ్యా, నీకు నేను ఎంతో ఋణ పడి ఉన్నాను, నిన్న నువ్వు నా కొడుకుని కాపాడకపోతే ఏమైపోయేవాడిని.” లేకలేక పుట్టినవాడు కావడంతో గారాబంగా పెంచు తున్నాము. ఏ లోటూ లేకుండా చూసు కుంటూ, కోరిందల్లా కొని ఇస్తూ ముద్దు చేస్తూ ఉన్నాం. దాంతో కనిపించిన ప్రతిదీ కావాలనే మంకుతనం వాడిలో పెరిగిపో యింది.\n\nనిన్న కూడా అలాగే జరిగింది. సవారు కోసం కొత్త గుర్రం కొన్న విషయం నాకూ తెలుసుగదా! కొత్త కాబట్టి మచ్చిక కాలేదని, దాని జోలికి పోవద్దని ఒక వైపు హెచ్చరిస్తూనే ఉన్నాము. వింటే గదా. పైగా వాడికి ఉత్సాహం ఎక్కువ, కొత్త గుర్రానికి జీను తగిలించి స్వారీ చేయబోయి, ఇక్కడ ఊబిలో పడ్డాడు. నాకు నువు చేసిన సహాయం చెప్పాడు.\n\nమా పిల్లాడిని కాపాడి ప్రాణదానం చేసిన నీ రుణం తీర్చుకోలేను. ఈ సహాయానికి గాను కృతజ్ఞత చెబుదామని భావించి, అసలు నిన్ననే వద్దామనుకున్నాను, కాని అబ్బాయిని సముదాయించి, కచేరీ పనులు చూసుకునేప్పటికి ఈ వేళ అయింది.” అన్నాడు.\n\n“అయ్యో! నేను చేసింది ఏమున్నదండి అయ్యా! పాపం కుర్రాడు ఊబిలో దిగిపో తుంటే నాకు చాతనైన సహాయం చేశాను. ఆ అబ్బాయి మీ కుమారుడని నాకు తెలి యదు.” అన్నాడు వినయంగా.\n\nజమీందారు సంతోషంతో తల తాడిస్తూ, ఆ పక్కనే తలకి పాగా చుట్టుకుని, చేత్తో పార పట్టుకుని, వీళ్ళిద్దరిని గమనిస్తున్న వీరయ్య కేసి చూసి, “రాజయ్యా, వీడేనా నీ కొడుకు?” అన్నాడు. రాజయ్య తన కొడుకు వీరయ్య తలమీద చేయి వేసి, “అవునండి, వీడికి పది సంవత్సరాలు నిండినాయి, ఇప్పుడిప్పుడే పనులు నేర్పుతున్నాను, త్వరలోనే చేతికి వస్తాడు” అన్నాడు.\n\nదానికిజమీందారు, “అదేమిటి రాజయ్య! వీడిని కూడ నీలాగ మట్టి పిసుక్కునే వాడిని చేస్తావా? నేను వీడిని తీసికెళ్ళి మా అబ్బా యితో సమానంగా చదివించి, నా కచేరీలోనే మంచి ఉద్యోగం ఇస్తాను, నువ్వు నాకు చేసిన ఉపకారానికి నీకు తగిన పరిహారం ఇచ్చు కోనీ, లేకపోతే నీవు చేసిన సహాయానికి అర్థమే ఉండదు. ఏమంటావు?\" అన్నాడు చిరు నవ్వుతో.\n\nఅందుకు, రాజయ్య, “అయ్యా జమీం దారుగారూ, నేను ఆ కుర్రాడిని ఆపదలో ఉంటే రక్షించానుగాని, మీరొచ్చి ప్రతిఫలం ఇస్తారని కాదు. ఆ సమయంలో ఎవరయినా అలాగే చేస్తారు కదా! ఆపదలో ఉన్న వాడు ఎవరు ఏమిటి అని చూసి సహాయం చేయం కదా! మా అబ్బాయి, వీరయ్యకు, నేను చెప్పవలసిన చదువు చెప్తూనే ఉన్నానయ్యా.\n\nఇంతకంటే ఇంకా మంచి చదువు ఉందంటె నేను ఒప్పుకోను బాబూ. పనికొచ్చే ఒక్క పని చేయకుండా, కచేరీలో కూచుని ఎవ రెవరో చేసిన పనులకు లెక్కలు వేస్తూ, కర్ర పెత్తనం చేస్తున్నట్టుగా మా వీరయ్యను ఊహించుకోలేకుండా ఉన్నానండి.\n\nఅయ్యగారూ. నేను మా అబ్బాయికి చెప్పేది కూడ మంచి చదువే అనుకుంటు న్నాను, క్షమించండి, నా చదువు మా అబ్బా యికి చెప్పుకోనివ్వండి, అదే నేను మీ దగ్గరనుంచి కోరే ఉపకారం.” అన్నాడు వినమ్రంగా.\n\nజమీందారు రాజయ్య మాటలు విని అచ్చెరువొందాడు. పొలంలో పనిచేసుకునే రాజయ్యకు ఇంతటి చక్కటి జ్ఞానం ఉన్నదా అని ఆశ్చర్యపోతూ అతడికి కృతజ్ఞత తెలిపి తిరిగి వెళ్ళిపోయాడు.\n\nబేతాళుడు ఈ కథ చెప్పి, “రాజా, రైతు రాజయ్య ఇంత తెలివి తక్కువగా ఎందుకు ప్రవర్తించాడు? జమీందారు తన కొడుకును తీసుకెళ్ళి చదువు చెప్పించి పెద్ద ఉద్యోగం ఇప్పిస్తానన్నా ఎందుకు ఒప్పుకోలేదు?\n\nఈ ప్రశ్నలకు సమాధానం తెలిసి కూడ చెప్పక పోయావో నీ తల పగిలి పోతుంది\" అన్నాడు.\n\nదానికి విక్రమార్కుడు, “రాజయ్య తెలివి తక్కువగా ఏమీ ప్రవర్తించలేదు. తాను చెప్పేది కూడ చదువే అని గట్టిగా నమ్ముతు న్నవాడు.\n\nఅంతకంటే మరొక చదువు విలువైనది, అది తన కొడుకుకు చెప్పించి అదేదో ఉప కారం అన్నట్టుగా జమీందారు మాటలు అతనికి బాధ కలిగించాయి. రాజయ్య అను కున్నట్టుగానే, అతను చెప్పేది చాలా మంచి చదువు. తరతరాల విజ్ఞానమంతా తన కొడుక్కి తన పద్ధతిలో బోధించటానికి ప్రయత్ని స్తున్నాడు.\n\nకాకపోతే, జన బాహుళ్యంలో చదువు అంటే వ్రాయటం చదవటం అనే ప్రచారంలో ఉన్నది. అది సరికాదు.\n\nతన బ్రతుకు తాను బ్రతకటానికి అను వైన వృత్తి చేపట్టటానికి అనువైన విజ్ఞానాన్ని అందించేది ఏదైనా చదువే.\n\nముఖ్యంగా వ్యవసాయం, చేతి వృత్తులు తర తరాలుగా వస్తూనే ఉన్నాయి. వ్యవ సాయం బడిలో కూచుని చదివితే వచ్చేది కాదని రాజయ్యకు తెలుసు.\n\nఅందుకనే తాను తన తండ్రి దగ్గర నేర్చు కున్నట్లే తన కొడుక్కి నేర్పుతున్నాడు” అని చెప్పాడు.\n\nరాజుకు ఈ విధంగా మౌనభంగం కలగగానే బేతాళుడు శవంతో సహా మాయమై తిరిగి చెట్టెక్కాడు.\n\n- కప్పగంతు శివరాంప్రసాద్",
            "book_page_end": 16,
            "story_id": "2010_05_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఆర్య: మాణిక్య ద్వీప అన్వేషణ",
            "book_page_start": 17,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "ఫాంటసీ, ధారావాహిక",
            "moral": "మాణిక్యాన్ని పొందడానికి మోసపూరిత మాంత్రికుడు తన శిష్యుడిని ఉపయోగించుకోవాలని చూశాడు.",
            "keywords": [
                "మాణిక్య ద్వీపం",
                "సలూంకీ",
                "ప్రభాత్",
                "మాంత్రికుడు",
                "రక్తం"
            ],
            "characters": [
                "థార్విక్",
                "మరిఘా",
                "ధర్మపిత",
                "సలూంకీ",
                "ప్రభాత్"
            ],
            "locations": [
                "సల్గాజీ ప్రాంతం",
                "నది ఒడ్డు",
                "సువర్ణ ద్వీపం"
            ],
            "content": "థార్విక్, మరిఘాలు తోబుట్టువులు, ఇద్దరూ ధర్మపితకే జన్మించారు. అద్భుత మాంత్రికుడు సలూంకీ కామరూప శక్తుల గురించి ప్రభాత్కు నేర్పుతాడు.\n\nసలూంకీ ప్రభాతన్ను ఎంచుకున్నాడా?\nమాణిక్యంతో తనకున్న సంబంధం అతడికి తెలిసిపోయిది.\nసలూంకీ అంత శక్తిమంతుడైతే, అతడు స్వయంగా ప్రయత్నించకుండా, ప్రభాత్ను ఎందుకు పంపించినట్లు?\nఅతడు సుదీర్ఘకాలం పాటు ప్రయత్నించాడు. ఆ యాచకురాలు, నా భార్య, మరిఘా తల్లికోసం సల్గాజీ ప్రాంతాన్ని మొత్తంగా అతడు గాలించివేశాడు.\n\nసువర్ణ ద్వీప మాణిక్యం! అది నా పరమవుతుంది! దాన్ని పొందేంతవరకూ నేను నిద్రపోయేది లేదు!\nరాజా నన్ను విడిచిపెట్టు!\nఈ పిచ్చితనం ఏమిటి? రాజమందిరానికి వచ్చేయండి! నిష్ఫలమైన ఈ గాలింపును వదిలివేయండి!\nతన అన్వేషణను వదులుకోమని ఎందరు ఎంతగా చెప్పినా సలూంకీ వినలేదు. అయితే ఎంతగా తను గాలించినా మాణిక్యాన్ని కనుగొనలేకపోయాడు. ఒక రోజు...\n...నది ఒడ్డున విలువిద్యాభ్యాసం చేస్తున్న ప్రభాత్ను చూశాడు.\n\nదయచేసి మా తండ్రిని కలవండి.\nకలవలేను. మా స్నేహం రహస్యంగానే ఉండాలి..\nఎలాగోలా సలూంకీ ప్రభాత్ వద్దకు వచ్చాడు. చాలా సేపు ఇద్దరూ కలిసి ఉన్నారు.\nక్షమించాలి! బాగా గాయపడ్డావా?\nనావద్ద కొన్ని రహస్యాలు ఉన్నాయని సలూంకీ గుర్తించాడు. అతడికి కుతూహలం పెరిగిపోయింది.\nనా గురించి మరింతగా తను తెలుసుకో వలసిన అవసరముంది. మరింతగా | తెలుసుకోవాలంటే అతడు మంత్రాన్ని ఉపయోగించవలసిందే..\nఒకరోజు, ప్రభాత్కు కత్తిసాము నేర్పుతున్నప్పుడు సలూంకీ అతడి చేతిని తీవ్రంగా గాయపర్చాడు. రక్తం కారింది.\nనీకు నువ్వు గాయపర్చుకోకుండా నీవు మాణిక్యాన్ని పొందలేవు.\n\nఎందుకు?\nనా శ్రమంతా బూడిదలో పోసిన పన్నీరే అని అంటున్నావా?\nఆ అబ్బాయి మరీఘాతో రక్తం పంచుకుని పుట్టాడు. అతడిని ఉపయోగించుకో.\nఅయితే ఒకసారి అతడు మాణిక్యం పొందాక, దానిని నాకు ఇచ్చేలా చేయగలమార్గం ఉందా?\nఅతడిని నీ బిడ్డగా మార్చుకో. (ఇంకా ఉంది)",
            "book_page_end": 20,
            "story_id": "2010_05_06",
            "raw_genre_backup": "ఫాంటసీ, ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "రామాయణం: ఉత్తర కాండ - 3",
            "book_page_start": 21,
            "pdf_page_start": 21,
            "pdf_page_end": 26,
            "author": "చందమామ బృందం",
            "genre": "పురాణ కథ, ధారావాహిక",
            "moral": "అధికార గర్వం, అహంకారం, ఇతరులపై దయ లేకపోవడం వంటి చెడు లక్షణాలు ఉన్నతమైన స్థితిలో ఉన్నా నిమ్న జన్మకు కారణమవుతాయి.",
            "keywords": [
                "రామాయణం",
                "లవణాసురుడు",
                "శాపం",
                "రాముడు",
                "మాంధాత"
            ],
            "characters": [
                "రాముడు",
                "లక్ష్మణుడు",
                "కుక్క",
                "సర్వార్థసిద్ధి",
                "గద్ద",
                "గౌతముడు",
                "లవణాసురుడు",
                "శత్రుఘ్నుడు",
                "వాల్మీకి"
            ],
            "locations": [
                "అయోధ్య",
                "వాల్మీకి ఆశ్రమం",
                "మధువనం",
                "పర్ణశాల"
            ],
            "content": "మర్నాడు రాముడు కొలువుతీరి ఉండగా, ఒక కుక్క వచ్చి బయట మొరిగింది. లక్ష్మి ణుడు, ఆ కుక్క రాజుతో ఏదో ఫిర్యాదు చేయగోరుతున్నదని తెలుసుకుని, దాన్ని సభలోకి తీసుకువచ్చాడు. తల పగిలి ఉన్న ఆ కుక్కను చూసి రాముడు, “నీకు కలిగిన కష్టం గురించి నాతో నిర్భయంగా చెప్పు,\" అన్నాడు. “సర్వార్థసిద్ధి అనే భిక్షువు నా తల పగులగొట్టాడు. నేనతనికే అపకారమూ చెయ్యలేదు,” అన్నది కుక్క.\n\nరాముడు వెంటనే ఆ భిక్షువును పిలి పించి, “నీవీ కుక్క తల ఎందుకు పగల గొట్టావు? అది నీకేం అపకారం చేసింది?\" అని అడిగాడు.\n\n“రాజా, నేను భిక్షకోసం ఇల్లిల్లూ తిరుగు తున్నాను. నా కెక్కడా భిక్ష దొరకలేదు. ఈ స్థితిలో ఈ కుక్క నా దారికి అడ్డంగా నిలబడి, ఎంత అదిలించినా పోలేదు. కోపం అణుచు కోలేక దాన్ని తల మీద కొట్టిన మాట నిజమే. దానికే దండన విధిస్తారో విధించండి” అన్నాడు సర్వార్థసిద్ధి.\n\nఅతనికి ఎలాటి శిక్ష విధిస్తే బాగుంటుం దని రాముడు సభలోని వాళ్లను అడిగాడు. సభలో ఎందరో పండితులుండి కూడా ఏ ఒక్కరూ సూటిగా సమాధానం చెప్పలేదు.\n\nఅప్పుడు కుక్క రాముడితో, “రామా, ఇతనికి నేను చెప్పిన శిక్ష వెయ్యి. కాలంచర మనేచోట కులపతిగా అతనికి ఉద్యోగమివ్వు,\" అన్నది. రాముడతనికి ఆ ఉద్యోగం ఇచ్చి, ఏనుగుమీద ఎక్కించి పంపేశాడు. భిక్షువు కూడా పరమానందం చెంది వెళ్లిపోయాడు.\n\nతరవాత రాముడూ, మంత్రులూ ఆ కుక్కను, “ఆ భిక్షువుకు ఇలాంటి శిక్ష ఎందుకు వేయించావు? దీనికేదో కారణం ఉండాలి,” అన్నారు.\n\n“నేను కిందటి జన్మలో ఆ ఉద్యోగమే చేశాను. ఆ పదవిలో నాకు చక్కని భోజ నమూ, దాసదాసీలూ, సమస్తమూ అమరి ఉండేవి. ఎంతో భూతదయ కలిగి, విన యమూ, శీలమూ కలవాడిననిపించుకు న్నాను. దేవ బ్రాహ్మణ పూజ చేశాను.\n\nఅయినప్పటికీ ఆ పదవిలో ఉండినందు వల్ల నాకీ నీచజన్మ కలిగింది. మహా కోపీ, దయారహితుడూ అయిన ఈ భిక్షువు ఆ పదవి నిర్వహించాడో జన్మజన్మలకీ ఘోర నరకం పాలు అయితీరతాడు,” అన్నది కుక్క. కుక్క వెళ్లిపోయాక, ఒక గుడ్లగూబా, గద్దా తగాదాపడి తీర్పు చెప్పమని రాముడి వద్దకు వచ్చాయి. ఒక వనంలో ఒక ఇల్లున్నది. ఆ ఇల్లు నాదంటే నాదని రెండు పక్షులూ తగాదా పడుతున్నాయి. ఈ తగాదా తీర్చేటం దుకు గాను రాముడు పుష్పక విమానం మీద తన మంత్రులతో సహా ఆ ఇల్లున్న చోటికి వెళ్లాడు. “ఈ ఇంటిని నువ్వెప్పుడు కట్టుకున్నావు?” అని రాముడు గద్ద నడిగాడు. “భూమి మీద మనుషులు పుట్టిన కాలంలో నేనీ ఇల్లు కట్టుకున్నాను.” అన్నది.\n\nవెంటనే రాముడి మంత్రులు ఆ ఇల్లు గుడ్లగూబదేనని తేల్చారు. ఎందుచేతనంటే సృష్టిలో మొదట వచ్చినవి వృక్షజాతులు. గుడ్లగూబ ఇంటిని కాజెయ్యాలని చూస్తు న్నది గనక గద్దను శిక్షిస్తానన్నాడు రాముడు.\n\nఅప్పుడు ఆకాశవాణి ఇలా పలికింది.\n\n“రామా అసలే శాపం తిని ఉన్న ఈ గద్దను ఇంకా ఎందుకు శిక్షిస్తావు? ఈ గద్ద బ్రహ్మదత్తుడనే రాజు, మహా ధనికుడు, శూరుడు, సత్యవ్రతుడు. ఇతని ఇంటికి గౌతముడు వచ్చి అతిథిగా ఉన్నాడు. గౌత ముడికి రాజు స్వయంగానే ఆర్ఘ్యపాద్యాలి చ్చాడు. గౌతముడు బ్రహ్మదత్తుడి ఆతిథ్యం స్వీకరిస్తున్న సమయంలో ఒకనాడు ఆయన భోజనంలోకి పొరపాటున మాంసం వచ్చింది. అది చూసి గౌతముడు కోపించి, రాజును గద్దవు కమ్మని శపించాడు. ఆ తర్వాత, ఇక్ష్వాకు వంశంలో పుట్టే రాముడు తాకిన ప్పుడు శాపవిముక్తి కలుగుతుందని గౌత ముడన్నాడు. ”\n\nఆకాశవాణి పలికిన ఈ మాటలు విని రాముడా గద్దను తాకాడు. వెంటనే గద్ద ఒక దివ్యపురుషుడుగా మారింది. ఆ పురుషుడు రాముడికి కృతజ్ఞత తెలుపుకుని వెళ్లిపోయాడు.\n\nయమునాతీర వాసులైన మునులు నూరు మందికి పైగా రాముడి దర్శనార్థం ఒకనాడు వచ్చారు. వారు కలశాలతో తెచ్చిన నీరూ, పళ్లూ మొదలైన కానుకలు స్వీకరించి, వారం దరినీ సుఖాసీనులను చేసి రాముడు, వారు వచ్చిన పని అడిగాడు. లవణాసురులుడనే వాడు తమని మహాబాధ పెడుతున్నాడని, వాడి బాధ నుంచి విముక్తి కలిగించమనీ మునులు రాముడిని కోరారు.\n\nఈ లవణాసురుడనేవాడు మధువనే రాక్ష సుడి కొడుకు, మధువు రుద్రుడిని గురించి బహుదీర్ఘమైన తపస్సు చేసి, ఆయనను మెప్పించాడు. దాని ఫలితంగా రుద్రుడు తన త్రిశూలంలో నుంచి మరొక త్రిశూలం చేసి మధువుకిస్తూ, “అది వెంట ఉన్నంత కాలమూ నిన్నెవరూ జయించలేరు.\" అని చెప్పాడు.\n\nఆ త్రిశూలాన్ని వంశపరంపరగా తన ఇంటనే ఉండేటట్టు అనుగ్రహించమని మధువు శివుడిని వేడుకున్నాడు. “నీ అనం తరం ఈ త్రిశూలం నీ కొడుక్కి మాత్రమే ఉంటుంది. అటుపైన ఉండదు\" అన్నాడు శివుడు.\n\nఆ మధువు రావణుడికి చెల్లెలు వరస అయిన కుంభీనసను పెళ్లాడాడు. వారికి లవణుడు పుట్టాడు. వాడు పసితనం నుంచీ మహాపాపీ, వాడిని మంచిదారిన పెట్టడం మధువు వల్ల కాలేదు. మధువు వరుణలోకా నికి వెళ్లి అందరినీ బాధిస్తున్నాడు, మును లను మరింత వేపుకు తింటున్నాడు.\n\nమునులు చెప్పిన విషయాలు ఆలకించి రాముడు వారితో \"లవణాసురుడిని నేను చంపిస్తాను. మీరు నిర్భయంగా ఉండండి” అని అభయమిచ్చాడు. తరవాత అతను తన తమ్ములను చూసి \"లవణాసురుడిని చంపే పనికి ఎవరు పూనుకుంటారు?” అని అడి గాడు.\n\nభరతుడు తానా పని చేస్తానన్నాడు. కాని శత్రుఘ్నుడు భరతుడిపైన పోటీకి వచ్చి, తానే లవణాసురుడిని చంపుతాననీ, తానుండగా భరతుడు శ్రమపడటం భావ్యం కాదనీ, పడవలసిన శ్రమలన్నీ భరతుడు లోగడ నందిగ్రామంలో ఉన్నప్పుడేపడ్డాడనీ అన్నాడు.\n\nరాముడందుకు ఒప్పుకుని, శత్రుఘ్ను డిని మధుపురానికి రాజుగా అభిషేకించే ఏర్పాట్లు చేశాడు. ఒక రాజు చచ్చిపోతే మరొ అంతేకాదు, శత్రుఘ్నుడు ముందుగా సేనను పంపి, తరవాత తాను ఒంటరిగా వెళ్లాలి. తనను చంపటానికెవరో వస్తున్నట్లు లవణుడికి తెలియగూడదు. గ్రీష్మర్తువులోనే సేనలు గంగ అవతలి ఒడ్డు చేరి అక్కడ విడి యాలి. శత్రుఘ్నుడు వర్షాకాలారంభంలో విల్లుబాణాలు తీసుకుని బయలుదేరి వెళ్లి లవణాసురుడిని వధించాలి. ఈ విధంగా రాముడు యుద్ధగతి నిర్ణయించాడు.\n\nఆ ప్రకారమే శత్రుఘ్నుడు ముందుగా తన సేనలను పంపి, ఒక మాసం గడిచాక తాను బయలుదేరాడు. దారిలో రెండు రోజుల పాటు అతను వాల్మీకి ఆశ్రమంలో నిలిచాడు. వాల్మీకి అతనికి ఆతిథ్యమిచ్చి, ఆ ఆశ్రమం ఒకప్పుడు రఘువంశం వారిదే నంటూ దాని కథ ఇలా చెప్పాడు.\n\nరఘువంశంలో ఒకప్పుడు సుదాసుడనే వాడుండేవాడు. ఆయన కొడుకు వీరస హుడు. చిన్నతనంలోనే వేటకు వెళ్లి వనంలో ఇద్దరు రాక్షసులను చూశాడు. ఆ రాక్షసులు పులుల రూపంలో తిరుగుతూ కనిపించిన మృగాన్నల్లా తినేస్తూ, అరణ్యమంతా పాడు పెట్టేశారు. ఎక్కడా ఒక మృగం లేదు.\n\nఅది చూసి వీరసహుడికి చాలా కోపం వచ్చింది. అతనా రాక్షసులిద్దరినీ చూస్తూనే వారిలో ఒకడిని చంపేశాడు. అప్పుడు రెండో వాడు, “పాపీ, అకారణంగా నా అనుచరు డిని చంపావు కదూ? నిన్నేం చేస్తానో చూడు, \" అంటూ అదృశ్యుడయిపోయాడు.\n\nకొంత కాలం గడిచింది. ఆ రాజు ఇదే ఆశ్రమంలో ఒక బ్రహ్మాండమైన అశ్వమేథ యాగం చేశాడు. వశిష్టుడే ఆ యాగం చేయిం చాడు. యాగం పూర్తి అయేసరికి వెనకటి రాక్షసుడు, రాజుపైన పగబట్టి ఉన్న వాడు గనక, వసిష్టుడి రూపంలో వచ్చి, \"రాజా యజ్ఞం పూర్తి అయింది. నాకు చక్కని మాంస భోజనం పెట్టు,” అని అడిగాడు.\n\nరాజు సంతోషించి వంటవాడిని పిలిచి “గురువుగారికి హవిస్సు మాంసంతో రుచిగా భోజనం తయారుచెయ్యి,\" అన్నాడు. ఈ లోపుగానే రాక్షసుడు వంటవాడి రూపంలో నరమాంసంతో వంట సిద్ధం చేసి, రాజుకు చూపించి, హవిస్సుతో చక్కని వంట చేశాను,\" అన్నాడు. రాజు వసిష్టుడికి తన భార్య అయిన మదయంతి చేత ఆ నరమాంసం వడ్డింపిం చాడు. నిజవసిష్టుడు తనకు వడ్డించినది నర మాంసమని గుర్తించి, ఆగ్రహించి, “నువు నరభక్షకుడివైపో!” అని రాజును ఘోరంగా శపించాడు. రాజుకు కూడా కోపం వచ్చి, వసిష్టుడిని శపించడానికి నీరు చేతిలోకి తీసుకున్నాడు. కాని, అతను శపించే లోపుగా మదయంతి అడ్డుపడి, “ఆయన మనకు దేవుడిలాటివారు. ఆయనను శపించరాదు.” అన్నది. అప్పుడు రాజు చేతిలో నీళ్లను తన పాదాలమీదనే పోసేసుకున్నాడు. ఆ నీటివల్ల రాజు పాదాలకు కల్మషం కలిగింది. అప్పటి నుంచి అతనికి కల్మషపాదుడనే పేరు వచ్చింది.\n\nతరవాత వసిష్టుడు జరిగినసంగతి గ్రహించి, కల్మషపాదుడికి శాఫఫలం పన్నెండేళ్లు ఉండే టట్టు అనుగ్రహించాడు. రాజు పన్నెండేళ్ల పాటు నరభక్షకుడుగా జీవించి, శాపం తీరి మామూలు మనిషి అయి, ఎప్పటిలాగే రాజ్య పాలన చేశాడు. ఈ కథను వాల్మీకి వల్ల విని శత్రుఘ్నుడు పర్ణశాల ప్రవేశించే సమయా నికి సీత కవలపిల్లలను కన్నది. ఈ వార్త మునికుమారుల ద్వారా వినగానే వాల్మీకి వెళ్లి, బాలచంద్రుల్లాగా ప్రకాశించే పిల్లలను చూసి, రక్షలు కట్టి, పెద్దవాడికి కుశుడనీ, రెండోవాడికి లవుడనీ పేర్లు పెట్టాడు.\n\nఇది జరిగింది సరిగా అర్ధరాత్రి వేళ. ఆ సమయంలోనే శత్రుఘ్నుడు సీత వద్దకు వెళ్లి, “అమ్మా అదృష్టం,” అని ఎంతో సంతో షించాడు. మర్నాడు అతను వాల్మీకి వద్ద సెలవు పుచ్చుకుని, పడమరగా ప్రయా ణిస్తూ, అక్కడి మునుల ఆశ్రమాలలో సత్కా లక్షేపం చేస్తూ ఆ రాత్రి గడిపాడు. మర్నాడు తెల్లవారగనే శత్రుఘ్నుడు చ్యవన మహా మునిని లవణాసురుడిని, వాడి త్రిశూలం గురించి అడిగాడు. చ్యవనుడు మాంధాత వృత్తాంతం వివరించి చెప్పాడు. అయోధ్య రాజైన యవనాశ్వుడి కుమారుడు మాంధాత, మహా బలవంతుడైన ఆ మాంధాత భూమిలో ఉండే రాజులనందరినీ జయించి, స్వర్గానికి వెళ్లి దాన్ని కూడా జయించ నిశ్చయించాడు. ఆ సంగతి తెలిసి, ఇంద్రుడు మొదలైన దేవ తలు భయపడ్డారు.\n\nఇంద్రుడి అర్ధాసనమూ, దేవతల సేవా కోరి వచ్చిన మాంధాతతో ఇంద్రుడు మంచిగానే, \"ముందు భూలోకాన్ని జయించి రా, అప్పుడు దేవలోకాన్ని నీకిచ్చేస్తాం.” అన్నాడు.\n\n“అదేమిటి? భూలోకమంతా అదివరకే జయించాను. అక్కడ నా శాసనానికి ఎదు రులేదు.” అన్నాడు మాంధాత.\n\n“మధువనంలో లవణాసురుడనేవాడు న్నాడు. వాడు నీకు లోబడి నడుచుకుంటు న్నాడా?\" అని ఇంద్రుడు మాంధాతనడిగాడు.\n\nమాంధాత సిగ్గుపడి తల వంచుకుని భూమికి తిరిగి వచ్చి, లవణుడిని జయిం చడానికి సేనా సమేతుడై బయలుదేరి వెళ్లి, తనకు లొంగిపొమ్మని లవణుడికి కబురు చేశాడు. లవణుడా దూతను పట్టుకుని తినేశాడు. ఎంత కాలానికీ దూత తిరిగి రాకపోగా, మాంధాత లవణుడి పైన యుద్ధం ప్రారంభిం చాడు. లవణుడు నవ్వి, తన శూలాన్ని ప్రయోగించే సరికి, అది మాంధాతని, అతని సైన్యమంతటినీ భస్మం చేసేసింది.\n\nచ్యవనుడీ సంగతి చెప్పి, “వాడి చేతిలో ఆ త్రిశూలం లేని సమయంలోనే నువు వాడిని చంపాలి. రేపే ఆ పని చెయ్యగలుగు తావు,\" అన్నాడు. ఆ రాత్రి కబుర్లతో సులు వుగా గడిచిపోయింది.",
            "book_page_end": 26,
            "story_id": "2010_05_07",
            "raw_genre_backup": "పురాణ కథ, ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "పంచతంత్ర కథలు: మిత్రభేదం - 6",
            "book_page_start": 27,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "పంచతంత్ర కథ",
            "moral": "ఇతరులను మోసం చేయాలనుకునేవారు చివరకు తామే కష్టాల పాలవుతారు. దుష్ట బుద్ధి గల నక్క తన ఆశ కారణంగా ప్రాణాలు పోగొట్టుకున్నట్లే, మోసకారులు చివరకు తామే శిక్షను అనుభవిస్తారు.",
            "keywords": [
                "మోసం",
                "నక్క",
                "పొట్టేళ్లు",
                "బంగారం",
                "పతివ్రత",
                "సాలెవాడు"
            ],
            "characters": [
                "దేవశర్మ",
                "ఆషాఢభూతి",
                "నక్క",
                "సాలెవాడు",
                "సాలెవాడి భార్య",
                "మంగలి మహిళ"
            ],
            "locations": [
                "అడవి",
                "గ్రామం",
                "కల్లు అంగడి"
            ],
            "content": "కరటకం దమకానికి ఆషాఢభూతి పలా యనం విషయం చెప్పి, ఇంకా ఇలా చెప్ప సాగింది: ఆషాఢభూతి మీద పూర్తి నమ్మకంతో తన కాలకృత్యాలు నిర్వర్తించటానికి అవ తలికి వెళ్లిన దేవశర్మ తన సమీపంలోనే ఒక దృశ్యం చూశాడు.\n\nపొట్టేళ్ల మంద ఒకటి మేత మేస్తున్నది. అందులో రెండు పొట్టేళ్లు పోట్లాడసాగాయి. అవి రెండూ పరిగెత్తుకుంటూ వచ్చి, తలలు ఢీ కొట్టుకుని, మళ్లీ వెనక్కు వెళ్ళి పరిగెత్తు కుంటూ వచ్చి బలంగా తలలు ఢీ కొట్టుకుం టున్నాయి. వాటి తలలు పగిలి రక్తం నేల మీద కారుతున్నది. నేల మీద కారిన రక్తాన్ని నాకాలన్న ఆత్రంతో ఒక నక్క వచ్చింది. పొట్టేళ్లు ఆ సమయంలో ఎడంగా వెళ్లాయి.\n\nదేవశర్మ ఆ నక్కను చూసి, “ఈ నక్కకు బుద్ధి లేదు. ఈ సారి పొట్టేళ్లు తలలు ఢీ కొట్టినప్పుడు ఇది నిశ్చయంగా వాటి మధ్య నలిగి చస్తుంది,” అనుకున్నాడు.\n\nఆయన అనుకున్నట్లే పొటేళ్లు మళ్లీ పరి గెత్తుకుంటూ వచ్చి తలలు మోటించాయి. రక్తం తాగటంలో మైమరిచి ఉన్న నక్క ఆ పొటేళ్ల తలల మధ్య నలిగి చచ్చింది.\n\nచచ్చిన నక్క గురించి చింతిస్తూ దేవశర్మ తన శిష్యుడు ఉండిన చోటికి వచ్చాడు. ఆషాఢభూతి కనిపించలేదు.\n\nదేవశర్మ గబగబా స్నానం చేసి వచ్చి చూసే సరికి ఆయన బట్టల మూట ఉన్నది కాని, బంగారం మూట మాత్రం కనబడకుండా పోయింది.\n\nఅయ్యో, “నా బంగారం పోయింది,” అనుకుంటూ దేవశర్మ మూర్ఛపోయాడు.\n\nకొద్ది సేపటికి స్పృహ వచ్చిన దేవశర్మ, “ఒరే, ఆషాఢభూతీ! నన్ను మోసగించి ఎక్కడికి పోయావురా? జవాబు చెప్పరా!” అని వైనవైనాలుగా ఏడుస్తూ, వాణ్ణి కలుసు కుందామనే ఆశతో, వాడి అడుగు జాడలను బట్టి బయలుదేరాడు.\n\nసాయంకాలం అయేసరికి అతడు ఒక గ్రామం చేరాడు. కల్లు అంగడికి పోతున్న సాలె దంపతులు తనకు కనిపించారు.\n\nఅతడు సాలెవాడితో “నాయనా అసుర సంధ్యవేళ నేను నీకు అతిథిగా వచ్చాను. నాకు ఇక్కడ ఎవరూ తెలియదు. అందుచేత నన్ను అతిథిగా స్వీకరించి, ఆతిథ్యం ఇయ్యి,” అన్నాడు.\n\nఈ మాటలు విని సాలెవాడు తన భార్యతో, “ఏమే, ఈయనను మన ఇంటికి తీసుకు పోయి, కాళ్ళు కడిగి, భోజనంపెట్టి పక్కవేసి ఆయనకు ఏం కావాలో చూస్తూ ఇంటి దగ్గరే ఉండు. నేను వెళ్లి ఇంత మాంసమూ, కల్లూ తెస్తాను.” అన్నాడు.\n\nసాలెవాడి భార్య మరొకరితో సంబంధంలో ఉంది. తన ప్రియుడైన దేవదత్తుడిని కలు సుకోవటానికి మంచి అవకాశం దొరికినం దుకు పరమానందభరితురాలై, ఆమె దేవ శర్మను వెంటబెట్టుకుని ఇంటికి వడివడిగా బయలు దేరింది. ఇంటికి చేరగానే ఆమె దేవ శర్మకు ఒక కుక్కి మంచం చూపి, కూర్చుండ బెట్టి తనకు కలిగిన రీతిలో సపరిచర్యలు చేసింది.\n\nదేవశర్మ కాస్త స్థిమిత పడ్డ తర్వాత ఆమె ప్రాధేయపూర్వకంగా అతడితో ఇలా చెప్పింది. \"స్వామీ! నా స్నేహితురాలు ఒకతె ఇవాళే వాళ్ల గ్రామం నుంచి వచ్చింది. దానితో మాట్లాడి ఇప్పుడే వస్తాను. నేను వచ్చేదాకా ఇల్లు కాస్త చూస్తూ ఉండండి.” అని చెప్పి, మంచి బట్టలూ, నగలూ ధరించి, దేవదత్తుణ్ణి కలుసుకోవడానికి వెళ్లింది.\n\nకాని దారిలో ఆమెకు తన భర్త, తప్పతాగి తూలుతూ, అడుగులు తడబడుతూ, జుట్టు రేగి, చేతిలో కల్లుముంత పట్టుకుని వస్తూ కనిపించాడు. అది చూసి గజగజా వణికిపో యిన ఆమె అతి వేగంగా ఇంటికి పరిగెత్తు కుని వచ్చి, తన మంచి బట్టలూ, అలంకా రాలూ తీసేసి, పాత బట్టలు ధరించింది. ఏమీ ఎరగనట్లుగా భర్త రాక కోసం ఎదురు చూస్తున్నట్లుగా గడప ముందు నిలుచుంది.\n\nఅయితే ఆమె మంచి బట్టలూ, అలం కారాలూ ధరించి పరిగెత్తిపోతూ ఉండడం సాలెవాడు చూసి కూడా చూడనట్లు నటిం చాడు.\n\nతన భార్య తిరుగుళ్లను గురించి అతడికి తెలుసు. అతిథికి మర్యాద చేయవలసిన భార్య అలా వీధిలో కనబడగానే అతడికి ఆమెపై మరింత అనుమానం కలిగింది. అతడు ఇంటికి వచ్చి భార్యను చూసి, పట్ట రాని కోపంతో, “ఓసీ, నీచురాలా! కులటా! ఎక్కడికి పోతున్నావు?” అన్నాడు.\n\n“నిన్ను వదిలినాక నేను ఎక్కడికీ పోలేదే? ఎందుకా తాగుడు వాగుడు? తాగిన వాడి నోటికి శుద్ధి, బుద్ధీ ఉండదంటారు” అన్నది అతడి భార్య\n\nతన భార్య పొగరు మాటలు విని, ఆమె చీరమార్చి ఉండటం గమనించిన సాలెవాడు, “నీ పోకిళ్ల గురించి అదివరకే విన్నాలే. ఇవాళ కళ్లారా చూశాను. నిన్ను ఏం చేస్తానో చూడు!” అంటూ ఒక దుడ్డుకర్ర తీసుకుని తన భార్య ఒళ్లంతా హఠానం చేసి, ఆమెను స్తంభానికి పలుపుతో కట్టేసి, తాగిన మైకంలో పడుకుని నిద్రపోయాడు.\n\nఈ సాలెవాడి భార్యకు ఆమె స్వభావమే కలిగిన స్నేహితురాలు మంగలి మహిళ ఒకతె ఉన్నది. ఆమె వచ్చి, సాలెవాడు నిద్రపోతు న్నాడని రూఢి చేసుకుని, అతని భార్యతో, “దేవదత్తుడు నీకోసం కనిపెట్టుకుని ఉన్నాడు. ఎందుకు ఆలస్యం చేస్తున్నావు త్వరగా వెళ్లు,\" అన్నది.\n\n“నేను ఎలా వెళ్లేది? ఏ స్థితిలో ఉన్నానో చూడు. నన్ను చావబాదింది కాకుండా ఇలా పలుపుతో కట్టేశాడు. ఎలా వెళ్ళేది? నామొగు డేమో ఇంట్లోనే ఉన్నాడాయె,\" అన్నది సాలె వాడి భార్య విచారంగా.\n\n“నేను నీ కట్లు విప్పుతాను. ఏనుగొచ్చి ఘీంకరించినా, నీ మొగుడు రేపు మొహం మీద ఎండపడే దాకా లేవడు. అంతగా అయితే నీకు బదులు నన్ను కట్టేయి. నీ మొగుడు రాత్రివేళ లేచినా మైకంలో నన్ను చూసి నువ్వే అనుకుంటాడు. ఇక ఆలస్యం చేయకుండా నువ్వు దేవదత్తుడి వద్దకు వెళ్లి త్వరగా రా” అన్నది స్నేహితురాలు.\n\nసాలెవాడి భార్య తన కట్లు విప్పించుకుని, తన స్థానంలో తన స్నేహితురాలిని స్తంభానికి కట్టి వేసి, ఆ తర్వాత దేవదత్తుణ్ణి కలుసుకో వడానికి వెళ్లింది.\n\nఆమె వెళ్లిన కొంతసేపటికి సాలెవాడు శాంతపడి లేచి, “ఒసే గయ్యాళి గంపా! ఇక ముందు ఇల్లు కదలననీ, నాతో పొగరుగా మాట్లాడనని మాట ఇస్తే నీ కట్లు విప్పుతాను. నన్నే మోసగిస్తావా? ఎంత బరితెగింపే నీకు?” అన్నాడు.\n\nమంగలామె, తన గొంతు గుర్తిస్తాడని సాలెవాడికి సమాధానం చెప్పలేదు. దాంతో సాలెవాడికి ఒళ్లు మండి, పదునైన కత్తి తెచ్చి, మంగలి దాని ముక్కు పరపరా కోసి, “ఎప్ప టికీ ముక్కిడి ముండవుగా ఉండిపో దరిద్ర పుదానా,” అని తిట్టి మళ్లీ వెళ్లి నిద్రలోకి జారుకున్నాడు.\n\nమంగలామెకు వణుకు పుట్టింది. పుణ్యా నికి పోయి పాపమెదురైనట్లుగా సాలెవాడి ఇంట్లో తన ముక్కుకు కోత పడిందే అని ఆమె తీవ్రంగా విచారపడింది. మరో వైపు గాయం సలుపుతోంది. గట్టిగా ఏడుద్దా మన్నా పరిస్థితులు అనుకూలంగా లేవు. నోరు పెగిలిందా భండారం బయటపడినట్లే. దాంతో ఆమె కదలక మెదలక గుంజకు ఆనుకుని నిలుచుండిపోయింది.\n\nబంగారాన్ని పోగొట్టుకున్న బాధకు ఆకలీ, దప్పీ తోడై, నిద్రపోలేకుండా ఉన్న దేవశర్మ సాలెవాడి ఇంట్లో జరుగుతున్న ఈ నాటక మంతా కళ్లారా చూశాడు.\n\nకొంత సేపు గడిచాక, సాలెమనిషి తిరిగి వచ్చి మంగలి మనిషిని, \"ఎలా ఉన్నావు? నేను వెళ్లినాక ఆ దుర్మార్గుడు లేచాడా?” అని అడిగింది.\n\n“నేనైతే బాగానే ఉన్నాను గాని, నీ మాయ దారి మొగుడు లేచి, నా ముక్కు కోశాడు. వాడు లేచి నా చెవులు కూడా కోసే లోపల, కట్టు విప్పి నన్ను ఇంటికి పోనీ తల్లీ!,” అన్నది మంగలి, మనిషి. సాలె మనిషి మంగలిదాని కట్లు విప్పి, ఆమె స్థానంలో తాను కట్టించు కున్నది. తరువాత ఆమె భర్తను ధిక్కరిస్తూ, “ఓ మూఢుఢా! నావంటి శీలవతిని గాయ పరచటమూ, తరవాత వికృతం చెయ్యటమూ నీ తరమా?\n\nఓ దిక్పాలకులారా! సూర్యచంద్రులారా! అగ్నిహోత్రుడా! వాయుదేవుడా! వినండి! నేనే పతివ్రతనైతే నా ముక్కును యధాప్రకారం చేయండి...! చూశావా దుర్మార్గుడా? నువు ముక్కు కోసివేసినా నా శీలబలం చేత నా ముక్కు ఎప్పటిలాగే అయింది!” అన్నది.\n\nతన భార్య అబద్దం ఆడుతూంటే దాన్ని అగ్నికి ఆహుతి చేద్దామని, సాలెవాడు మండే కొరివితో వచ్చి, తన భార్య ముక్కు ఎప్పటి లాగే ఉండటం చూసి నిర్ఘాంతపోయాడు. తొలిసారిగా అతనికి భయం పట్టుకుంది.\n\nతాను నిజంగా ముక్కు కోయలేదేమో అనుకుందామంటేనేల మీద రక్తం మడుగు ఉన్నది. అతను వెంటనే ఆమె కట్లు విప్పి, ఆమెకు వెయ్యి క్షమాపణలు చెప్పుకుని, ఆమెను సంతోష పెట్టడానికి సర్వవిధాలా యత్నించాడు.",
            "book_page_end": 30,
            "story_id": "2010_05_08",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "టర్కీ జానపదగాథ: అబు, కాడి",
            "book_page_start": 31,
            "pdf_page_start": 31,
            "pdf_page_end": 33,
            "author": "రమా రమేష్",
            "genre": "జానపద కథ",
            "moral": "ఇతరుల అమాయకత్వాన్ని ఆసరా చేసుకుని మోసం చేయాలనుకునేవారు, చివరికి తమకంటే తెలివైన వారి చేతిలో మోసపోతారు.",
            "keywords": [
                "బంగారం",
                "మోసం",
                "విశ్వసనీయత",
                "వీధులు ఊడ్చేవాడు",
                "ఇస్తాంబుల్"
            ],
            "characters": [
                "అబు",
                "కాడి",
                "అబు స్నేహితుడు",
                "కాడి పొరుగింటి మహిళ",
                "సేవకుడు"
            ],
            "locations": [
                "ఇస్తాంబుల్ (టర్కీ)",
                "ఈజిప్టు"
            ],
            "content": "పూర్వం ఇస్తాంబుల్లో లో అబు అనే వ్యక్తి ఉండేవాడు. వీధులు ఊడ్చే పని చేస్తూ బతికే అతడు ఎప్పుడూ చాలా సంతోషంగా ఉండేవాడు. వీధుల్లో చెత్త తోస్తున్నప్పుడు తన ముఖంలో తాండవించే సంతోషాన్ని చూసి జనం కొన్ని నాణేలు ఇచ్చేవారు.\n\nఒక రోజు అబు మరింత సంతోషంగా కని పించాడు. తను డబ్బు దాచుకుంటున్న కుండను పగులగొట్టి లెక్కించాడు. దాంట్లో మొత్తం ఐదు వందల నాణేలు ఉన్నాయి. దీంతో అబు ఆనందంతో గంతులేశాడు. మరికొంత డబ్బు ఆదా చేసిన తర్వాత తన కుటుంబాన్ని కలవాలని నిర్ణయించుకు న్నాడు. కలసి చాలా కాలం కావడంతో వారిని కలిసే క్షణాల కోసం ఎదురు చూడసాగాడు. అయితే ఆ రాత్రి అతడికి దొంగలంటే భయం పట్టుకుంది. “నా ఇంట్లో ఎక్కడా డబ్బును దాచి పెట్టలేను. మరి ఏం చేయాలి?” అని ఆలోచిం చాడు.\n\nఆ రాత్రంతా అబూ మేలు కునే ఉన్నాడు. నగరంలో ఉన్న జనమంతా కాడి అనే వ్యక్తి గురించి ఘనంగా చెప్పుకో వడం అబుకు గుర్తుకొచ్చింది. సహాయం కోసం అతడిని సంప్రదించాలని అనుకుని, వెంటనే అతడు కాడి ఇంటికి వెళ్లాడు. గేటు ముందు అతడిని చూడగానే కాడి సాదరంగా ఇంట్లోకి ఆహ్వానించాడు.\n\n“నీకేం సహాయం కావాలి?\" అడిగాడు కాడి గడ్డం రాసుకుంటూ.\n\n“సలాం అలేక్కుం సాబ్, నావద్ద అయి దువందల బంగారు నాణేలు ఉన్నాయి. అయితే మా ఇల్లు మంచిది కాదు. వాటిని మీ రక్షణలో ఉంచాలని అనుకుంటున్నాను!”\n\nకాడి తలూపుతూ, “బంగారు నాణేలు దాచిపెట్టడం నీకు ఎంత ముఖ్యమో అర్థం చేసుకోగలను. నా స్వంత డబ్బులా చూసు కుంటాను!\" అని అబుకు ధైర్యం చెప్పాడు.\n\nఅబు అతడికి కృతజ్ఞతలు చెప్పి. తన ఊరికి పోయేముందు నాణేలు తీసుకోవడా నికి వస్తానని చెప్పాడు. కాడి మాటల వెనుక అంతరార్థాన్ని గ్రహించలేకపోయిన అబు, తన మీద పెద్ద భారం తొలిగి పోయినట్లు భావించి, సంతోషంగా అక్కడి నుంచి వెళ్లి ఎప్పటిలాగే పనిచేసుకోసాగాడు.\n\nఓ రోజు అక్కడికి అతడి స్నేహితుడు తనను చూసేందుకు వచ్చాడు.\n\n\"అబూ, నేను మీ ఊరు వెళుతున్నాను. నువ్వు కూడా నాతో రాకూడదా?” అని అడి గాడు మిత్రుడు. అబు తల అడ్డంగా ఊపి, మరింత డబ్బు సంపాదించాక తన వాళ్లను కలుసుకుంటానని చెప్పాడు. అయితే ఆ మిత్రుడు బలవంతపెట్టాడు. “నాతో పాటు రా అబు, ఒంటరిగా పోవడం కంటే కలసి పోవటం ఉత్తమం.” అన్నాడు.\n\nవీధిలో పడిన ఆకులు ఊడుస్తూ అబు కొద్దిసేపు ఆలోచించాడు. అయిదు వందల నాణేలు అంటే ఏమంత చిన్నది కాదు. పైగా భార్యాపిల్లలను కలవాలని అతడి మనసు తహతహలాడింది. దాంతో అతడు దుస్తులు సర్దుకుని ఊరెళ్లడానికి సిద్ధమ య్యాడు. డబ్బుకోసం కాడి వద్దకు వెళ్లేసరికి అతడికి దిగ్భ్రాంతి కలి గింది. “నువ్వెవరు” అని ఎదురు ప్రశ్నించాడు కాడి.\n\n“సాబ్. నేను గతంలో మీ వద్ద దాచిన నాణేల సంచీ తీసుకుని వెళ్లడానికి వచ్చాను.” అన్నాడు అబు తడబడుతూ.\n\n“నన్నే మోసగిద్దామని చూస్తు న్నావా? ఇంతకు ముందెన్నడూ నేను నిన్ను చూడలేదు.” అని చెప్పిన కాడి తలుపు ధడేలున మూసివేశాడు. దాంతో అబు తీవ్ర కోపంతో దహించుకుపోయాడు. కానీ, ఏం చేయ గలడు? కాడి గురించి జనం చాలా మంచిగా చెప్పుకుంటుంటారు. పైగా, అతడు కాడికి నాణేల సంచి ఇచ్చినప్పుడు ఎవరూ చూడ లేదు కూడా.\n\nఅబు నిరాశతో గాఢంగా నిట్టూర్చి, తిరిగి వీధులను ఊడ్చేందుకు వెళ్లాడు. తనవారిని కలుసుకోవడం ఇప్పట్లో సాధ్యమయ్యే పని కాదని అతడికి బోధపడింది.\n\nవీధులూడుస్తుండగా ఒక మహిళ అత డిని చూసి, దగ్గిరికి వచ్చింది. ఆమె కాడి పొరు గింటి వ్యక్తి. \"అబూ, నువ్వు ఎల్లప్పుడూ ఆనందంగా ఉంటావు గదా, ఏం జరిగింది? మనసు బాగోలేదా?” అని అడిగింది. అబు తలూపాడు. ఆగ్రహం, బాధ తన్నుకొస్తుం డగా పూసగుచ్చినట్లు జరిగిందంతా ఆమెకు చెప్పాడు. కాడి అంత అన్యాయానికి పాల్పడి ఉంటాడని ఆమె నమ్మలేక పోయింది. కానీ అబును ఆమె విశ్వసించింది.\n\n“విను, నేనో పథకం చెబుతా. నేనిప్పుడు కాడి వద్దకు వెళుతున్నాను. కాస్సేపటి తర్వాత నువ్వు కూడా అక్కడికి వచ్చి నీ డబ్బు గురించి అడుగు.” ఆని చెప్పింది.\n\nతర్వాత తన సేవకుడిని పిలిచి, అతనితో “నువ్వు పది నిమిషాల తర్వాత కాడి ఇంటికి వచ్చి, నీ భర్త వచ్చాడని నాకు చెప్పు అని సేవకుడిని పురమాయించింది. సేవకుడికి ఏమీ అర్థం కాకున్నా బుద్ధిగా తలూపాడు.\n\nఆ మహిళ తన నగల సంచి తీసుకుని కాడిని చూడడానికి వెళ్లింది. కాడి ఆమెను సాదరంగా ఆహ్వానించాడు.\n\nఆమె చేతుల్లోని సంచికేసి చూస్తూ, \"నేను మీకేం సహాయం చేయగలనమ్మా?\" అని మృదువుగా అడిగాడు.\n\n“నా భర్త ఈజిప్టుకు వెళ్లాడు. ఇప్పటికీ అతడు తిరిగి రాలేదు. నేను అతడిని వెదక డానికి బయలుదేరాలనుకుంటున్నా” అని ఆమె చెప్పింది.\n\n“అయితే నా నగల గురించి భయపడుతున్నా” అంటూ, స్వరం తగ్గించి గుసగుసలాడింది. “ఈ పట్టణంలో విశ్వసనీయ వ్యక్తి ఉన్నారంటే అది మీరే కదా” అంటూ పొగిడింది.\n\nఆమె సంచిలోంచి నగలు, ఉంగరాలు, హారాలు, వజ్ర కంకణాలు నేలపై పడటంతో అతడి కళ్లు మెరిశాయి. ఆ సమ యంలో అబు అక్కడికి వచ్చి, “సాబ్ మీ వద్దనేను దాచిఉంచిన నాణేలకోసం వచ్చాను” అన్నాడు. కాడి ముఖం మాడిపోయింది కాని, బలవంతంగా నవ్వు పులుముకుని, “ఇప్పుడే నీ నాణేల సంచీ తీసుకువస్తాను” అని చెప్పి లోపలకు వెళ్ళాడు.\n\nనాణేల సంచి తెచ్చి అబుకు అప్పగిస్తూ కాడి ఆమెకేసి తిరిగి అన్నాడు. “ఈ పట్ట ణంలో అందరూ తమ వస్తువుల భద్రత విష యమై నన్నే నమ్ముతుంటారు. వాటిని నేను చాలా జాగ్రత్తగా దాస్తుంటాను.” ఆ క్షణం లోనే ఆమె సేవకుడు పరుగెత్తుకుంటూ వచ్చి ప్రకటించాడు. “అమ్మా, మీ భర్త వచ్చారు”\n\nఆమె లేచి చప్పట్లు కొట్టింది. కాడిమొహం కళ తప్పింది. “సాబ్, కృతజ్ఞతలు. మరొకసారి నా నగలు దాచివుంచవలసిన అవసరం వస్తే తప్పకుండా మీ వద్దకే వస్తాను,” అని ఆమె అబు కేసి చూసి నవ్వింది. (పున:కథనం)",
            "book_page_end": 33,
            "story_id": "2010_05_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "జాలరి చెప్పిన సత్యం",
            "book_page_start": 40,
            "pdf_page_start": 40,
            "pdf_page_end": 42,
            "author": "ఎం.డి.సౌజన్య",
            "genre": "నీతి కథ",
            "moral": "మనం ఇతరులతో మంచిగా ఉంటే, ఇతరులు కూడా మనతో మంచిగా ఉంటారు. మన ప్రవర్తన మారనంత వరకు, మనం ఎక్కడికి వెళ్లినా సమస్యలు తప్పవు.",
            "keywords": [
                "ప్రవర్తన",
                "బుద్ధి మార్పు",
                "ఎండ్రకాయ",
                "జాలరి",
                "తిరుపతమ్మ"
            ],
            "characters": [
                "తిరుపతమ్మ",
                "తిరుపతయ్య",
                "రంగయ్య",
                "జంగయ్య (జాలరి)",
                "గేదె"
            ],
            "locations": [
                "గణపవరం",
                "చెరువు గట్టు"
            ],
            "content": "గణపవరంలో తిరుపతమ్మ, తిరుపతయ్య అనే దంపతులుండేవారు. తిరుపతయ్య పేదవాడు. గ్రామంలోని రైతుల దగ్గిర కూలి పనులు చేస్తూండేవాడు. తిరుపతమ్మమాత్రం ఏ పనిపాటులకూ పోక, రోజంతా ఎవరితో ఒకరితో గిల్లికజ్జాలు పెట్టుకునేది. ఇతరుల విషయాల్లో పనిగట్టుకుని కలగజేసుకుని, తన నోటిధాటితో అందరినీ తిట్టి నెగ్గుకొస్తూం డేది. భార్య నోటికి భయపడి తిరుపతయ్య ఆమెనేమీ అనలేక పోయేవాడు.\n\nఒకరోజు తిరుపతమ్మ గేదె, పక్కింటి రంగయ్య పెంచుకుంటున్న కూరపాదులు తిన్నది. తనకు నష్టం జరిగినా రంగయ్య తిరుపతమ్మ శాపనార్ధాలకు భయపడి నోరు మెదపలేదు.\n\nఅయినా ఒకసారి ఆమెకు బుద్ధి చెప్పాల నుకుని, కూరపాదులు పెంచిన చోట పిచ్చి మొక్కలు నాటాడు. ఆ మొక్కలు ఏపుగా పెరుగుతుండటం చూసిన తిరుపతమ్మ, అవి పిచ్చిమొక్కలని తెలియక, ఒకరాత్రి వేళ గేదె పలుపు విప్పి, దొంగతనంగా వాటి మీదకు తోలింది. రంగయ్య ఊహించినట్లే, గేదె ఆ పిచ్చిమొక్కలు తిని, మర్నాటి సాయంకాలానికల్లా, కొంతసేపు గురకలు పెట్టి, గిలగిలా తన్నుకుని చచ్చిపోయింది.\n\nరెండు పూటలా చక్కగా పాలిచ్చే గేదె చనిపోవడం చూసి తట్టుకోలేక, తిరుపతమ్మ భర్తతో, “ఈ ఊళ్లో ఇక మనం బతకలేం. మనం హాయిగా బతికిపోతున్నామని, అంద రికీ కడుపుమంట. అందుకే మన గేదెకు దిష్టిపెట్టో, మంత్రతంత్రాలు ప్రయోగించో చంపారు. ఒక్క క్షణం కూడా మనం ఇక్కడ ఉండద్దు పోదాంపద,” అన్నది.\n\n“సరే, జరిగిందేదో జరిగింది. మనం గొడవ చేసినందువల్ల లాభమేముంటుంది, వేరే ఊరుకి ఏ నమ్మకంతో ఉన్న ఫళానా పోగలం. ఉన్న ఈ ఒక్క ఆధారం కూడా పోతే ఎలా,” అన్నాడు తిరుపతయ్య శాంతంగా.\n\nఆ మాటలకు తిరుపతమ్మ శాంతపడక పోగా, మరింత రెచ్చిపోయి, “ఇది ఊరు కాదు. వల్లకాడు. వల్లకాటివాసం నేనొప్పను. రేపుదయానే బయలుదేరి, మా పుట్టింటికి వెళదాం. అక్కడ నీకు కూలిపని దొరక్కపోదు. రావడం నీకు ఇష్టం లేకపోతే చెప్పు నా దారి నేను చూసుకుంటా. తర్వాత ఊరికి నువ్వే కావిలి ఉండు.\" అన్నది పెడసరంగా.\n\nభార్య మాటకు ఎదురు చెప్పలేని తిరు పతయ్య, మర్నాటి ఉదయాన ఆమెను వెంటబెట్టుకుని బయలుదేరాడు. వాళ్లు ఊరునానుకుని ఉన్న చెరువు దగ్గిరకు రాగానే, అక్కడ రెండు గాలాలతో చేపలు పడుతూ, జాలరి జంగయ్య కనిపించాడు. ఆ సమయంలో అతను ఒక చేపను గాలం నుంచి లాగి బుట్టలో వేస్తున్నాడు.\n\nతిరుపతమ్మ అది చూసి కళ్లింతచేసి, ముక్కున వేలేసుకుని, “రెండు చేతులా సంపాయించడమంటే, ఇదేకాబోలు! ఎడ నొకగాలం, పెడనొకగాలం. ఈ జంగయ్య చెరువుగట్టున కడుపులో చల్ల కదలకుండా కూర్చుని, చేపలను ఒడ్డుకు లాగుతూ, మన బోటివాళ్లకు బోలెడు ధరకు అమ్ముతున్నాడు. జానెడు కూడా లేని, ఆ చేప ఖరీదు ఎంత చెబుతాడో చూస్తాను.” అంటూ బుట్టలో చెయ్యి పెట్టింది.\n\nఅయితే, ఆ బుట్టలో అప్పటికే చేపలతో పాటు కొన్ని ఎండ్రకాయలున్నవి. అందులో కాకమీద ఉన్న ఎండ్రకాయ ఒకటి తిరుప తమ్మ వేలును గిట్టలతో పట్టుకుని గట్టిగా కరిచింది.\n\nఆపు! నా వేలిని గిట్టలతో పట్టింది ఎండ్ర కాయ! అన్నది తిరుపతమ్మ కసిగా,\n\nజంగయ్య పక్కున నవ్వి, “గిల్లితగువులు పెట్టుకోవడం కొందరి నైజగుణం. ఎండ్ర కాయ కూడా వాళ్ల లాంటిదే. అది నీళ్లలో ఉన్నా, బయటఉన్నా, దాని గుణం మారదు. అయినా, ఒక చిన్నమాట! నువ్వు బుట్టలో చెయ్యిపెట్టి దాన్ని రెచ్చగొట్టడం ఎందుకు? తీరా కరిచాక జాలరివాడి మీద విరుచుకు పడ్డం ఎందుకు?” అని అడిగాడు.\n\nతిరుపతయ్యకు పుట్టి పెరిగిన ఊరు విడిచిపెట్టాలని లేదు. అతడు భార్యతో “జంగయ్య చెప్పిన సత్యం, నువ్వు గ్రహిం చావా? ఎండ్రకాయలాగే బుద్ధిమారనంత వరకూ, మనం గణపవరంలో ఉన్నా, రామ వరంలో ఉన్నా తోటి మనుషులు మనని అసహ్యించుకుంటూనే ఉంటారు. మనం ఒకరి జోలికి వెళ్ళకుంటే ఇతరులు కూడా మన జోలికి రారు. దానికి ఎండ్రకాయ కాటే ఉదాహరణ కదా! నువ్వు ఎండ్రకాయ జోలికి వెళ్లబట్టే, అది గిట్టలతో నీ వేలును పట్టు కున్నది. అవునా?” అన్నాడు.\n\n\"కాక మరేమిటి? ఇంకా వేలినొప్పి వదలందే,” అన్నది తిరుపతమ్మ.\n\n“అయితే, నే చెప్పేది శాంతంగా విను. జాలరి జంగయ్య కాస్త గూఢంగా చెప్పిన దేమంటే.. నోరు మంచిదైతై, ఊరు మంచి దవుతుందని! ఈ ఊళ్లో ఇన్నాళ్లుండి, ఏ గొడవలూ లేకుండా బతకలేనివాళ్లం. మరొక కొత్త ఊళ్లో మాత్రం బతగగలమా? ముందు, మన బుద్దులు మారాలి. ఏమంటావు?” అన్నాడు తిరుపతయ్య.\n\nభర్త మందలింపును అర్థం చేసుకున్న తిరుపతమ్మ కొంచె ఆగి, “ఏమనేందుకేము న్నది? పద, ఇంటికి తిరిగిపోదాం. ఎండ్ర కాయ తన గుణం మార్చుకోలేదేమో గాని, మనిషినైన నేను మార్చుకుని, నలుగురి తోనూ మంచిగా ఉండగలను. మనిషికి, ఎండ్రకాయకు గల తేడా ఏమిటో చూపి స్తాను!\" ఆ సంగతి వారం తిరక్కుండానే, నువ్వే గ్రహిస్తావు. అన్నది.\n\nభార్యలో వచ్చిన మార్పు చూసి తిరుప తయ్య ఎంతో ఆనందించాడు.\n- ఎం.డి.సౌజన్య",
            "book_page_end": 42,
            "story_id": "2010_05_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అహంకారి",
            "book_page_start": 43,
            "pdf_page_start": 43,
            "pdf_page_end": 43,
            "author": "ఎం.డి.సౌజన్య",
            "genre": "నీతి కథ",
            "moral": "నిజమైన ప్రతిభ, జ్ఞానం ఉన్నవారు ఎప్పుడూ తమను గురించి తామే గొప్పగా చెప్పుకోరు.",
            "keywords": [
                "అహంకారం",
                "కవిత్వం",
                "పండితుడు",
                "విష్ణుశర్మ",
                "భగవద్గీత"
            ],
            "characters": [
                "వృద్ధ రాజు",
                "విష్ణుశర్మ",
                "యువకుడు (శిష్యుడు)"
            ],
            "locations": [
                "రాజ దర్బారు"
            ],
            "content": "ఒక వృద్ధ రాజు, కొన్ని టీకా తాత్పర్య గ్రంథాల సాయంతో భగవద్గీతను చదివి, దాన్ని పద్య రూపంగా రాశాడు. పని ముగియగానే, ఆయనకు తనంత గొప్ప కవి లేడన్న అహంకారం కలిగింది. అహం ప్రవేశించిన తర్వాత మనిషిని ఇక పట్టలేం కదా! రాజ్యంలో కెల్లా గొప్ప కవీ, పండితుడైన విష్ణుశర్మకు ఆయన కబురు చేస్తూ, తనతో సరితూగగల కవిని తన వద్దకు పంపవలసిందిగా ఆదేశించాడు.\n\nవిష్ణుశర్మ ఒక యువకుడిని రాజు వద్దకు పంపాడు. రాజు అతడితో “నువ్వేదో పిల్లకవివై ఉంటావు. భగవద్గీత నా వంటివాడికే అర్థం కాక, టీకాతాత్పర్యాలు చదవవలసి వచ్చింది. పద్యరూపంలో ఉన్న నా కవిత్వం, నీకేం అర్థమవుతుంది! వెళ్లి నీ గురువునే పంపు, నీకేం తెలుసని ఇక్కడికి వచ్చావు.\" అన్నాడు విసుగుపడుతూ.\n\nకొద్ది రోజుల తర్వాత విష్ణుశర్మ స్వయంగా వచ్చాడు. రాజు ఆయనతో యువకుడి గురించి చెప్పాడు. అప్పుడు విష్ణుశర్మ, \"మహారాజా, మీరు భగవద్గీతను అర్థం చేసుకోవడానికి చదివిన టీకా తాత్పర్య గ్రంథాలు, నేనిచ్చినవే గదా! అవి రాసింది ఆ యువకుడే” అన్నాడు.\n\nరాజుకు అది విని మతిపోయినట్లయింది. విష్ణుశర్మతో, “మరి ఆ సంగతి ఆ యువకుడు నాకు చెప్పలేదేం? అతనంత గొప్ప కవా?” అని అడిగాడు.\n\nఅందుకు విష్ణుశర్మ, “నిజమైన కవీ, పండితుడూ తనను గురించి గొప్పగా చెప్పుకోడు, మహారాజా!' అన్నాడు.\n\nఆ జవాబుతో వృద్ధరాజుకు అహంకారం వదిలిపోయింది.\n- ఎం.డి.సౌజన్య",
            "book_page_end": 43,
            "story_id": "2010_05_11",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "25 ఏళ్ళనాటి చందమామ కథ: చిక్కుముడి",
            "book_page_start": 44,
            "pdf_page_start": 44,
            "pdf_page_end": 47,
            "author": "మాచిరాజు కామేశ్వరరావు",
            "genre": "సస్పెన్స్ కథ",
            "moral": "నిజాయితీ చివరికి విజయాన్ని సాధిస్తుంది. మోసగాళ్లు ఎంత తెలివిగా నటించినా, వారి నిజస్వరూపం బయటపడుతుంది.",
            "keywords": [
                "దొంగతనం",
                "పెట్టె",
                "బంగారం",
                "కొత్వాలు",
                "నిజాయితీ"
            ],
            "characters": [
                "గిరిబాబు",
                "ముసలివాడు (దొంగ)",
                "బండివాడు",
                "కొత్వాలు",
                "కొత్వాలు భార్య",
                "రక్షకభటులు"
            ],
            "locations": [
                "పట్నం",
                "పోలవరం జమీందారు ఇల్లు"
            ],
            "content": "నివారణలేని వ్యాధితో బాధపడి తండ్రి మర ణించగానే, గిరిబాబు లోకంలో ఒంటరివాడై పోయాడు. అతడు ఉన్న కొద్ది పాటి పొలాన్ని అమ్మి, తండ్రి చికిత్స కోసం చేసిన అప్పులు తీర్చివేసి, పట్నం వెళ్లి, ఏదైనా ఉద్యోగం సంపాయించుకోవాలని బయలుదేరాడు.\n\nదారిలో గిరిబాబు ఒక చిన్న గ్రామం దాటి కొంత దూరం వెళ్లగానే, బాట పక్కన ఓ చెట్టునీడలో కూర్చుని ఉన్న ముసలి వాడొకడు కనిపించి, అతడితో, \"పట్నం వెళుతున్నావా బాబూ? నేనూ అక్కడికే వెళు తున్నాను. బాడుగబండి కోసం ఇక్కడ ఆగాను. నువ్వూ, నాతో పాటు తోడుగా వస్తే కాస్త ధీమాగా ఉంటుంది. నేను గుండె జబ్బు మనిషిని!” అన్నాడు. అప్పటికే నడకభారం గిరిబాబుకు చాలా అలసటగా అనిపిం చింది. బాడుగబండి అనగానే ఉత్సాహంతో అతడు ఏదో అనబోయేంతలో, ముసలి వాడు, “మరోలా అనుకోకు బాబూ, బాడుగ బండికయ్యే ఖర్చు నాదే, ఈ మధ్య గుండె జబ్బుతో పాటు, ఇతరత్రా గొడవల వల్ల, నాలో పిరికితనం పాలు పెరుగుతున్నది. అందుకే నిన్ను కాస్త సాయంగా వెంట రమ్మంటున్నాను,” అన్నాడు.\n\n\"ఇంత చెప్పాలా, తాతా! ఇద్దరం కలిసే వెళదాం,” అన్నాడు గిరిబాబు. కొంతసేప టికి అటుగా ఒక బాడుగ బండి వచ్చింది. ముసలివాడు బండి వాడితో బాడుగ సంగతి మాట్లాడి, గిరిబాబుతో, “ఏమీ అనుకోక, ఈ పక్కన ఉన్న పెట్టెను కాస్త బండిలో పెట్టు, బరువులు ఎత్తవద్దని వైద్యులు చెప్పారు;\" అన్నాడు. ఆ సమయంలో బండివాడు, కొంచెం దూరంలో కనిపించిన పచ్చిగడ్డి కోసి తన ఎద్దుకు వేయడానికి వెళ్లాడు. వాడు తిరిగి రాగానే గిరిబాబు పెట్టెను బండిలో పెట్టి, ముసలివాడికి చేయి ఆసరా ఇచ్చి బండిలో ఎక్కించాడు. బండి పట్నం పొలిమేరలు సమీపించే సరికి సూర్యాస్తమయ వేళ కావస్తున్నది.\n\nపట్నం ప్రధానవీధిలోకి బండి రాగానే, ఇద్దరు రక్షకభటులు బండిని ఆపి, “ఎక్కడి నుంచి వస్తున్నారు? మీవెంట ఉన్న సామాను సోదా చేయాలి,” అన్నారు. ఆ మాటలు వింటూనే ముసలివాడు వెలవెలపోతూ, “అయ్యా, నేను గుండె జబ్బు మనిషిని, వైద్యం కోసం పట్నం వచ్చాను. నన్ను త్వరగా వెళ్ళనియ్యండి.” అన్నాడు. “మీ సామాను పరీక్షించడం పూర్తవగానే, మీరు హాయిగా వెళ్లొచ్చు,” అంటూ రక్షకభటులు బండీ లోంచి పెట్టెను కిందికి దించి, తాళపు చెవి ఇవ్వమని అతడిని అడిగారు.\n\nముసలివాడు వెంటనే, “ఈ పెట్టె నాది కాదు, బాబూ, ఈ కుర్రాడిది,” అని, ఆ జవాబుకు ఆశ్చర్యపోయి చూస్తున్న గిరి బాబును కోపంగా, “అలా గుడ్లు మిటక రించి చూస్తావేం? తాళపు చెవి అడుగుతు న్నారు గదా, ఇవ్వు,\" అన్నాడు.\n\n“తాళపుపెట్టె చెవి, నా దగ్గర ఉండటం ఏమిటి?” అన్నాడు గిరిబాబు మరింతగా ఆశ్చర్యపోతూ. “నీ పెట్టెతాళం, నీదగ్గరకాక మరెక్కడుంటుంది?” అన్నాడు ముసలి వాడు చిరాగ్గా. అంతలో బండివాడు, “ఆ తాళపు చెవేదో వారికి త్వరగా ఇవ్వండి. నేను మిమ్మల్ని ఇక్కడ దించి తిరిగి వెళ్లి పోవాలి.' అన్నాడు గిరిబాబుతో. పెట్టెను గిరిబాబు బండిలో పెట్టడం చూసిన బండివాడు, ఆ పెట్టె అతడిదే అనుకున్నాడు.\n\nగిరిబాబు ఏమి చేయాలో తోచక దిగాలు పడిపోయాడు. రక్షక భటులు విసుక్కుంటూ పెట్టెతాళం బద్దలు కొట్టారు. పెట్టెలో చాలా పాత బట్టలున్నవి. వాళ్లు వాటిని తొలగించి చూడగా, అడుగున ఒక మూట కనిపిం చింది. వాళ్లు ఆ మూట విప్పారు. అందులో చాలా బంగారు నగలు కనిపించినై. రక్షక భటులిద్దరూ, గిరిబాబు మెడ పట్టుకుని, “ఓరీ, ఆరి తేరిన దొంగా! పాత బట్టల అడు గున దాస్తే మాత్రం, దొంగసొత్తుదాగుతుందా? పోలవరం జమీందారు గారింటిని దోచిన ఘనుడివి, నువ్వేనన్నమాట,” అన్నారు.\n\nగిరిబాబు వడవడ వణికిపోతూ, “అయ్యా నేను దొంగను కాను. ఈ పెట్టె నాది కాదు. ఈ ముసలాయనది. నా మాట నమ్మండి!” అన్నాడు. ముసలివాడు రౌద్రంగా, “ఎవడి విరా నువ్వు! నామీద దొంగతనం మోపు తావా? నా వయసు చూసయినా మర్యా దగా మాట్లాడటం నేర్చుకో,” అన్నాడు.\n\nఇదంతా చూసి రక్షకభటులు “మీలో ఎవరు నిజం చెబుతున్నారో, ఎవరు అబద్దం చెబు తున్నారో తెలియడం లేదు. అందరూ ముందు కొత్వాలు దగ్గిరకు రండి,\" అని వాళ్ళను కొత్వాలు దగ్గరకు తీసుకుపోయారు.\n\nకొత్వాలు బండివాణ్ణి బాగా ఎరుగును. అందువల్ల ఆయన వాణ్ణి వెళ్లి పొమ్మన్నాడు. తరవాత ముసలివాణ్ణి, గిరిబాబునూ ప్రశ్నిం చగా, వాళ్ళు పూర్వం లాగే పెట్టెమాది కాదంటే మాది కాదని జవాబివ్వసాగారు.\n\nఆయన వాళ్లిద్దరినీ కచేరీ గదుల్లోనే ఉంచ మని రక్షకభటులకు చెప్పి, ముసలాడూ, గిరిబాబులతో, “మీలో ఒకడు ఆరితేరిన గజదొంగ. రేపు ఉదయం ఆ సంగతి తేల్చు తాను,” అని ఇంటికి వెళ్ళిపోయాడు.\n\nఆ రాత్రి కొత్వాలు భోజనం చేస్తూ, ఏదో దీర్ఘంగా ఆలోచిస్తూండటం గమనించిన అతడి భార్య సంగతేమని అడిగింది. కొత్వాలు జరిగించి చెప్పి, “ఇంత కాలంగా ఉద్యోగం చేస్తున్నాను, ఏనాడూ ఇంత చిక్కుముడి ఎదురవలేదు,” అన్నాడు. కొత్వాలు భార్య కొంచెంసేపు ఆలోచించి, “ఇది ఏదో చిక్కు ముడి అన్న భ్రమతో పెద్దగా ఆలోచిస్తూ చిక్కులో పడ్డారు. ఇలా చెయ్యండి!” అని ఆ చేయవలసిందేమిటో భర్తకు చెప్పింది.\n\nకొత్వాలు మర్నాడు కచేరీకి వెళుతూనే గిరి బాబును పిలిపించి, “మా వాళ్లు పొరపా టున నిన్ను పట్టుకువచ్చారు. జమీందారు గారి ఇల్లు దోచిన దొంగ, పట్టుబడినట్లు సమాచారం అందింది. నువ్వు వెళ్ళవచ్చు!” అని ముసలివాడి పెట్టెను గిరిబాబు చేతికి ఇవ్వబోయాడు. పెట్టెను చూస్తూనే గిరి బాబు భయపడిపోతూ, \"అయ్యా, ఇది నాదికాదు, ఆ ముసలాయనదని మనవి చేసుకున్నాను. దీన్ని నాకిస్తారెందుకు?” అన్నాడు.\n\n“బాడుగ బండివాడి సాక్ష్యం ప్రకారం కూడా, ఇది నీదే! ఎవళ్ళ సొత్తు వాళ్ళకు అందజేయడం, మా విధి. ఇక వెళ్ళు.” అన్నాడు కొత్వాలు కరుకుగా. ముందు అక్కడినుంచి బయటపడి తరవాత ముసలి వాడికి పెట్టెను ఇవ్వవచ్చు ననుకుంటూ, గిరిబాబు పెట్టెతో సహా అక్కడి నుంచి బయలు దేరాడు. గిరిబాబు అటుపోగానే, కొత్వాలు ముసలివాణ్ణి పిలిపించి, “నిర్దోషు లైన మిమ్మల్ని అనవసరంగా అనుమా నించాం. మీరు, ఆ కుర్రవాడూ దొంగలు కాదని తెలిసింది. ఆ పెట్టెను కుర్రవాడి కిచ్చి పంపేశాను. మీరూ వెళ్ళవచ్చు,” అన్నాడు.\n\nపెట్టె తీసుకుని గిరిబాబు వెళ్ళపోయా డని విని, ముసలివాడు నిరాశపడిపోయి, ఎలాగయినా వాణ్ణి పట్టుకోవాలనుకుంటూ బయలుదేరాడు. అతడికి వీధి మలుపు తిరగగానే, ఒక ఇంటి అరుగుమీద పెట్టెతో సహా కూర్చుని ఉన్న గిరిబాబు కనిపించాడు. ముసలివాడు చప్పున పోయి, పెట్టెను తీసు కుని, “ఒరే కుర్రవెధవా! పదివేల ఖరీదు చేసే నగలు తేరగా పట్టుకుపోదాం అనుకు న్నావా?” అన్నాడు.\n\nగిరిబాబు ఏమీ తొణక్కుండా, “నీ పెట్టె నీకు ఇచ్చిపోదామనే ఇక్కడ కూర్చున్నాను. కొత్వాలు ఇందులో ఉన్నది దొంగ సొత్తు కాదన్నాడు. అయినా ఈ పెట్టె నీది కాదని రక్షక భటులకూ, ఆయనకూ ఎందుకు చెప్పావో అర్థం కావడం లేదు. ఇక ఎవరి దారి వారిది. ముందు నేనెక్కడైనా చిన్న ఉద్యోగం సంపాయించుకోవాలి,” అంటూ అరుగు మీదినుంచి కిందికి దిగాడు.\n\nఅంతలో వెనక నుంచి వస్తున్న కొత్వాలు, ముసలివాడిని, \"గుండెజబ్బు తాతగారూ, కాస్త ఆగండి! ఈ పెట్టెలో నగలు లేవు. ఉన్నవి పాతబట్టలు!\" అని కేకవేసి, అతణ్ణి కొంచెం వెనకగా వస్తున్న రక్షకభటులకు చూపుతూ, “ఈ ముసలాడు గజదొంగ. పెట్టెలో దొరికినవి, వీడు జమీందారు గారి ఇంట తస్కరించిన నగలే. వీణ్ణి ముందు ఖైదులో పెట్టండి.” అని ఆజ్ఞాపించాడు.\n\nగిరిబాబు నిర్ఘాంతపోయి, “అసలు దొంగ దొరికాడన్నమాట! నేను నిర్దోషినని ఇప్పటికి తమకు పూర్తి నమ్మకం కలిగినం దుకు సంతోషంగా ఉన్నది,” అన్నాడు.\n\nకొత్వాలు అతడి ముందుకు వచ్చి, భుజం తట్టి, “నీ నిర్దోషిత్వమే కాదు, నీ నిజాయితీ కూడా రుజువయింది. మా కచే రీలో ఉద్యోగం ఇస్తాను. ఇష్టమేనా?” అని అడిగాడు:\n\n“అంతకన్న కావలిసిందేమున్నది! తమ దయకు చాలా కృతజ్ఞుణ్ణి,\" అన్నాడు గిరి బాబు ఆనందంగా.\n\n- మాచిరాజు కామేశ్వరరావు",
            "book_page_end": 47,
            "story_id": "2010_05_12",
            "raw_genre_backup": "సస్పెన్స్ కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 48,
            "pdf_page_start": 48,
            "pdf_page_end": 48,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "చేతబడి",
                "ఆలయం",
                "మసానియమ్మ",
                "గిరిజన మహిళా బ్యాంకు",
                "జార్ఖండ్"
            ],
            "characters": [
                "నానన్ రాజు",
                "బాలిక",
                "గిరిజన మహిళలు"
            ],
            "locations": [
                "పొల్లాచ్చి (తమిళనాడు)",
                "అన్నైమలై",
                "గిర్ధా జిల్లా (జార్ఖండ్)"
            ],
            "content": "చేతబడిని తిప్పికొట్టే ఆలయం\nచేతబడికి విరుగుడు కోసం తమిళనాడు పొల్లాచ్చి సమీపంలోని మసానియమ్మ ఆలయానికి ప్రజలు వెల్లువెత్తుతుంటారు. భక్తుల కోరికలను ఈ దేవత మూడు వారాల్లోనే తీరుస్తుందని జనం నమ్మిక.\nదీనిపై ఓ కథ ప్రచారంలో ఉంది. పొల్లాచ్చి సమీపంలో అన్నైమలై అనే ప్రాంతం ఉంది. ఒక ప్పుడు నానన్ అనే క్రూర చక్రవర్తి ఈ ప్రాంతాన్ని ఏలేవాడు. అతడి ఉద్యానవనంలో ఓ అద్భుతమైన మామిడి చెట్టు ఉండేది. కానీ పళ్లను తినడానికి అతడు ఎవరినీ అనుమతించేవాడు కాదు. ఓసారి ఒకమ్మాయి ఈ చెట్టు పండు కోసుకుని తిన్నది. ఆగ్రహించిన నానన్ రాజు ఆమెకు మరణశిక్ష విధించాడు. ఈ బాలిక జ్ఞాపకార్థం ఆమె సమాధి మీద స్త్రీ విగ్రహాన్ని నిర్మించారు. అప్పటినుంచి ఈ విగ్రహం మసాని దేవతగా పూజలందుకుంటోంది.\n\nగిరిజన మహిళా బ్యాంకు\nబ్యాంకు నిర్వహించడం సులభం కాదు. కదా? కాని బ్యాంకును నడిపే విషయంలో జార్ఖండ్ గిరిజన మహిళలకు ఓ దారి దొరికినట్లయింది! సంతాలి మహిళల బృందం జార్ఖండ్ లోని గిర్ధా జిల్లా బెంగాబాద్ లో ఓ చిన్న బ్యాంకును తెరిచారు.\nచీటికీ మాటికీ కసురుకునే బ్యాంకు ఉద్యోగుల వైఖరితో విసిగిపోయిన వీరు బ్యాంక్ పనులను తమ చేతుల్లోకి తీసుకోవాలని నిర్ణయించారు. త్వరలోనే ఇన్స్టిట్యూట్ ఆఫ్ రూరల్ మేనేజ్మెంట్,ఆనంద్ (ఐఆర్ఎమ్ఎ)సహాయంతో గ్రామీణ బ్యాంక్ ప్రారం భించబడింది.\nపలువురు గిరిజన మహిళలు తమ నగదు ఐఎఫ్ఎ సిసిఓ బ్యాంక్లో డిపాజిట్ చేశారు. సామూహిక జ్ఞానం ద్వారా ఈ మహిళలు తమ జీవనశైలిని మార్చుకోవడా నికిచేసిన ఈ ప్రయత్నం నిజంగా ప్రశంసనీయమైంది!",
            "book_page_end": 48,
            "story_id": "2010_05_13",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "సమస్య: మన చరిత్ర పుటల నుంచి",
            "book_page_start": 52,
            "pdf_page_start": 52,
            "pdf_page_end": 55,
            "author": "పవిత్రా శ్రీనివాసన్",
            "genre": "చరిత్ర, వ్యాసం",
            "moral": "నిరంకుశ చట్టాలను తెలివిగా ఎదుర్కోవాలి. ప్రజాస్వామ్యంలో పత్రికా స్వేచ్ఛ చాలా ముఖ్యం.",
            "keywords": [
                "పత్రికా స్వేచ్ఛ",
                "లార్డ్ లిట్టన్",
                "అమృతబజార్ పత్రిక",
                "శిశిర్ కుమార్ ఘోష్",
                "భావ వ్యక్తీకరణ"
            ],
            "characters": [
                "శిశిర్ కుమార్ ఘోష్",
                "నబీన్ చంద్ర బోస్",
                "సుజోయ్ గంగూలీ",
                "లార్డ్ లిట్టన్"
            ],
            "locations": [
                "కలకత్తా",
                "జెస్సోర్ జిల్లా",
                "బెంగాల్ ప్రావిన్స్"
            ],
            "content": "కలకత్తా, 1878 మార్చి 5.\nఅతడు చిరిగిపోయిన కాగితం ముక్క కేసి చూశాడు. అందులో “ఈ జీవితాన్ని కొనసా గించడంలో అర్థంలేదు. ఎందుకంటే మన మాతృభూమికి ఇది ఏ మేలూ చేయడం లేదు.” అని రాసి ఉంది.\n\nఈ పదాలు రాసి చాలా కాలమయ్యింది. కానీ వాటి వెనుక ఉన్న బాధ, ఆవేదనను అతడు చాలాకాలంగా అనుభవిస్తున్నాడు. అప్పుడే గదిలో అడుగు పెట్టిన నబీన్ చంద్ర బోస్, \"ఇలా ఎంతకాలం అక్కడ కూర్చుని కాగితం ముక్కను చూస్తుంటావు?” అని శిశిర్ కుమార్ ఘోష్తో అన్నాడు.\n\nశిశిర్ వెనక్కు తిరిగి చూసి “నబిన్! నిన్ను ఇక్కడ చూడటం చాలా సంతోషంగా ఉంది” అన్నాడు.\n\nనబిన్ లోపలికి వచ్చి తన మిత్రుడి ఎదు రుగా ఉన్న కుర్చీలో కూర్చుని. “ఒక ఉత్తరాన్ని వెయ్యిసార్లు చదివినా అతడిని వెనక్కు తీసు కురావడం కష్టం. అలా జరిగితే బాగుంటుం దని నేననుకున్నా, కాని అలా జరగదు,” అని అన్నాడు.\n\n“అతడు బతికే ఉన్నట్లయితే, బ్రిటిష్ పాలనలో ఇంకా మగ్గుతున్న మనల్ని చూసి నా సోదరుడు తీవ్రంగా ద్వేషించేవాడు,” అని శిశిర్ చెప్పాడు విచారంగా.\n\n“అతడి మరణం వృధా కాదు. బ్రిటిష్ వారికి వ్యతిరేకంగా నీ పత్రిక ద్వారా చేయ వలసిందంతా చేస్తూనే ఉన్నాం కదా.”\n\n“అమృతబజార్ పత్రిక ఆగిపోయే దశకు వచ్చేసింది నబీన్. లార్డ్ లిట్టన్ అతడి ప్రాంతీయ భాషల పత్రికా చట్టం దాని అంతానికి పని కట్టుకున్నాయి. బెంగాలీలో స్వేచ్ఛా భావ నతో, స్వతంత్రంగా మనం ఇకపై ఏమీ ప్రచు రించలేము. మన పత్రికను దృష్టిలో పెట్టు కునే ఈ చట్టం వచ్చింది. వాళ్లు క్షణాల్లో మన లను నిర్బంధించగలరు. బిజయ్ ప్రింటింగ్ ప్రెస్ను వాళ్లు మూసివేసిన విషయం నీకు తెలుసా?\n\nనబీన్ ముఖంలో దిగ్భ్రాంతి చోటు చేసుకుంది. “అంతా ముగిసినట్లేనా శిశిర్..? మన పని మొత్తంగా ఆగి పోయినట్లేనా?”\n\nపోలోమగురా, జెస్సోర్ జిల్లా. బెంగాల్ ప్రావిన్స్, క్రీ.శ. 1868 డిసెంబర్ 20\n\n“నబిన్, దీనికేసి చూడు. నీవేమ నుకుంటున్నావు,” అంటూ శిశిర్ ఓ పేపర్ తీసుకుని పరుగెత్తి వచ్చాడు.\n\nనబిన్ పరధ్యానంగా కాగితం అందు కుని, “నా కవితలను తిరగ రాస్తు న్నాను - ఏమిటది?”\n\n“సంపాదకీయం” అన్నాడు శిశిర్.\n\nబెంగాలీలో ఉన్న పాఠంపై నబిన్ చూపు మరలింది. “ఇంగ్లీష్ వారి నియంతృత్వాన్ని అడ్డుకోడానికి బెంగాలీలు కృతనిశ్చయులై ఉన్నారు.” శిశిర్ మాటకు అక్కడున్న హరి నారాయణ్ ఈల వేశాడు.\n\n“భలే, తప్పకుండా జరుగుతుంది...” సరైన పదం కోసం ఆలోచిస్తున్న హరి కాసేపు ఆగాడు.\n\n“అదిరింది కదూ హరీ?” అన్నాడు నబిన్.\n\nశిశిర్ భుజాలెగరేసి, “\"అమృత బజార్ పత్రికను నేనెందుకు ప్రారంభించానో నీకు తెలుసు నబీన్, నా వ్యాఖ్యలలో నేను అన్న ప్రతిదానికీ నేను కట్టుబడతాను,” అన్నాడు.\n\n“ఇలాంటి రాతలను బ్రిటిష్ ప్రభుత్వం సహించదని నీకు తెలుసుగా” అన్నాడు హరి.\n\n“దానికి మనం ఆశ్చర్యపడనవసరం లేదు,” అని అందుకున్నాడు శిశిర్.\n\n“అప్పటి నుంచి మనం ఇంకా దూకుడు సంపాదకీయాలు అచ్చేస్తూ వచ్చాం. మన ప్రింటింగ్ ప్రెస్ ఏ క్షణంలో అయినా మూసి వేత ప్రమాదంలో పడవచ్చు,” అన్నాడు బిజోయ్. నబిన్ తన స్నేహితుడి కేసి ప్రశ్నా ర్థకంగా చూసి, “నీవేం చేయాలనుకుం టున్నావు శిశిర్? మనందరమూ జైలుకెళ తామా?” అంటూ గాబరాపడ్డాడు.\n\nశిశిర్ నిశితంగా చూస్తూ, “అలాగే జర గాలని ఉంటే జరిగి తీరుతుంది మరి.”\n\nమెజిస్ట్రేట్ కోర్ట్, జెస్సోర్ జిల్లా క్రీ.శ 1870 మే 22. బెంగాల్ ప్రావిన్స్\n\n“.... ప్రభుత్వానికి వ్యతిరేకంగా సంపాద కీయాలను రాయడం సంపాదకుడు శిశిర్ కుమార్ ఘోష్కు ఇది తొలి సారి కాదు.” వాదించాడు ప్రాసిక్యూటర్. “ఈ సంవత్సరం ప్రచురించిన మూడు వ్యాసాల్లో పాలకులకు, పాలితులకు మధ్య శాశ్వత సంఘర్షణ ఉన్న ట్లుగా అమృతబజార్ పత్రిక నొక్కి చెప్పింది. పైగా, గ్రామీణ ప్రాంతాలో కూడా రాజకీయ సంస్థలను తప్పక నెలకొల్ప వలసి ఉంటుం దని శిశిర్ ప్రకటించారు. పైగా వాటి సమన్వ యానికి కలకత్తాలో కేంద్ర సంస్థను కూడా స్థాపించాలని చెప్పారు. ఇది తాజా ఉల్లంఘన మాత్రమే” అంటూ ఊపిరి పీల్చుకుంటూ ముగించాడు ప్రాసిక్యూటర్.\n\n“తాజా ఉల్లంఘన ఏమిటి?” అంటూ జీరగొంతుతో నిందితుడికేసి చూస్తూ అడి గాడు జడ్జి. “తనను తాను కవిగా చెప్పు కుంటూ, పత్రికపనిలో చురుగ్గా సాయపడే సుజోయ్ గంగూలీ గత రెండు సంవత్సరా లుగా పన్ను ఎగ్గొడుతున్నాడు. గంగూలీ రాజద్రోహపూరితమైన పాఠాలను, కవితలను పంపిణీ చేశారు. ఏరియా పన్ను వసూళ్ల అధికారి మిస్టర్ గిల్మోర్పై నిరాధార ఆరోపణ లను ప్రచురించడంలో శిశిర్ తన మిత్రుడు గంగూలీకి సహకరించాడు.” అని ఆరోపిం చాడు ప్రాసిక్యూటర్.\n\n\"మిస్టర్ శిశిర్, ఇవి చాలా తీవ్రమైన ఆరోపణలు?” అని జడ్జి ప్రశ్నించాడు.\n\nశిశిర్ మందహాసం చేస్తూ, “కానీ వీటిలో స్పష్టత లేదు మిలార్డ్” అంటూ కొనసాగిం చాడు. “నేను సుజోయికి సహకరించడం, ప్రోత్సహించడం వంటివి చేయలేదు. రెట్టింపు పన్ను వసూలు చేయాలని మిస్టర్ గిల్మోర్ ప్రయత్నించాడు. స్థానిక అధికారులు మాకు సహకరించ కపోవడంతో నేను అతడి గుట్టు బయటపెట్టాను. దీంట్లో నేరమేముంది?”\n\n“చట్టాన్ని మీ చేతుల్లోకి తీసుకోవడంలోనే నేరం ఉంది మిస్టర్ శిశిర్.” అన్నాడు జడ్జి.\n\n“మీరు పన్నుల రికార్డులకేసి చూస్తే, నా వాదనే సరైందని మీరు తెలుసుకుంటారు మిలార్డ్\" చెప్పాడు శిశిర్.\n\nమూడు గంటల తర్వాత ఊపిరి పీల్చు కుంటున్నట్లు కనిపించిన సుజోయ్ గంగూలీ, శిశిర్కు కృతజ్ఞతలు తెలిపాడు. “మీకు ఎలా కృతజ్ఞతలు తెలుపుకోవాలో తెలియడం లేదు శిశిర్, ముఖ్యమైన విషయం ఏమంటే గిల్మోర్పై తీవ్రస్థాయిలో విచారణ జరుగనుంది కదూ.”\n\nశిశిర్ నవ్వుతూ \"అంతకంటే మిన్నగా రహస్య కవితా రచన విషయంలో నన్ను ఇరి కించాలని వారు చూశారు. కానీ అది జరగ లేదు.” అంటూ ఊపిరి పీల్చుకుని, “నీ రచన లను ప్రచురించడానికి నీకు పత్రిక అవసరం లేదని భావిస్తున్నావా?” అని అడిగాడు.\n\nదానికి సుజోయ్ తలూపుతూ. “పత్రిక మీద ఇప్పుడు ఉన్న దానికంటే మించిన భారాన్ని మోపదల్చుకోలేదు.” అన్నాడు.\n\n“మన స్వాతంత్ర్యం కోసం పోరాడటం ఏమంత భారం కాదు సుజోయ్, రాయడం కొనసాగించు. నీవు ఎంతమందికి చేరువయితే ఫలితాలు అంత ఎక్కువగా ఉంటాయి.”\n\nకలకత్తా, క్రీ.శ. 1878 మార్చి 13\n\n“ఇతర వార్తాపత్రికలు, మేగజైన్లు కూడా కూడా మూతపడ్డాయి. భావ వ్యక్తీకరణా స్వేచ్ఛకు ఇది ముగింపు.”\n\n“ఇప్పుడేనా?” అంటూ శిశిరనవ్వాడు.\n\n“ఈ పరిస్థితుల్లో నవ్వొస్తోందా నీకు? మనం నాశనమయ్యాం, శిశిర్!”\n\n“చీకటి తర్వాత వెలుగు తప్పకుండా వస్తుంది”\n\nకలకత్తా, క్రీ.శ. 1878 మార్చి 14\n\nసూర్యకిరణాలు గులాబి రంగులోకి మారుతున్నాయి. అనేక ఇళ్లల్లో ఆశ్చర్యం, ఆనందం ఒకేసారి పెల్లుబికాయి. కొత్త రోజుకు సంకేతంగా అమృతబజార్ పత్రిక వచ్చింది.\n\n“పత్రిక పూర్తిగా ఇంగ్లీష్లో ఉందే!” అంటూ నబీన్ ఆనందంతో గంతులే శాడు. తన స్నేహితులను ఆహ్వానిస్తూ శిశిర్ చెప్పాడు. \"బెంగాలీలో భావస్వేచ్ఛ ఉండకూడదని లార్డ్ లిట్టన్ నిశ్చయించు కుంటే అడ్డుకోవడానికి నేనెవరిని? ప్రాంతీయ భాషా ప్రెస్ యాక్ట్ ప్రాంతీయ భాషలకు మాత్రమే వర్తిస్తుంది నబీన్. అదే విషయాన్ని నేను ఇంగ్లీషులో అచ్చేస్తే వారేం చేయలేరు. అలా మన పత్రిక విముక్తి పొందింది.”\n\n“శ్రీ గంగూలీని కలుసుకోండి.” శిశిర్ ఓ ప్రశాంత మనస్కుడిని పరిచయం చేశాడు. \"ఇతడు కవి, ఆక్స్ఫర్డ్ గ్రాడ్యుయేట్. గత నాలుగేళ్లుగా ప్రింటింగ్ ప్రెస్ను నడుపుతు న్నారు.” నబీన్ మధ్యలో అడ్డుకున్నాడు. “గంగూలీ.. సుజోయ్?”\n\nశిశిర్ మందహాసం చేశాడు. \"సూర్యో దయం అయింది.”\n- పవిత్రా శ్రీనివాసన్",
            "book_page_end": 55,
            "story_id": "2010_05_14",
            "raw_genre_backup": "చరిత్ర, వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "శిథిలాలయం- 2",
            "book_page_start": 56,
            "pdf_page_start": 56,
            "pdf_page_end": 62,
            "author": "చందమామ బృందం",
            "genre": "సాహసం, ధారావాహిక",
            "moral": "నిగూఢమైన రహస్యాలను ఛేదించడానికి సాహసం, తెలివి, మరియు విశ్వాసం అవసరం.",
            "keywords": [
                "శిథిలాలయం",
                "విక్రమకేసరి",
                "శబరులు",
                "తాళపత్ర గ్రంథాలు",
                "నిగూఢ రహస్యం"
            ],
            "characters": [
                "శిఖిముఖి",
                "విక్రమకేసరి (మనవడు)",
                "శివాలుడు",
                "విక్రమకేసరి (తాత)",
                "భారీ వికృతాకారం"
            ],
            "locations": [
                "అరణ్యం",
                "శబర పల్లె",
                "బ్రహ్మపుత్రానదీ ప్రాంతాలు",
                "కామాఖ్య నగరం"
            ],
            "content": "(శిఖిముఖి అనే శబరయువకు డొకడు అరణ్యానికి వేటకు వెళ్లి, అక్కడ కవచం ధరించి ఉన్న అశ్వికయోధు డొకడి మీద దొంగలు దాడి చేయడం చూసి, అతడికి సహాయం చేశాడు. ఆ యోధుడు తన పేరు విక్రమకేసరి అని చెప్పాడు. ఇద్దరూ కలిసి చీకటి వేళ పల్లెను సమీపించేటంతలో, పల్లెవాసులు వాళ్లకేసి పరుగెత్తుకు రాసాగారు. తరవాత...) \n\nశిఖిముఖి తనకేసి వచ్చే పల్లెవాసుల్ని చూసి ఆశ్చర్యపడ్డాడు. అర్థనగ్నంగా ఉన్న వాళ్లం దరూ కూడా రకరకాల ఆయుధాలు ధరించి ఉన్నారు. ముందుగా శిఖిముఖిని సమీపిం చిన శబరులు అతడి చుట్టూ చేరి కేకలు వేస్తూ, పాటలు పాడసాగారు. \n\n“ఈ గొడవంతా ఏమిటి? పల్లెపల్లెంతా కదిలినట్లుందే, ఇంతకూ ఏం జరిగింది?\" అని అడిగాడు శిఖిముఖి, తన చుట్టూ చేరి గంతులు వేస్తున్నవాళ్లను. \n\n“అరణ్యంలో నిన్నూ, మరొక వింతమని షినీ కొండ దొంగలు చంపేశారని విని, పల్లె పెద్దతో పాటు అందరం బయలుదేరాం. అడవిలో గొడ్లను మేపే పల్లెపిల్లలు చెప్పింది అబద్ధం అయినా కావాలి. లేదా నువ్వూ, ఆ ఇనపమనిషీ కలిసి కొండ దొంగలను చంప యినా ఉండాలి, కానీ వీటిలో ఏది నిజమో మిమ్మల్ని చూశాకే తెలిసింది.” అన్నారు వాళ్లు సంతోషంగా. \n\nఅలా అంటూనే వాళ్ళు కొత్త మనిషిని పట్టి పట్టి చూడసాగారు. \n\nశిఖిముఖి పెద్దగా నవ్వుతూ విక్రమకేసరి దగ్గరికి పోయి, “చూశావా! మా పిల్లకారు వెధవలు గోరంతదాన్ని కొండంత ఎలా చేస్తారో, మనం దొంగల చేతిలో చచ్చిపోయా మనే, వాళ్లు పల్లెకు పోయి చెప్పారట. దాంతో ఊరుఊరే కదిలి వచ్చింది చూడు. నీకు వాళ్లు పెట్టిన పేరు ఇనపమనిషి,” అన్నాడు. \n\nవిక్రమకేసరికి ఇదంతా మంచి వినోదంగా ఉన్నది. పల్లెవాసుల ఐకమత్యానికీ, తన నాయకుడి కుమారుడంటే వాళ్లకున్న వాత్స ల్యాభిమానులకూ అతడు చాలా సంతోష పడ్డాడు. శిఖిముఖికి హాని జరిగి ఉంటుం దేమో అని వారంతా పడుతున్న తపనను ప్రత్యక్షంగా చూస్తున్నాడు కాబట్టి తన తండ్రి తలపెట్టిన సాహసకార్యానికి నిజంగా తోడ్ప డగలవాళ్లు ఈ శబరులన్న నమ్మకం అతడి కాక్షణంలో కలిగింది. \n\nశివాలుడు మరి కొందరితో కలిసి, తన కొడుకున్న చోటుకు రాగానే, అప్పటివరకూ శిఖిముఖి చుట్టూ చేరి గడబిడ చేస్తున్న వాళ్లందరూ పక్కకు తప్పుకున్నారు. శివాలుడు తన కొడుకును సమీపించి కౌగలించుకు న్నాడు. అంతలో కాగడా వెలుగుపైన పడ టంతో సైనిక దుస్తులతో దృఢంగా ఉన్న విక్రమకేసరి అతడి కంట బడ్డాడు. \n\nఅతడిని చూడగానే శివాలుడు ఒక్క క్షణ కాలం నిశ్చేష్ట్యుడై పోయి, విక్రమకేసరిని కన్నార్పకుండా చూశాడు. తర్వాత పాత జ్ఞాపకం తట్టినట్లై అతడి కేసి రెండడుగులు వేసి, “ఎవరూ, విక్రమకేసరి దొరా!\" అన్నాడు ఆనందం ఆశ్చర్యం వ్యక్తపరుస్తూ. \n\nవిక్రమకేసరి అతడిని సమీపించి నమ స్కరిస్తూ, “నేను విక్రమకేసరినే, కానీ మీరు నన్నెరగరు,” అన్నాడు. \n\nశివాలుడు, విక్రమకేసరిని వింతగా చూస్తూ, “అవును, నలభైఏళ్లనాటి మాట! ఆ దొరా నా వయసువాడే, ఇప్పటికి ముసలి వాడు కాకుండా ఎలా ఉంటాడు? మేం ఇద్ద రమూ నీ వయసువాళ్లమై ఉండగా చక్రవర్తి సేనలో చేరి ఉత్తరాన బ్రహ్మపుత్రానది లోయల వరకూ జైత్రయాత్ర చేసి, చక్రవర్తికి అంతులేని ధనం, కీర్తి సంపాదించి పెట్టాం. చక్రవర్తి ఆస్థానంలో మాకు తిరుగు ఉండేది కాదు. ఇంతకూ నీవెవరు? మళ్లీ ఆనాటి దొర విక్రమ కేసరినే చూశానని భ్రమప డ్డాను,\" అన్నాడు ఆనందంతో. \n\n“నేనా విక్రమకేసరి మనవడినే. నా పేరు కూడా విక్రమకేసరే. నా తండ్రిగారు మీతో కొన్ని ముఖ్య విషయాలు మాట్లాడాలని నన్ను మీ వద్దకు పంపారు\" అన్నాడు విక్రమకేసరి. \n\n“ఆశ్చర్యంగా వుంది. మీ తాతగారు చని పోయారని కూడా విన్నాను. అయినా నీ రూపం నన్ను భ్రమింపజేసింది. మీనాన్న గారు జయపాలుడు క్షేమమా? ఈ శబరు డిని ఆయన గుర్తుపెట్టుకోవడమే గాక, తన కుమారుడిని ఒక ముఖ్య విషయం మాట్లా డేందుకు పంపడం, నాకు అబ్బురం కలిగి స్తున్నది. సంస్థానాధీశులైన మీ తండ్రిగారు ఈ శబర పల్లె పెద్దతో సంప్రతించవలసిన అంత గొప్ప విషయం ఏమిటి?\" అని అడి గాడు శివాలుడు. అతడి ముఖంలో సంతోషం తాండవిస్తోంది. \n\n“అదంతా మీ పల్లె చేరింతర్వాత చెబు తాను. నన్ను మీ పల్లె చేరకుండా అటకా యించేందుకు కొందరు దుర్మార్గులు అర ణ్యంలో చాలా పెద్ద ప్రయత్నం చేశారు\" అన్నాడు విక్రమకేసరి. \n\n“ఆ సంగతి తెలిసే మేమంతా అరణ్యా నికి బయలుదేరాం. శిఖిముఖి వెంట ఉన్నది నా పూర్వ యజమాని మనవడని మాత్రం నాకు తెలియదు. ఎవరో ఇనపమనిషి అంటూ పసులుగాసే పిల్లలు చెప్పారు. ఎలాగైతే నేమి, ఇద్దరూ క్షేమంగా బయటపడ్డారు. ఇక పల్లెకు పోదాం పదండి,” అన్నాడు శివా లుడు. \n\nఅరగంట తర్వాత అందరూ పల్లె చేరే సరికి, శివాలుడి ఇంటిదాపున చాలామంది ఆడవాళ్లు గుంపుగా చేరి గొడవగా మాట్లా డుకుంటున్నారు. వాళ్లందరి చేతుల్లోనూ నీళ్ల కడవలున్నాయి. \n\nశివాలుడూ, అతడి వెంట ఉన్న పల్లె వాసులూ అడిగిన మీదట, తాము నీరు తెచ్చుకునేందుకు కొలను వెళ్లామనీ, అక్కడ కొందరు కొత్తవాళ్లు కనిపించి, శివాలుడి ఇల్లెక్కడ అని అడిగారనీ చెప్పారు. వాళ్లు చూడడానికి దారి దోపిడీగాళ్లలా ఉన్నారనీ, అందరి చేతుల్లోనూ ఆయుధాలున్నవనీ కూడా చెప్పారు. \n\nఒకటికి రెండు సార్లు ప్రశ్నించిన మీదట ఆడవాళ్లు ఆ కొత్తవాళ్లు ధరించిన దుస్తుల తీరూ అదీ వర్ణించారు. వాళ్లు చెప్పిందానికి, అరణ్యంలో గొడ్లకాచే పల్లెపిల్లలు దొంగ లను గురించి చెప్పిందానికీ అతికినట్టుగా సరిపోయింది. \n\nశివాలుడు అక్కడ ఎవరితోనూ, ఏమీ అనక, తన ఇల్లు చేరగానే, విక్రమకేసరితో, \"ఆ దొంగలెవరో కాని గొప్ప సాహసికులుగా ఉన్నారు. తామెరుగని ప్రాంతాలకు వచ్చి, శబరపల్లె పెద్ద ఇంటిమీదే దాడి చేయాలని చూస్తున్నట్లు కనబడుతున్నది. ఎంత ధైర్యం వాళ్ళకు?!\" అన్నాడు. \n\n\"వాళ్లు ఒక వేళ మీ ఇంటిమీద దాడికి వస్తే, మీ కోసం కాదు. నాకోసం. నేనూ, శిఖి ముఖి కలిసి పల్లెకేసి బయలు దేరడం వాళ్లు చూసి ఉంటారు. వాళ్లక్కావలిసింది నా ప్రాణం కన్న ముఖ్యంగా ఈ సంచీలో ఉన్న వస్తువులు.” అంటూ విక్రమకేసరి గుర్రం జీను నుంచి వేలాడుతున్న సంచీ విప్పి, శివాలుడికి అందించాడు. \n\nశివాలుడు ఆ సంచీని భద్రంగా గదికి ఒక మూల ఉన్న కులదేవతల విగ్రహాల ముందు పెట్టి, “రాత్రి చాలా ఉంది. ఇంకా తీరిగ్గా మాట్లాడుకోవచ్చు. ముందు తిండీ తిప్పల సంగతి చూద్దాం.” అన్నాడు. \n\nతర్వాత, అనుకోని అతిథికి తిండి తిప్పలు ఏర్పాటు చేయాలని అతడు గూడెంవారికి పురమాయించాడు. \n\nకాస్సేపటి తరువాత అందరూ రకరకాల అడవి మాంసాలతో, పానీయాలతో తృప్తిగా భోజనం చేశారు. శివాలుడు గోడకానుకుని కూర్చుని గుడుగుడులో పొగాకు తుంపి వేసి, నిప్పంటించి, పొగపీలుస్తూ, ఎదు రుగా గొంగళ్లు పరిచిన చాపమీద కూర్చుని ఉన్న విక్రమకేసరి, శిఖిముఖుల కేసి చిరు నవ్వు నవ్వుతూ చూసి, ఇలా అన్నాడు. \n\n“మీ ఇద్దర్నీ పక్కపక్కల చూస్తుంటే, నాకు విక్రమ కేసరి దొర గుర్తుకొస్తున్నాడు. ఆయన మనవడు ఒకానొక రోజు నా ఇంటి కొచ్చి అతిథిగా ఉండబోతాడని నేనేనాడూ ఊహించలేదు.” అన్నాడు. \n\n“నా తండ్రి కూడా నేను శూరదేశం నుంచి ఇంత దూరం ప్రయాణం చేయవలసొస్తుం దని కలలో కూడా అనుకుని ఉండడు. \n\nఆయన మా తాతగారి గురించి, మిమ్మ లను గురించీ చాలా అద్భుత విషయాలు చెబుతుండేవాడు. కాని... మీకు ఇప్పటి వరకూ తెలియని సంగతొకటి చెబుతాను. \n\nమా తాతగారు విక్రమకేసరి ఇప్పటికి ఇరవై సంవత్సరాల క్రితం మరొకసారి బ్రహ్మ పుత్రానదీ ప్రాంతాల ఉన్న కామాఖ్య నగరం కేసి వెళ్లాడు. పోయి ఇంతకాలమైనా తిరిగి రాలేదు. అక్కడే చనిపోయి ఉంటాడను కున్నాం. కాని ఇప్పటికి రెండు నెలలక్రితం మాకు అందిన వర్తమానాన్ని బట్టి ఆయన ఇంకా సజీవుడేమో అన్న అనుమానం కలు గుతున్నది.\" అన్నాడు విక్రమ కేసరి. \n\nఆ మాటలు వింటూనే శివాలుడు ఆశ్చర్య పడుతూ, విక్రమకేసరి కేసి తేరిపార చూసి, \"కేసరి దొర మరొకసారి ఆ బ్రహ్మపుత్రానదీ ప్రాంతాల్లోని అరణ్యాల కేసి వెళ్లారా? ఇది జరిగి ఇరవై ఏళ్లయిందా? ఈ విషయం మాట మాత్రంగా మనిషితో కబురు పెట్టి ఉంటే, నేనూ ఆయన వెంట బయలుదేరే వాడినే, ఇంతకూ ఆ దొర మళ్లీ అంతదూరం ఎందుకెళ్లినట్టు?” అని ప్రశ్నించాడు. \n\n“అదేదో చాలా నిగూఢ రహస్యం అనీ, తాను చచ్చేలోపల సాధించి తీరవలసిన కార్యమని, ఆయన మా తండ్రిగారితో చెప్పా రట. అంతకన్న వివరాలేమీ చెప్పలేదు. కాని, రెండు నెలల క్రితం మా సంస్థానం వారే అయిన ఒక పండితుడు ఆ ఉత్తర దేశం నుంచి తిరిగి వచ్చి, మాతాతగారి వస్తువు లంటూ కొన్ని మా నాయన గారికి ఒప్ప చెప్పాడు. \n\nవాటిలో అధిక భాగం తాళపత్ర గ్రంథాలు. అతడు చెప్పేదాన్ని బట్టి మా తాతగారు అక్కడి కొండల్లో ఎక్కడో సన్యాసిగా జీవిస్తు న్నాడని తెలుస్తున్నది. అయినా అందుకు గట్టి రుజువేమీ లేదు.” అన్నాడు విక్రమ కేసరి. \n\nశివాలుడు కొంచెం సేవు తల వంచుకు ఆలోచిస్తూ వూరుకుని, అవును \"నువ్వు చెప్పేది వింటూంటే నాకు మతిపోతున్న ట్లుగా ఉన్నది. ఆ దొర మళ్లీ ఆ ఘోరారణ్య ప్రాంతాలకు ఎందుకెళ్లాడు? ఆ నిగూఢ రహస్యం ఏమిటి? ఆయన వస్తువులు మీ సంస్థాన పండితుడి కెలా దొరికినై?” అని అడిగాడు. \n\nవిక్రమకేసరి, పండితుడు చెప్పినదంతా శివాలుడికి కొద్ది మాటల్లో చెప్పేశాడు. ఆ పండితుడు బాల్యంలోనే ఇల్లు విడిచి నానా దేశాలూ తిరిగి, శాస్త్రవిద్యలన్నీ నేర్చుకుని వద్ధాప్యంలో తిరిగి ఇంటికి చేరాడు. \n\nఆయన బ్రహ్మపుత్రానదీ ప్రాంతాల్లోని అరణ్య ప్రదేశాల్లో చాలాకాలం నివశించాడు. అక్కడ ఉండే ఆటవికులకు రోగాలూ రొప్పులూ వస్తే మందుమాకులిచ్చి వారికి సహాయపడ్డాడు. \n\nఆ ఆటవికుల్లో అనేక జాతులవాళ్లూ, భాషల వాళ్ళూ ఉన్నారట. వాళ్ళలో ఇభ్యు లనే ఏనుగులను మచ్చిక చేసే జాతివాళ్లు, ఆ పండితుడి జన్మదేశం అవీ తెలుసుకుని, తమ పల్లెల్లో విక్రమ కేసరి అనే క్షత్రియుడు కొంత కాలం తన నౌకరుతో నివశించాడనీ, అతడికి మన్నె జ్వరం రాగా అడవికి మూలి కల కోసం పోయినప్పుడు పులి ఎత్తుకు పోయిందనీ చెప్పారట. \n\nఆయనకు సంబంధించినవే అంటూ కొన్ని తాళపత్రగ్రంథాలూ, చిన్న కత్తి వగైరా ఆ పండితుడికి ఒప్పచెప్పారు. కాని, ఆయన ఆ అరణ్యంలో మరొక ప్రాంతానికి వెళ్లి నప్పుడు, విక్రమ కేసరి అన్న పేరుగల సుక్ష త్రియుడొకడు అఘోరీలనే సన్యాసులతో కలిసి కొండల్లో నివశిస్తున్నట్లు మరికొందరు చెప్పారట. \n\nఆ పండితుడు ఆ సన్యాసుల్లో చాలా మందితో మాట్లాడి చూశాడు. కాని, ఉన్నా డనటమే తప్ప మా తాతగారు ఎక్కడ ఉన్నదీ వాళ్లల్లో ఏ ఒక్కడూ చెప్పలేకపోయాడు. \n\nఇదంతా విన్న మీదట మా నాయన, మా తాతగారి వస్తువులనబడే వాటన్నిటినీ ఈ సంచిలో పెట్టి మిమ్మల్ని కలుసుకుని మాట్లా డితే ప్రయోజనం ఉంటుందేమో అని నన్ని క్కడికి పంపారు. \n\nసంచీలో ఉన్న తాళపత్ర గ్రంథాల్లో కొన్ని మా తాతగారు స్వహస్తంతో రాసినవి. అవి చదివితే మీకు ఆయన ఏ నిగూఢ రహ స్యాన్ని ఛేదించేందుకు ఆ ప్రాంతాలకు వెళ్లాడో తెలియవచ్చు. అంతేకాక వాటి ద్వారా మీరు ఆయన సజీవుడో కాదో కూడా గ్రహించగలరని మా తండ్రిగారు ఆశపడు తున్నారు. \n\nఇలా, విక్రమకేసరి చెప్పినదంతా శ్రద్ధగా విన్న శివాలుడు కొద్దిసేవు మౌనంగా వూరు కుని హఠాత్తుగా ఏదో జ్ఞప్తికి వచ్చినవాడిలా తుళ్లిపడి, ఇలా అన్నాడు. “బహుశా, కేసరి దొర ఛేదించదలచిన నిగూఢ రహస్యం శిథి లాలయానికి సంబంధించినది కాదు గదా? ఒక వేళ అదే నిజమయినట్లయితే ఆ ఆల యాన్ని చేరటం కన్న హిమాలయాల్లోని కైలాసగిరి శిఖరం ఎక్కటం తేలిక. శిఖీ, ఆ సంచీ ఇటు తీసుకురా,” అని దాపులనున్న తన కొడుకును హెచ్చరించాడు. \n\nశిఖిముఖి లేచి కులదేవతల విగ్రహాల ముందున్న సంచీ తీసుకుని తండ్రి దగ్గి రకు వచ్చి, దాన్ని అతడి చేతికి అందించబో యాడు. \n\nఅంతలో వీధి వైపుకు ఉన్న తలుపును చీకటి కమ్మినట్లయింది. నల్లని దుస్తులు ధరించిన ఒక వ్యక్తి - ఆరున్నరా ఏడడుగుల పొడవుగల మరీ బక్కపలచని వాడు, తల మీద గుడ్లగూబ ఆకారంలో ఉన్న శిరస్త్రాణం ధరించి - వాళ్ల ముందు ప్రత్యక్షమయ్యాడు. \n\nశివాలుడూ, శిఖిముఖి, విక్రమకేసరీ బీతిగొలుపుతున్న ఆ భారీ వికృతాకారాన్ని చూస్తూనే ఒక్కసారిగా నిర్విణ్ణులయారు. \n\n- ఇంకా ఉంది",
            "book_page_end": 62,
            "story_id": "2010_05_15",
            "raw_genre_backup": "సాహసం, ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 15,
        "author_counts": {
            "సంపాదకుడు": 1,
            "డా. తాటిచెర్ల గురురామప్రసాద్": 1,
            "ఎం.డి సౌజన్య": 1,
            "సి.ఎస్.షరీఫ్": 1,
            "కప్పగంతు శివరాంప్రసాద్": 1,
            "చందమామ బృందం": 5,
            "రమా రమేష్": 1,
            "ఎం.డి.సౌజన్య": 2,
            "మాచిరాజు కామేశ్వరరావు": 1,
            "పవిత్రా శ్రీనివాసన్": 1
        },
        "genre_counts": {
            "సంపాదకీయం": 1,
            "కథ": 1,
            "హాస్యం": 2,
            "బేతాళ కథ": 1,
            "ఫాంటసీ, ధారావాహిక": 1,
            "పురాణ కథ, ధారావాహిక": 1,
            "పంచతంత్ర కథ": 1,
            "జానపద కథ": 1,
            "నీతి కథ": 2,
            "సస్పెన్స్ కథ": 1,
            "వ్యాసం": 1,
            "చరిత్ర, వ్యాసం": 1,
            "సాహసం, ధారావాహిక": 1
        }
    }
}