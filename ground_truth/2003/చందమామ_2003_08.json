{
    "book_id": "చందమామ_2003_08",
    "stories": [
        {
            "title": "సుస్థిర శాంతి రహస్యం",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం (సంపాదకుడు)",
            "genre": "వ్యాసం",
            "moral": "శాంతియుత సహజీవనం కోసం కృషి చేయాలి.",
            "keywords": [
                "శాంతి",
                "సహజీవనం",
                "పంచశీల",
                "చైనా",
                "భారత్"
            ],
            "characters": [
                "జవహర్లాల్ నెహ్రూ",
                "చౌ-ఎన్-లై",
                "అటల్ బిహారీ వాజ్పాయ్"
            ],
            "locations": [
                "భారతదేశం",
                "చైనా"
            ],
            "content": "మనుషులు ఎల్లప్పుడూ శాంతినే కోరుకుంటారు. సుస్థిర శాంతి మానవజాతి స్వప్నం గానే ఉంటున్నది. ఈ లక్ష్యసాధనకు ఆయాకాలాలలో నాయకులు ఇతోధిక ప్రయత్నం చేస్తూనే ఉన్నారు.\nయాభైసంవత్సరాల క్రితం ఆసియాలోని రెండు అతిపెద్దదేశాలయిన చైనా, భారత్లు మంచి ఇరుగుపొరుగుదేశాలుగా మనుగడ సాగించాలని నిర్ణయించాయి. భారత ప్రధాని జవహర్లాల్ నెహ్రూ ఆహ్వానం మీద చైనా ప్రధాని చౌ-ఎన్-లై 1954 లో భారతదేశానికి విచ్చేశారు. లక్షలాది ప్రజలు మిన్నుముట్టే \"హిందీ - చీనీ భాయి భాయి” నినాదంతో ఆయనకు స్వాగతం పలికారు. శాంతియుత సహజీవనానికి దోహదం చేసే ‘పంచశీల’ సూత్రాలపై భారత్-చీనా దేశాలు సంతకాలు చేశాయి. ఉభయదేశాలు ఎప్పుడుగాని శత్రువులు కాకూడదన్నది పంచశీల సిద్ధాంతాలలోని కీలక అంశం. మూడు నెలల తరవాత నెహ్రూ చైనా పర్యటనకు వెళ్ళినప్పుడు ఆయనకు ఘనస్వాగతం లభించింది.\nచీనా-భారత్ మైత్రీ సంబంధాలు ఈనాటివి కావు. వాటికి రెండువేల సంవత్సరాల చరిత్ర ఉంది. క్రీ.శ. 1 వ శతాబ్దంలో కశ్యపమతంగుడు, ధర్మరక్షకుడు అనే ఇద్దరు బౌద్ధ మతాచార్యులు చైనాను సందర్శించారు. ఆ తరవాత పలువురు చీనా యాత్రికులు మన దేశంలో పర్యటించారు. ఇక్కడి విశేషాలను తమ రచనలలో నిక్షిప్తం చేశారు.\nఇక ఇటీవలి కాలానికి వస్తే, ఏం జరిగిందో, ఎక్కడ పొరబాటు జరిగిందో చెప్పలేంగాని 1962 వ సంవత్సరంలో చైనా హఠాత్తుగా భారత భూభాగంపై దాడి ప్రారంభించింది. ఆ తరవాత కొద్దిరోజులకే కాల్పుల విరమణ ప్రకటించింది!\nఇప్పుడు చీనా, భారత్లు మళ్ళీ దగ్గరవుతున్నాయి. మనప్రధాని అటల్ బిహారీ వాజ్పాయ్ ఇటీవలి చైనా పర్యటన భవిష్యత్తుపట్ల ఎన్నో ఆశలను చిగురింపజేసింది. ఆ ఆశలన్నీ ఫలించాలని మనసారా కాంక్షిస్తున్నాం.",
            "book_page_end": 5,
            "story_id": "2003_08_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "దానగుణం",
            "book_page_start": 9,
            "pdf_page_start": 9,
            "pdf_page_end": 12,
            "author": "డా. జొన్నలగడ్డ మార్కండేయులు",
            "genre": "నీతి కథ",
            "moral": "నిస్వార్థ దానం, పరోపకారం మంచి ఫలితాలను ఇస్తుంది. దానగుణం కలవారు ఎప్పుడూ గౌరవించబడతారు.",
            "keywords": [
                "దానగుణం",
                "నిస్వార్థం",
                "విద్యాదానం",
                "జమీందారు",
                "పండితుడు"
            ],
            "characters": [
                "రామభద్రుడు",
                "చంద్రిక",
                "కూర్మారావు",
                "జమీందారు",
                "దివాను"
            ],
            "locations": [
                "రాజానగరం",
                "బొబ్బర్లంక",
                "పట్నం"
            ],
            "content": "రాజానగరంలో, రామభద్రుడనే ధనవంతుడుండేవాడు. ఆయనకు ధనంతోపాటు భగవంతుడు దానగుణం కూడా ఇచ్చాడు. ఆయనలో విపరీతమైన జాలిగుణం వుండేది. ఎదుటివాడు కష్టాల్లో వున్నాడంటే చాలు, చేతికి ఎముక లేదన్నట్టు దానం చేసేవాడు. అందుచేత క్రమక్రమంగా రామభద్రుడి ఆస్తి తరిగిపోసాగింది.\nఆయన భార్య చంద్రిక కూడా అన్నిటా భర్తకు తగినదే. ఇరుగుపొరుగులు ఆమెకు దానం విషయంలో భర్తను కాస్త కట్టడి చేయమని చెపుతూండేవారు. పిల్లలు ఎదిగి పెద్దవా రయ్యేసరికి ధనం విషయంలో సమస్యలు ఎదుర్కోవలసి వస్తుందని హెచ్చరించేవారు.\nకానీ, అలాంటి హెచ్చరికలు విన్నప్పుడు చంద్రిక నవ్వి, “మేఘాలు ఎలాంటి పక్షపాతం లేకుండా పంటలు పండేచోట్లనే కాక చిట్టడవుల్లో కూడా వర్షించడం సృష్టి ధర్మం. కొండలమీద, గుట్టలమీద, అడవుల్లోనూ ఎందుకు వర్షించాలనుకుంటే -జనులందరికీ ఉపయోగించే నదీనదాలు ఎలా పుడతాయి? నా భర్త దానగుణం, భగవంతుడాయనకిచ్చిన వరం. ఆ దానగుణం వల్ల, మాకు అన్యాయం జరగాలని సృష్టికర్త నిర్ణయిస్తే, అందుకు మేమేం చేయలేం గదా!” అనేది.\nకాలం గడుస్తున్నది. రామభద్రుడి మగ పిల్లలిద్దరూ ఆరూ, ఎనిమిదేళ్ళ వయసు వాళ్ళయ్యారు. రామభద్రుడు సంస్కృత కావ్యాలు క్షుణ్ణంగా అధ్యయనం చేసినవాడని పేరుబడ్డ వ్యక్తి.\nఒక రోజు చంద్రిక, రామభద్రుడితో, “మీరు అడిగినవాళ్ళందరికీ లేదనకుండా దానధర్మాలు చేస్తున్నారు; అందుకు నేనేనాడూ అభ్యంతరం చెప్పలేదు. ఇప్పుడు, పిల్లలు పెద్దవాళ్ళయ్యారు. వాళ్ళకు చదువు సంధ్యలు నేర్పాలిగదా! మీరేమనుకుంటున్నారో తెలియదు, నాకు మాత్రం వాళ్ళను పట్నంలో చదివించాలని వున్నది. మీరు గొప్ప సంస్కృత పండితులని తెలియనివారు లేరు. పట్నంలోని రాజావారి పాఠశాలలో ఉద్యోగంలో చేరండి. మన ధనం తరిగినా, విద్యాదానం జీవితకాల మంతా చేయొచ్చు. మన పిల్లలకు గొప్పగా ఆస్తిపాస్తులివ్వక పోయినా, బ్రతుకుతెరువుకు పనికొచ్చేలా మంచి విద్యావంతుల్ని చేద్దాం. ఏమంటారు?” అన్నది.\nరామభద్రుడు, భార్య మాటల్లోని వాస్తవాన్ని గుర్తించి, పట్టణానికి బయల్దేరాడు. మార్గ మధ్యంలో ఆయనకు బొబ్బర్లంక అనే ఊరు తగిలింది. ఆ సమయంలో, ఊరిమధ్య వున్న శివాలయంలో ధ్వజస్తంభపునఃప్రతిష్ఠ జరుగు తున్నది. గత సంవత్సరం వచ్చిన గాలివాన తాకిడికి, ఆ ధ్వజస్తంభం పడిపోయింది. రామ భద్రుడు తన పట్నం ప్రయాణం వాయిదా వేసుకుని, శివాలయంలోకివెళ్ళాడు. ఆయ నకు ధనవంతుడు, దానశీలి అని పేరుండడం వల్ల, అందరికీ ఆయనపట్ల గౌరవాదరాలు కలిగినై.\nశివాలయానికి వంశపారంపర్య ధర్మకర్త అయిన జమీందారు కూడా అక్కడే ఉన్నాడు. రామభద్రుడు తన జమీలోని గ్రామంలోని వాడేనని తెలిసి, ఆయన ఆనందం పట్టలేక పోయాడు. ఆ తర్వాత, మాటల సందర్భంలో, సంస్కృతంలో మంచి పండితుడయిన రామ భద్రుడు, పట్నంలోని తన పాఠశాలలో ఉద్యో గంచేయడానికి ఇష్టపడడము, ఆయనకు మరింత ఆనందం కలిగించింది.\nజమీందారు, రామభద్రుడితో, “మీరు హడావిడిగా ఇప్పుడే పట్నం వెళ్ళవలసినంత అవసరమేం లేదు. మీ వీలు చూసుకుని ఉద్యోగంలో చేరండి, ” అన్నాడు.\nఆ మాటలకు రామభద్రుడు చాలా సంతో షించి, శివుడికి అభిషేకం, పూజలు చేయించి, అర్చకులకు ఘనంగా కానుకలిచ్చి, తన గ్రామానికి తిరిగి వచ్చాడు. ఆయన, భార్య చంద్రికతో జరిగిన సంగతి చెప్పాడు. తమకు భగవంతుడే సాయం చేస్తున్నాడని, ఆమె పొంగిపోయింది.\nఐతే, రామభద్రుడికి మాత్రం ఉన్న ఊరు వదిలి పట్నం పోవాలంటే బెంగ కలగసాగింది. ఎవరేదడిగినా ఇచ్చే తాను, భార్య ఉద్యోగం చేయమన్న కోరికను కాదనలేకపోతున్నాడు! అందుచేత, వ్యాకులమైన మనసుతో సాయం కాలంవేళ, దాపులనున్న ఏటిగట్టుకు బయలు దేరాడు.\nఏటిగట్టు ఒడ్డున రావిచెట్టు కింద గ్రామ దేవత ఊడలమ్మ గుడి వున్నది. ఆ గుడి ముందు పొరుగూరు నుంచి వచ్చిన యువ కుడొకడు నిలబడి, “తల్లీ! ఇదేం అపచారం అనుకోకు. నువ్వు రాయివే అయినప్పటికీ, నీకొక పేరు తగిలించేసరికి దేవతవై కూర్చు న్నావు. చదువుకున్నాను. ఐనా, నాకేమీ విలు వలేదు. ఉద్యోగం వస్తుందని ఆశపడ్డాను. కానీ, మనుషుల బ్రతుకులు సర్వం పోటీ పందా లయిపోయినై. ఎవరో రామభద్రుడట; ఈ ఊరు నుంచి పట్నం వచ్చి, రాజావారి పాఠ శాలలో ఉపాధ్యాయుడుగా చేరతాడట. దయవుంచి, ఆయన మనసు మార్చి పట్నం రాకుండా చూడు, తల్లీ! ఆయనను కలుసు కుని, ఈ మాట చెప్పేముందు, మా ఊళో వాళ్ళందరూ నీకు మొక్కుకోమన్నారు, అంటూ నమస్కరించాడు.\nకొంత దూరాన వుండి, ఆ యువకుడి మాటలు విన్న రామభద్రుడు, అతణ్ణి సమీ పించి వివరాలడిగాడు. ఆ యువకుడి పేరు కూర్మారావు. సంస్కృతాంధ్రాలు బాగా చది వాడు. పట్నంలో రాజావారి పాఠశాలలో ఉద్యోగానికి ఎంపిక అవవలసి వున్నది. అయితే ఈ లోగా ఆ ఉద్యోగం రామభద్రుడనే ఆయనకు ఇస్తానని జమీందారు అన్నారట! అందుచేత కూర్మారావును ఉద్యోగంలో చేర్చుకోవడం సాధ్యపడదని ప్రధానోపాధ్యాయుడు చెప్పాడు. ఐతే ఒక ఆరు నెలలపాటు రామభద్రుడు సెలవు పెట్టి ఉద్యోగంలో చేరకుండా వుంటే, కూర్మారావును తాత్కాలిక పద్దతి మీద తీసుకుని, ఆయన తిరిగి వచ్చినాక కూడా, ఉద్యోగంలో కొనసాగేలా జమీందారుగారి వద్ద ప్రయత్నించవచ్చని, ప్రధానోపాధ్యాయుడు సలహా ఇచ్చాడు.\nకూర్మారావు చెప్పినదంతా విని రామభ ద్రుడు జాలిపడి, కూర్మారావుకు సాయం చేయాలనుకున్నాడు. ఆయన కూర్మారావును వెంటబెట్టుకుని పట్నం వెళ్ళి, ప్రధానోపా ధ్యాయుడితో, తాను ఆరు నెలల తర్వాత ఉద్యోగంలో చేరదలుచుకున్నానని చెప్పి, తనకు రానున్న ఉద్యోగంలో కూర్మారావును ప్రవేశపెట్టాడు.\nతర్వాత, రామభద్రుడు ఇంటికి తిరిగి వచ్చి, భార్యకు జరిగింది చెప్పాడు. చంద్రిక మొట్టమొదటిసారిగా తన దాంపత్య జీవి తంలో భర్తను తప్పుపడుతూ, “తనకు మాలిన ధర్మము చేటుకు దారితీస్తుంది. ఆరు నెలల కాలంలో అనుకోని ఎన్నో మార్పులు జరగవచ్చుగదా! అన్నింటికీ భగవంతుడిదే భారం అనుకోవడం సమంజసమా?\" అని బాధపడింది.\nఊరివాళ్ళకు సంగతి తెలిసింది. ఆరు నెలలు గడిచాక రామభద్రుడు ఊరు విడిచి పట్నంలో ఉద్యోగం చేసేందుకు వెళ్ళడానికి వాళ్ళు అభ్యంతరం చెప్పారు. రామభద్రుణ్ణి ఒక పాఠశాల ప్రారంభించమని ఒత్తిడి చేశారు. రామభద్రుడు బాగా ఆలోచించి, తన పొలం లోనే ఒకవైపున పాఠశాలకోసం ఒక అంద మైన భవనం కట్టించాడు. ఇద్దరు సహాయ కులను నియమించుకుని పాఠశాల ప్రారం భించాడు.\nఒక నెల గడిచీ గడవకుండానే, రాజానగ రంలో కొత్తగా ప్రారంభమైన పాఠశాల గురించి జమీందారుకు తెలిసింది. ఆయన ఆగ్ర హించి, దివానుతో, “ఈ రామభద్రుడు మంచి పండితుడనీ, దానగుణం కలవాడనీ విని, పట్నంలోని మన పాఠశాలలో ఉద్యోగంలో చేరమని చెప్పాను. ఆయన అలా చేరకపోగా, మనకు పోటీగా పాఠశాల నడపచూస్తున్న ట్టున్నది! వెళ్ళి సంగతి సందర్భాలు తెలుసుకు రండి,” అని చెప్పాడు.\nదివాను వెంటనే బయల్దేరి రాజానగరం వెళ్ళి, ముందుగా ఊరిపెద్దల నుంచి పాఠ శాల గురించిన వివరాలు సేకరించి, తర్వాత పాఠశాలకు వెళ్ళాడు. అక్కడ పాఠశాల భవ నానికి జమీందారుగారి పేరుండడం చూసి చాలా సంతోషించాడు. అంటే, పాఠశాల జమీందారుగారి పేరు మీదే నడుస్తున్నదన్న మాట! అందుకయ్యే ఖర్చులూ అవీ రామ భద్రుడు తన పొలాల మీద వచ్చే ఆదాయంతో భరిస్తున్నాడు.\nదివాను, రామభద్రుడితో మాట్లాడి, అతడు చేస్తున్న విద్యాదానాన్ని మెచ్చుకుని, తిరిగి వచ్చి జమీందారుకు విషయం చెప్పాడు. జమీందారు పరమానందం చెంది, “మన జమీలో రామభద్రుడి లాంటి దానగుణం కలవాడుండడం, మనందరికీ గర్వకారణం!” అని, తన సొంతభూముల నుంచి యాభై ఎకరాల మాగాణిని, రామభద్రుడు నడుపు తున్న పాఠశాలకు దానం చేశాడు. అంతే కాకుండా, రామభద్రుడి పిల్లలిద్దరూ తమ దివాణంలోనే ఉంటూ, పట్నంలో పైచదు వులు చదివే అవకాశం కూడా జమీందారు కల్పించాడు.",
            "book_page_end": 12,
            "story_id": "2003_08_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మాయాసరోవరం",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ, ధైర్యం",
            "moral": "ప్రమాదంలో ఉన్న మిత్రులను రక్షించడానికి తక్షణమే చర్య తీసుకోవాలి. తెలివి, ధైర్యం కలిసినప్పుడు శక్తివంతమైన శత్రువులను కూడా ఎదుర్కోవచ్చు.",
            "keywords": [
                "మాయాసరోవరం",
                "సిద్ధసాధకుడు",
                "జయశీలుడు",
                "కనకాక్షరాజు",
                "రాక్షసులు"
            ],
            "characters": [
                "సిద్ధసాధకుడు",
                "జయశీలుడు",
                "కనకాక్షరాజు",
                "కాంచనమాల",
                "నరభక్షకులు",
                "జలవృకుడు",
                "సర్పనఖుడు",
                "సర్పస్వరుడు",
                "దేవశర్మ"
            ],
            "locations": [
                "మాయాసరోవరం",
                "హిరణ్యపురం"
            ],
            "content": "[మాయాసరోవరేశ్వరుడు దొంగచాటు దెబ్బకొట్టి, జయశీలుడి మెడకు ఉచ్చుతాడు బిగించాడు. దానిని తెగనరుకుదామనుకున్న అతడితో, మాయాసరోవరేశ్వరుడు మంచిగా మాట్లాడి, కాంచన మాలలోపాటు, అతణ్ణి సరోవరంకేసి తీసుకుపోసాగాడు. ఆ సంగతి నరభక్షకులద్వారా, అడవిలో విడిదిచేసి వున్న కనకాక్షరాజుతో మాట్లాతూన్న సిద్ధసాధకుడికి తెలిసింది.\nతరవాత-]\nనరభక్షకులు అంతా చెప్పి, వింత ఏనుగు మీదివాడు, పట్టుకుపోతున్న మనిషి రూపు రేఖలు వర్ణించగానే సిద్ధసాధకుడికి, అతడు తన మిత్రుడైన జయశీలుడని తెలిసిపోయింది. కాని, అతని వెంటవున్న యువతి ఎవరు?\nనరభక్షకులు చెప్పింది విని ఆశ్చర్యపో తున్న రాజు కనకాక్షుడితో, సిద్ధసాధకుడు, “మహారాజా, ఇక నాకు సెలవిప్పించండి. నా స్నేహితుడైన జయశీలుణ్ణి, ఆ మయాసరో వరం దుష్టులు బంధించి తీసుకుపోయారు. అంత మహాశూరుడు వాళ్ళకు ఎలా దొరికి పోయాడో నాకు అర్థం కావటంలేదు. అతణ్ణి రక్షించడం నా బాధ్యత,\" అంటూ నరవానరం భుజాల మీద ఎక్కబోయాడు.\nరాజు కనకాక్షుడు అతణ్ణివారించి, “సాధకా, ఆ జయశీలుణ్ణి రక్షించవలసిన బాధ్యత నాకూ వుంది. కొందరు భటుల్నీ, ఆశ్వికుల్నీ వెంటబెట్టుకుని నేనూ, నీతోపాటు వస్తాను. మనం కాలయాపనచెయ్యకుండా, ఆ మాయా సరోవరం ఎక్కడ వున్నదో తెలుసుకోవటం చాలాఅవసరం. దానిని నీ జలవృకభటుణ్ణి అడిగి తెలుసుకోరాదా?” అన్నాడు.\nసిద్ధసాధకుడు తలవూపి, శూలాన్ని జల వృకరాక్షసుడి గుండెలకేసి గురిచేసి, “ఒరే, జలవృకభటా! నువ్వు, నాకు విశ్వాసపాత్రుడి వైనభటుడివా లేక, నీ పాతయజమాని ఆ మాయాసరోవర రాక్షసుడి పక్షాన, నా మీద వేగుకు వచ్చావా? నిజం చెప్పు,” అన్నాడు.\nఆ ప్రశ్నకు జలవృకుడు ఏమాత్రం బెదరక, రాతిగదను సిద్ధసాధకుడి పాదాల ముందు పెట్టి, “దొరా, నిజమైన జలవృకుడు ఆడినమాట తప్పడు. అలా తప్పినవాణ్ణి, నీటినక్క కింద వేటాడతాం. నేను తమకోసం ప్రాణాలైనా ఇవ్వటానికి సంకోచించని స్వామి భక్తిగల సేవకుణ్ణి,” అన్నాడు.\n“ఆ మాట నిజమైతే, ఇప్పుడు చెప్పు, ఆ మాయాసరోవరం ఎక్కడ వున్నది?\" అన్నాడు సిద్ధసాధకుడు.\n“దొరా, లోగడ ఒకసారి తమకు మనవి చేశాను. ఆ సరోవరం ఎక్కడ వున్నదో చెపితే, నా తల పగిలి చస్తాను. అది మా జాతివాళ్ళకు, సరోవరరాజుతో పాటు, మా రాజు కూడా ఇచ్చిన శాపం,” అన్నాడు జలవృకుడు.\nఆ మాటలకు సాధకుడు పెద్దగా నవ్వి, “ఆ సరోవరంపక్షి వెధవకు శాపాలిచ్చే శక్తి వుంటే, వాడు హంసలరథం ఆకాశంలో తల కిందులైనప్పుడు, అక్కడి నుంచి పల్లటీలు కొడుతూ వచ్చి, నరభక్షకుల కాగే నీళ్ళబానలో పడడు, తెలిసిందా?” అన్నాడు.\nజలవృకుడు నిలువెల్లా వణికిపోతూ, “దొరా, మీరు నా మాట నమ్మటం లేదు గనక, నాకు చావు ఎలానూ తప్పదు. అయినా, నోటితో చెప్పకుండా, సంజ్ఞలతో తెలియపరిస్తే, ఒకవేళ బతికివుంటానేమో!” అంటూ పోయి, చెట్టు నుంచి, ఒక ఎండుపుల్లను విరిచి తెచ్చాడు.\n“వృకభటా, నీ ప్రాణానికొచ్చిన భయం ఏమీ లేదు. నేను మహాకాలుడి భక్తుణ్ణి. ఒకవేళ నువ్వు చావటమే జరిగితే, నిన్ను క్షణాలమీద కైలాసానికి పంపి, అక్కడ సుఖ పడేలా చేస్తాను,” అన్నాడు సాధకుడు.\nజలవృకుడు తాను తెచ్చిన ఎండుపుల్లతో నేలమీద గీట్లు గీస్తూ, మధ్య మధ్య, “దొరా, తలబద్దలవుతున్నది, గుండెలు చిక్కపట్టు తున్నవి,” అంటూ అరవసాగాడు.\nకనకాక్షరాజు, జలవృకుణ్ణి సమీపించి సాధకుడితో, “సిద్ధసాధకా, నా పిల్లల్ని తగినంత మంది అంగరక్షకుల తోడు లేకుండా, అరణ్యం లోకి పోనివ్వటం, ఎంతమంది చిక్కులకు కారణమైంది! పాపం, ఈ నీటి తోడేలు వెధవ నిజంగానే తలపగిలి చస్తాడేమో,” అన్నాడు.\n“మహారాజా, వీడు ఒర్థి మూఢుడు! మహాకాలుడి దర్శనం అయి, ఆయన దీవిం చందే, ఏ నరమానవుడికీ ఇతర్లను శపించ గలశక్తి రాదు,” అంటూ సిద్ధసాధకుడు, జలవృకుడు మట్టిలో గీస్తున్న గీట్లకేసి పరీ క్షగాచూస్తూ, “ఒరే, భటా! ఈ నిలువు గీత లేమిటి? ఈ వంకరటింకర గీట్లేమిటి?” అని అడిగాడు.\nజలవృకరాక్షసుడు తల ఎత్తకుండానే నిలువెల్లా వడవడ వణికిపోతూ, “దొరా, ఇవి, ఈ దాపులనున్న కొండలు, ఇవన్నీ అరణ్య వృక్షాలు. వాటిలో ఎత్తయిన ఈ వృక్షం ఒక రాతిగుట్ట మీద వున్నది. ఆ చెట్టు ఎక్కి, చిఠారు కొమ్మకు పోయి ఒకసారి పడమరకు చూసి, తరవాత ఉత్తరంగా చూస్తే, మాయాసరోవరం కంటబడుతుంది!” అని, రెండు చేతులతో గట్టిగా తలపట్టుకుని, \"దొరా, రహస్యం చెప్పేశాను. తల పేలిపోతున్నది. హా, చస్తిని!\" అంటూ దభీమని కింద పడిపోయాడు.\nసిద్ధసాధకుడు చప్పున వంగి, జలవృకుడి ముక్కుదగ్గిర చేయిపెట్టి చూసి, వాడింకా గాలిపీల్చి వదులుతూండటం గమనించి, “మహారాజా, మూఢనమ్మకాలు ముప్పు తేగలవనేందుకు, ఈ జలవృకుడే మనకు సాక్ష్యం. వాడు శాపభయంతో, గుండెలవిసి కిందపడ్డాడే తప్ప, చావలేదు,” అని, దాపుల నున్న నరభక్షకులతో, “ఒరే, తక్షణం పోయి నాలుగైదు కుండల నీళ్ళు తెండి,” అన్నాడు.\nనరభక్షకులు ఆశగా జలవృకరాక్షసుడి కేసి చూస్తూ కదలా మెదలక వుండిపోయారు. వాళ్ళ వాలకం గమనించిన సిద్ధసాధకుడు శూలం పైకెత్తి, “దుర్మార్గులారా! నా ఆజ్ఞ విన్నారా? కదలరేం?” అని కళ్ళెర్రచేశాడు.\nనరభక్షకుల నాయకుడు సంజ్ఞ చేయ గానే, వాళ్ళ ముసలిగణాచారి ముందుకు వచ్చి, రాజు కనకాక్షుడికి సాష్టాంగపడి లేచి, “మారుమూల అరణ్యాల్లో బతికే మాకు, మంచీ, మర్యాదలూ ఎలా పాటించాలో తెలీదు. మహారాజనేది మీ పేరు కాదనీ, అధికార బిరు దనీఅనుకుంటున్నాను. తమరు,ఈ దయ్యాల పోతును అవతలికి నెట్టించి, ఈ నీటి రాక్షసుణ్ణి మాకు ఇప్పించండి; మీ పేరు చెప్పుకు మరీ తింటాం,” అన్నాడు.\nముసలి గణాచారి మాట ముగించే లోపల సిద్ధసాధకుడు వాడి జుట్టు పట్టుకుని, “ఒరే, నరభక్షక క్రూరమృగమా! నిన్నిదే, నా శూలా నికిగుచ్చి మహాకాలుడికి బలి చెయ్యబోతు న్నాను,\" అంటూ శూలం పైకెత్తాడు.\nసిద్ధసాధకుడు, గణాచారిని శూలంతో పొడవబోయే సమయానికి, దూరం నుంచి జలాశ్వం మీద వేగంగా వస్తున్న సర్పనఖుడు అది చూసి, పెద్దగా గొంతెత్తి, “సిద్ధసాధకా, ఆగు! తొందరపడకు! ఇప్పుడు మనం మాయా సరోవరంలోని జలవృకరాక్షసులతో పోరాడ వలసిన పరిస్థితి వచ్చింది. అందుకు మన పక్షాన, ఈ నరభక్షకులు కూడా కలిసివస్తా రేమో ప్రయత్నించి చూడాలి,\" అంటూ కేకపెట్టాడు.\nఆ కేక వింటూనే సిద్ధసాధకుడు శూలాన్ని దించి తలతిప్పి చూశాడు. అది అదనుగా తీసుకుని నరభక్షకుల గణాచారి దూరంగా పారిపోయి, వాళ్ళ జాతివాళ్ళ గుంపులో కలిసి పోయాడు.\nసర్పనఖుడు సిద్ధసాధకుడి దగ్గిరకు వచ్చి గుర్రం దిగి, నేలమీద చచ్చినట్టు పడివున్న జలవృకభటుణ్ణి చూసి, “సాధకా, ఇతణ్ణి పరలోకానికి పంపావా ఏం! వీడు నీకు నమ్మిన బంటు గదా?” అన్నాడు.\n“వీడు నమ్మినబంటే. కాని, మీలాగే వీడికీ, వాళ్ళ రాజేకాక, సరోవరేశ్వరుడి శక్తిలో కూడా నమ్మకం వున్నట్టున్నది. ఏదో శాపం అంటూ, మాయాసరోవరానికి వెళ్ళే దారిగుర్తులు నేల మీద గీస్తూ కింద పడిపోయాడు,” అన్నాడు సిద్ధసాధకుడు.\nఅంతలో కొందరు కనకాక్షరాజుగారి భటులు పాత్రల్లో నీళ్ళు తెచ్చి, జలవృకరాక్షసుడి మీద పోశారు. ఆ చల్లని నీరు పైన పడగానే వాడు నేలమీద అటూ ఇటూ పొర్లుతూ కళ్ళు తెరవ కుండానే, “నేనెక్కడున్నాను? నరకంలోనా, సరోవరంలోనా?” అంటూ అరవసాగాడు.\nసిద్ధసాధకుడు వాడి వెన్నుమీద కాలితో గట్టిగా ఒకసారి తన్ని, “జలవృకభటా! నీకు శాపవిముక్తి కలిగింది; బతికించాను, లే!” అన్నాడు.\nఆ మాటలతో జలవృకుడు లేచి కూర్చు న్నాడు. సర్పనఖుడు తృప్తిగా తలాడించి, దాపులనున్న రాజభటుల్నీ, రాజు కనకాక్షుణ్ణి చూసి, \"వైద్యదేవుడు హంసల రథంలో ఎగురుతున్నప్పుడు చెప్పగా తెలిసింది, వీరే గదా హిరణ్యపుర రాజులైన కనకాక్షులుం గారు?” అన్నాడు.\nరాజు కనకాక్షుడు ఆ క్షణం వరకూ సర్ప నఖుడి వింత వేషాన్నీ, వాడెక్కి వచ్చిన జలా శ్వాన్నీచూస్తూ ఆశ్చర్యపోతున్నాడు. ఇప్పుడా యన అతడన్నమాట అర్థంకాక, “ఎవరా, వైద్యదేవుడు? నా రాజ్య పౌరుడేనా?” అని అడిగాడు.\n“మహారాజా, ఆ సంగతి నాకు తెలియదు. ఆయన, నా వెనకగా బయలుదేరి ఇక్కడికే వస్తున్నారు,” అన్నాడు సర్పనఖుడు.\n“సాధకా, నువ్వెరుగుదువా, ఈ వైద్య దేవుణ్ణి?” అన్నాడు కనకాక్షుడు. సిద్ధసాధ కుడు కొంచెంసేపు చెప్పటమా, మానటమా అని తటపటాయించి, చివరకు, \"మహా రాజా, ఆ వైద్యదేవుణ్ణి గురించి, మాయా సరోవరంలో పరమశత్రువులుగా నివసించే జలవృకరాక్షసులకూ, మాయాసరోవరేశ్వ రుడి అనుచరులకూ తెలియని చిన్న రహ స్యంఒకటి వున్నది. ఆయనా, జయశీలుడి లాగే అమరావతీ నగరవాసి!” అన్నాడు.\n“అమరావతీనగరంవాడా, జయశీలుడు! ఆ దేశపు రాజు రుద్రసేనుడు నాకు ప్రబల శత్రువు. నేను కష్టాల్లో ఉన్నానని తెలిసి, నా మీద యుద్ధప్రయత్నాలు చేస్తున్నట్టు, వేగుల ద్వారా తెలిసింది,” అన్నాడు రాజు కనకాక్షుడు కోపంగా.\n“మహారాజా, జయశీలుడి నిజాయితీని శంకించకండి. అతడు ఏ దేశపు పౌరుడైనా, తమకు మాటఇచ్చిన మేరకు, యువరాణీ, యువరాజులను వెతికి తెచ్చేందుకు సాయ పడతాడు. మీ దేశ పౌరుడుగా నేను ఇందుకు మాట ఇస్తున్నాను,” అన్నాడు సిద్ధసాధకుడు.\nసాధకుడు ఇలా మాట్లాడుతూండగా, కొంచెం దూరంలో వున్న నరభక్షకుల గుంపులో కలకలం బయలుదేరింది. దానికి కారణమే మిటా అని సిద్ధసాధకుడు అటువైపు చూసేం తలో, వాళ్ళ నాయకుడు బెబ్బులిదొరా, గణాచారీ అతడి దగ్గిరకు పరిగెత్తుకుంటూ వచ్చి, “మీలాంటి మనుషులు నలుగురు, పదీ పన్నెండుమంది జలవృకరాక్షసులతో దెబ్బలాడుతున్నారు. మమ్మల్ని సాయం పొమ్మంటారా, ఇంత ఆహారం అయినా దొరుకుతుంది?” అన్నారు.\nఆ మరుక్షణం సర్పనఖుడు తన గుర్రం మీద ఎగిరి కూర్చుని, “సాధకా, వాళ్ళు వైద్య దేవుడూ, నా తమ్ముడూ, హంసలరథం తోలే రాజుగారి అంగరక్షకుడూ,”అంటూ బయలు దేరాడు.\n“జై, మహాకాళా!” అంటూ సిద్ధసాధకుడు నరవానరం భుజాల మీదికి ఎగిరి, రాజు కనకాక్షుడితో, \"మహారాజా, ముందు ఆ నీటి రాక్షసుల్నుంచి మనవాళ్ళను కాపాడాలి,” అంటూ సర్పనఖుణ్ణి అనుసరించాడు.\n“అరణ్యదేవరా, నువ్వే, మా ఆకలి తీర్చాలి!\" అంటూ నరభక్షకులు గుంపుగా వాళ్ళ వెంట పరిగెత్తసాగారు.\nసర్పనఖుడూ, సిద్ధసాధకుడూ వెళ్ళేసరికి గుర్రం మీద వుండి జలవృకులతో పోరుతున్న సర్పస్వరుడు, తన కత్తితో వాళ్ళను పొడవాలని చూస్తున్నాడు. కాని జలవృకులు ఒడుపుగా తప్పించుకుని వైద్యదేవుడని పిలవబడే దేవ శర్మనూ, హంసలరథం తోలేవాణ్ణి, కుంటి మంగళవర్మనూ ప్రాణాలతో పట్టుకోవాలని చూస్తున్నారు. కాని, దేవశర్మ, వాళ్ళను తన వజ్రాలు తాపిన చేతికర్రతో అటకాయిస్తూ, \"ఒరే, మూఢులారా, జాగ్రత్త! ఈ కర్ర చివర ఉన్న ముల్లు, విషపూరితం. మీ శరీరాలకు తాకించానో, క్షణాలమీద చచ్చిపోగలరు,” అంటూ వాళ్ళను హెచ్చరిస్తున్నాడు.\nఅంతలో అక్కడికి సిద్ధసాధకుడూ, సర్ప నఖుడూ వచ్చారు. దూరం నుంచి కేకలు పెడుతూ నరభక్షకులూ, రాజు కనకాక్షుడి భటులూ కూడా అటే వస్తున్నారు. వాళ్ళను చూస్తూనే వెనుదిరిగి పారిపోవాలని ప్రయ త్నిస్తున్న జలవృకరాక్షసులతో వారి నాయ కుడు, “ఆగండి! మన రాజాజ్ఞ, వీళ్ళను ప్రాణాలతో పట్టలేకపోతే, చంపి రమ్మని గదా?” అంటూ ఎగిరి రాతిగదతో దేవశర్మను కొట్టబోయాడు. దేవశర్మ ఒకడుగు వెనక్కు వేసి, “నీకు చావు రాసిపెట్టి వుండగా, నేనేం చేయగలను!\" అంటూ తన చేతికర్రను వాడి శరీరానికి తాకించాడు. ఆ వెంటనే జలవృక రాక్షసుల నాయకుడు ఒక చావుకేకపెట్టి, కిందపడి గిలగిల తన్నుకోసాగాడు.\nదేవశర్మ తన చేతికర్రను పైకెత్తి, \"ఒరే, ప్రాణాలతో వున్న జలవృకులారా, ఇదే నా హెచ్చరిక! సరోవరంలో వున్న మాయాసరో విరేశ్వరుడి కుమార్తె పద్మముఖికిగాని, కాంచ నవర్మకుగాని ఏ కొద్దిపాటి హానిజరిగినా, మీ రాజుతోపాటు మిమ్మల్నందర్నీ, దుర్మరణం పాలుచేస్తాను, జాగ్రత్త, వెళ్ళి మీ రాజుతో చెప్పండి!” అన్నాడు.\nజలవృక రాక్షసులు హాహాకారాలు చేస్తూ, అరణ్యానికి అడ్డంపడి పారిపోసాగారు. సర్ప నఖుడు, దేవశర్మను సమీపించి, గుర్రం దిగి, \"వైద్యదేవా! మాయాసరోవరేశ్వరుడూ, కాంచన మాలా, జయశీలుడూ జలవృకరాక్షసుల నుంచి రానున్న ప్రమాదం తెలియక, సరోవరం కేసిపోతున్నారు గదా, వాళ్ళను హెచ్చరించ వద్దా?” అన్నాడు.\n“ఆ పని మీ అన్నదమ్ములూ, హంసల రథం తోలే సరోవరేశ్వరుడి అంగరక్షకుడూ చేయాలి, బయలుదేరండి!” అన్నాడు దేవశర్మ.\nసర్పనఖ, సర్పస్వరులు జలాశ్వాలను అది లించి వేగంగా పరిగెత్తించసాగారు. అంగరక్ష కుడు దాపులనున్న చెట్ల వెనక్కుపోయి హంసలరథాన్ని క్షణాల మీద ఆకాశంలోకి ఎగి రించాడు. నరభక్షకులు ఉత్సాహంగా కేకలు పెడుతూ, పారిపోతున్న జలవృకరాక్షసుల వెంటబడి, తరమసాగారు. - (ఇంకావుంది)",
            "book_page_end": 18,
            "story_id": "2003_08_03",
            "raw_genre_backup": "ఫాంటసీ, ధైర్యం",
            "normalized_genre_te": "ఫాంటసీ కథ",
            "normalized_genre_code": "FANTASY_STORY",
            "content_type": "STORY",
            "language": "TELUGU"
        },
        {
            "title": "రెండు నెమళ్ళు",
            "book_page_start": 19,
            "pdf_page_start": 19,
            "pdf_page_end": 22,
            "author": "చందమామ బృందం",
            "genre": "బేతాళ కథ",
            "moral": "కేవలం నైపుణ్యం మాత్రమే కాదు, ఆ నైపుణ్యానికి సంబంధించిన వాస్తవ జ్ఞానం (ప్రకృతి పరిశీలన) కూడా అవసరం. నిజాయితీ గల వ్యక్తి తన తప్పును తెలుసుకుని ఒప్పుకుంటాడు.",
            "keywords": [
                "బేతాళుడు",
                "విక్రమార్కుడు",
                "చిత్రకళ",
                "నెమళ్ళు",
                "ప్రకృతి జ్ఞానం"
            ],
            "characters": [
                "విక్రమార్కుడు",
                "బేతాళుడు",
                "సువర్ణదేవ మహారాజు",
                "చంద్రశర్మ",
                "కోయవాడు"
            ],
            "locations": [
                "సువర్ణదేశం",
                "రాజధాని",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, \"రాజా, ఇంత అర్ధరాత్రివేళ, భీతిగొలిపే ఈ శ్మశాన వాతావరణం, ఏదో సాధించితీరాలన్నపట్టుదల కారణంగా, నీకు అత్యంత సహజంగా కనబడుతు న్నట్టు, నాకు అనుమానం కలుగుతు న్నది. కానీ, ప్రకృతిలోని వైపరీత్యాలూ, అందులోని జీవరాసుల ప్రవర్తనా గురిం చిన అంచనా వేయవలసి వచ్చినప్పుడు, పండితులూ, పామరుల మధ్య ఎంతో భేదభావం గమనించగలం. ఇందుకు ఉదాహరణగా నీకు, చంద్రశర్మ అనే ఒక చిత్రకారుడి కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nఒకానొకప్పుడు సువర్ణదేశాన్ని పాలించిన సువర్ణదేవ మహారాజు గొప్ప భూతదయా పరుడు. తనదేశంలోని ప్రకృతి పరిసరాలను కాపాడుకోవాలనీ, అందుకుగాను చెట్లకూ, అక్కడ నివసించే పశుపక్ష్యాదులకు కూడా ఎలాంటి హానీ జరక్కుండా రక్షించుకోవా లనీ అందరికీ చెబుతూండేవాడు. ఆయన ప్రతి సంక్రాంతికి ఎడ్లకు పరుగుపందాలతో పాటు వాటిలో చూడముచ్చటగా వుండేవాటికి మంచి బహుమతులు కూడా ఇస్తూండేవాడు. ప్రకృతి దృశ్యాలను అందచందాలతో చిత్రిం చిన చిత్రకారులను కూడా ఘనంగా సన్మానించేవాడు.\nరాజధానికి దాపునగల ఒక గ్రామంలో వున్న చంద్రశర్మ మంచి చిత్రకారుడు. ఎవరైనా తమ రూపచిత్రం కావాలని కోరితే, కొద్దిసేపట్లో చిత్రించి ఇచ్చేవాడు. అందువల్ల, ఎంతోమంది ధనవంతులు అతడిచేత తమ చిత్రాలను గీయించుకునేవారు.\nఒకసారి చంద్రశర్మ, రాజుగారు సంక్రాంతి నాడు ఏర్పాటుచేసే చిత్రకళా పోటీలలో పాల్గొన దలచి - రెండు అడుగుల పొడవు, ఒక అడుగు వెడల్పుగల చెక్కపలక మీద, రెండు అందమైన నెమళ్ళు పురివిప్పి ఒకదానికొకటి ఎదురుగా నాట్యం చేస్తున్నట్టు చిత్రించాడు.\nఆ చిత్రాన్ని చూసిన ఒకడు, “ఆహా, ఎంత అద్భుతం! పురివిప్పిన నెమళ్ళు కళ్ళ ఎదుట నాట్యం చేస్తున్నట్టే వుంది. దీన్ని ఇంటి ముఖ ద్వారానికి వేలాడదీస్తే, ఇంటికే చెప్పరానంత కళ వస్తుంది,” అంటూ మెచ్చుకున్నాడు.\nచిత్రకళలో పరిచయం వున్న మరొకవ్యక్తి, “మన చంద్రం, నెమలి కంఠం రంగులు బాగా కలిపాడు. ఆ రంగులు అలా ఎవరూ కలప లేరు; ఒకవేళ కలిపినా, ఆ మెరుపు రాదు. రాజుగారు చూస్తే, దీనికి వంద బంగారు నాణే లిచ్చి తనదిగా చేసుకుంటారు,” అన్నాడు.\nచంద్రశర్మ, ఈ పొగడ్తలు విని చాలా సంతో షించాడు. అతడికి తన చిత్రకళానైపుణ్యం పట్ల ఎంతో గర్వం కలిగింది. నెమళ్ళ చిత్రాన్ని పొగడేవారిని, \"నిజంగా అంత బాగుందా?” అంటూ వాళ్ళచేత మరింతగా పొగడించు కున్నాడు. ఆ తర్వాత చిత్రాన్ని ఒక దుప్పటిలో చుట్టి ఇనుపపెట్టెలో భద్రపరిచాడు.\nసంక్రాంతి రోజున చంద్రశర్మ, ఒక మిత్రుణ్ణి వెంటబెట్టుకుని, చిత్రపటంతో పోటీల్లో పాల్గొ నేందుకు, ఒక ఎద్దులబండిలో బయల్దేరాడు.\nపోటీదారులకు ముందు అర్హత పోటీలు ఏర్పాటు చేశారు. అందులో గెలిచినవారికి నిర్వాహకులు అర్హతపత్రాన్ని అందజేసి, వారి చిరునామాలను రాసుకుంటున్నారు.\nచంద్రశర్మ తన చిత్రాన్ని వాళ్ళకు చూపించాడు. పోటీ నిర్వాహకులు, ఆ చిత్రాన్ని చూసి ముగ్ధులైపోయారు.\nమహారాజుక్కూడా చిత్రం బాగా నచ్చింది. “ఇది బహుమతికి ఎంతగానో అర్హమైన చిత్రం!\" అంటూ మెచ్చుకున్నాడాయన. అక్కడ వున్న ఆస్థానపండితులు కూడా అవు నన్నట్టు తలలూపారు.\nఆ సమయంలో అక్కడ వున్న ఆస్థాన ఉద్యోగి ఒకడు, మహారాజుతో, “ప్రభూ! ఈ సంక్రాంతి ఉత్సవాల్లో ప్రథమబహుమతి పొందడానికి ఎన్నిక కాదగిన చిత్రమే ఇది; సందేహం లేదు! పురివిప్పి నాట్యం చేస్తున్న నెమళ్ళ వెనుకవున్న వృక్షాలను కూడా అతి సహజంగా చిత్రించాడు చిత్రకారుడు. దృశ్యం నయనానందకరంగా వున్నది,” అన్నాడు.\nఆస్థానోద్యోగి మాట ముగించగానే, ఎడ్ల పందాలలో పాల్గొనడానికి వచ్చిన ఒక రైతు వెంటవున్న కోయవాడొకడు, వచ్చే నవ్వును ఆపుకోలేక పెద్దగా నవ్వేశాడు. అది చూసి మహారాజుతోపాటు చంద్రశర్మా, ఇతరులూ కూడా వాడికేసి కోపంగా చూశారు. అది గమ నించి, తనవల్ల ఏదో అపచారం జరిగిందన్న భయంతో, అక్కడినుంచి వెళ్ళబోతున్న కోయ వాణ్ణి, మహారాజు ఆగమని, శాంతస్వరంతో, “ఒరే, ఇంతకూ ఈ చిత్రం నీకు బావున్నట్టా లేదా! ఎందుకలా నవ్వావు?” అని అడిగాడు.\nఅందుకు కోయవాడు, ఏం చెప్పాలా అని తడబడుతుండగా, తిరిగి మహారాజే, \"భయ పడకు! నవ్విన కారణం వినాలని వుంది. అడవిప్రాంతాల నివసించేవాడివి కదా, నీకు పురివిప్పి నాట్యమాడే నెమళ్ళ గురించి సర్వం తెలిసివుండాలి మరి!” అన్నాడు వ్యంగ్యంగా.\nతను అడగాలనుకున్న ప్రశ్నలాంటిదే మహారాజు అడిగినందుకు, చంద్రశర్మకు చాలా సంతోషం కలిగింది. కోయవాడు, మహారాజుకేసీ, చంద్రశర్మకేసీ ఒకసారి తల తిప్పి చూసి, \"అయ్యా, ఈ బొమ్మలో చాలా పెద్ద తప్పువుండిపోయింది,” అన్నాడు.\n“అలాగా! మాకు తెలియక, నీకు మాత్రమే తెలిసిన ఆ తప్పేమిటి?\" అని అడిగాడు రాజు.\n“అయ్యా, పురివిప్పేది మొగనెమలే, ఆడ నెమలి కోడిలాగా వుంటుంది. దాన్ని ఆకట్టు కోవడానికి మొగనెమలి అలా పురివిప్పి నాట్య మాడుతుంది. ఒక పోతునెమలి మరి ఒక పోతునెమలి దగ్గర ఎన్నడూ పురి విప్పదు. దెబ్బ లాడదలిస్తే తప్ప లేకపోతే దాపులకే రాదు!” అన్నాడు కోయవాడు.\nకోయవాడి మాటలు, మహారాజుతోపాటు సభలో వున్నవారందరికీ ఆశ్చర్యంతో పాటు చాలా కోపం తెప్పించినై. ఐతే, చంద్రశర్మ, కోయవాడికేసి ఒకసారి తల ఎత్తిచూసి, చప్పున తలవంచుకుని, తన చిత్రాన్ని దుప్పటిలో చుట్టి చేతబట్టుకుని,మహారాజుకూ, సభకూ ఒకసారి నమస్కరించి అక్కడినుంచి వెళ్ళి పోయాడు.\nబేతాళుడు ఈ కథ చెప్పి, “రాజా, చంద్రశర్మ చిత్రించిన నెమళ్ళ చిత్రాన్ని మహారాజుతో పాటు, రాజోద్యోగులూ, పండితులూ కూడా గొప్పచిత్రమంటూ మెచ్చుకున్నారు. అటు వంటప్పుడు, చిత్రకళ గురించి ఏమాత్రం తెలి యని ఒక కోయవాడు, దానిలో ఏదో తప్పు వున్నదనడం, వాడి అజ్ఞానానికి తార్కాణం కాదా? అలాగే, కోయవాడి మాటలకు ఏమాత్రం ఆగ్రహించకుండా, చంద్రశర్మ పోటీనుంచి విరమించుకుని, సభనుంచి వెళ్ళిపోవడం, చిత్రకారుడిగా అతడి అపరిపక్వతను తెలియ జేయడం లేదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలి పోతుంది,” అన్నాడు.\nదానికి విక్రమార్కుడు, “కోయవాడు, నాగరికులకు దూరంగా నిండు ప్రకృతిలో జీవనం సాగించే వ్యక్తి. వాడికి అక్కడి పశు పక్ష్యాదుల గురించి క్షుణ్ణంగా తెలుసు. చంద్ర శర్మ చిత్రించిన నెమళ్ళ చిత్రం వాస్తవానికి, పక్షుల నైజానికి నూటికి నూరుపాళ్ళు విరు ద్ధమైనది. ఆ కారణం వల్లనే వాడు, చంద్రశర్మ చిత్రంలో తప్పు వున్నదన్నాడు. ఇది అజ్ఞానం కాదు; వాడి ప్రకృతి పరిశీలనాశక్తికి తిరుగులేని తార్కాణం. ఇక, చంద్రశర్మ విషయానికొస్తే, అతడు చేయి తిరిగిన చిత్రకారుడే కావచ్చు. కానీ, అతడి చిత్రకళ వాస్తవానికి దరిదాపులకు కూడా రాలేదు. అతడిది నేలవిడిచిన సాము లాంటిది. పోతే, మహారాజునూ, ఇతర సభికు లనూ చిత్రంలో వున్న అందమైన నెమళ్ళూ, వాటి చిత్రణకుగాను చంద్రశర్మ ఉపయో గించిన అద్భుతమైన రంగుల మేళవింపూ, పూర్తిగా ఆకట్టుకున్నవి. అందుచేతనే వాళ్ళు, ఆ చిత్రం బహుమతికి అర్హం అన్నారు. అయితే, కోయవాడిమాటలతో, నిజాయితీపరుడైన చంద్రశర్మ, తనలో ప్రకృతి పరిశీలన లోపిం చిందని గ్రహించి, తన చిత్రాన్ని తీసుకుని మారు మాట లేకుండా సభనుంచి బయటికి వెళ్ళిపోయాడు,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతోసహా మాయమై, తిరిగిచెట్టెక్కాడు. - (కల్పితం)\n[ఆధారం: గుడిసేవ మురళీధర్ రచన]",
            "book_page_end": 22,
            "story_id": "2003_08_04",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "అచ్చొచ్చిన హారం",
            "book_page_start": 23,
            "pdf_page_start": 23,
            "pdf_page_end": 26,
            "author": "నందిరాజు పద్మలతా జయరాం",
            "genre": "కుటుంబ కథ",
            "moral": "ఇతరులను అనుమానించడానికి తొందరపడకూడదు. ఓర్పుతో, నిరపరాధులకు అపకారం చేయకుండా ఉండటం ముఖ్యం.",
            "keywords": [
                "చంద్రహారం",
                "అనుమానం",
                "ఉమ్మడి కుటుంబం",
                "ఓర్పు",
                "బుల్లిరాజు"
            ],
            "characters": [
                "రత్నావతమ్మ",
                "చంద్రమతి",
                "గౌరి",
                "శివుడు",
                "బుల్లిరాజు"
            ],
            "locations": [
                "కృష్ణరాజపురం"
            ],
            "content": "కృష్ణరాజపురంలో ఒకప్పుడు జమీందారు లుగా వున్న రంగనాధరాజుగారి కుటుంబం అంటే అందరికీ ఎంతో గౌరవాభిమానాలు ఉండేవి. రంగనాధరాజు మరణించి కొంత కాలం అయినా, ఆయన భార్య రత్నావతమ్మ ఆధ్వర్యంలో, ఆయన నలుగురు కుమా రులూ ఐకమత్యంగా వుంటూ అన్నదమ్ము లంటే ఇలా ఉండాలి అనిపించుకునేవాళ్ళు. ఉమ్మడి కుటుంబంలో కోడళ్ళ మధ్య అడపా దడపా మనస్పర్థలు పొడసూపినప్పటికీ, అత్తగారి అజమాయిషీలో ఉన్నందువల్ల అవి బయటకు పొక్కేవి కావు.\nఆ ఇంట్లోని పాలేరు శివుడి భార్య గౌరి కాపురానికి రావడం, అందర్లోకీ చిన్నవాడైన రామరాజు కొడుకు బుల్లిరాజుకు నడక రావడం ఒకేసారి జరిగింది. గౌరి చక్కనిదే కాక, చాలా చురుకైనది. ఆ చలాకీతనమే రత్నా వతమ్మకు బాగా నచ్చింది. వచ్చిన రెండు నెలల్లోనే గౌరి ఆమెకు ఆప్తురాలైపోయింది.\nఇంట్లో ఆపనీ, ఈ పనీ అందుకుని చేసే గౌరికి, అత్తగారు ఏదో ఒకటి చేతిలో పెడుతూ ఉండడం, ఆ ఇంటి కోడళ్ళకు కొంత కంట గింపుగా కూడా ఉండేది.\nకొన్నాళ్ళకు రామరాజుకు కూతురు పుట్టింది. అంతవరకు తనను ఎంతో అపు రూపంగా చూసుకున్న ఇంట్లోనివాళ్ళందరూ, ఒక్కసారిగా అప్పుడే పుట్టిన బుల్లి చెల్లెలిమీద ప్రేమ కనబరచడం, బుల్లిరాజుకు బాధ కలి గించింది. పైగా తాను చెల్లెల్ని తాకితే కసురు తున్నారు. అందువల్ల వాడు తరచూ చెల్లెల్ని గిల్లడానికీ, గిచ్చడానికీ పూనుకునే వాడు. రోజు రోజుకూ బుల్లిరాజు ఆగడాలు ఎక్కువ కావ డంతో పుట్టిన శిశువు క్షేమం కోరి, కొన్నాళ్ళు వాణ్ణి పాపకు దూరంగా పట్నంలోని మేనమామ ఇంట్లో ఉంచడం మంచిదనుకున్నారు.\nఅయితే, ఆ సంగతి చెప్పగానే బుల్లిరాజు, తల్లిని వదిలి వెళ్ళనని మారాం చేయసాగాడు. అప్పుడు గౌరి వాణ్ణి బుజ్జగించి, మంచిమాట లతోఒప్పించి, మేనమామ ఇంటికి తానూ వస్తానన్నది. అప్పుడు బుల్లిరాజు ఒప్పుకు న్నాడు. గౌరి పుట్టినిల్లుకూడా పట్నంలో ఉన్నది. బిడ్డకు గౌరిని తోడిచ్చి, పట్నంలోని బుల్లిరాజు మేనమామ ఇంటికి బండిలో పంపారు.\nఆ రోజే పెద్దకోడలు చంద్రమతి రోజూ మెడలో ధరించే చంద్రహారం కనిపించకుండా పోయింది. స్నానం చేయడానికి ముందు హారాన్ని తీసి పూజగదిలో ఉంచిందిగాని, స్నానం అయ్యాక పూజలో పడి దానిని చూసు కోలేదు. మధ్యాహ్నం భోజనాలయ్యాక చూస్తే హారం కనిపించకపోయేసరికి, ఆమెకు కాళ్ళూ చేతులూ ఆడలేదు. నాలుగుతరాల నుంచీ, ఆ ఇంట్లో పెద్దకోడలికి ఆ చంద్రహారం ఆనవా యితీగా ఇవ్వబడుతోంది. పైగా అది అచ్చొ చ్చినహారం అని రత్నావతమ్మ నమ్మకం. ఇంట్లో అందరూ ఉండగానే హారం ఎలా పోయిందో, వచ్చిన దొంగకేవలం దాన్నిమాత్రమే ఎలా ఎత్తుకుపోయాడో ఎవరికీ ఏమాత్రం అర్థం కాలేదు.\n“ఈ మధ్య మీ అన్నగారి సుపుత్రుడు పట్నంలో చదువుకుంటున్నానని చెప్పి, చెడు తిరుగుళ్ళు తిరుగుతున్నాడని తెలిసింది. సందేహం లేదు. ఖర్చులకు చేతుల్లో డబ్బులు ఆడక, వాడే తల్లిగారి గొలుసును కాజేసి ఉంటాడు,” అన్నది భర్తతో రెండవ కోడలు కామేశ్వరి.\n“ఏ పుట్టలో ఏ పాముందో ఎవరు చెప్ప గలరు? వినయంగా మంచి అమ్మాయిలా కనిపించినా, చేసేవిమాత్రం దొంగపనులే. మీరెండో అన్నయ్య కూతురు, ఆ మధ్య నాకు చెప్పకుండానే నా చెంపస్వరాలు తీసి పెట్టు కుని బడికి వెళ్ళింది. నేను గుర్తుపట్టి తీసేసు కున్నాను. ఇప్పుడు దానికి ఆ చంద్రహారం మీద మనపై, పెట్టుకుని వెళ్ళి ఎక్కడైనా పారే సిందేమో!” అని గొణిగింది మూడో కోడలు రాజ్యలక్ష్మి తన భర్తతో.\n“అత్తయ్యా, మీరేమైనా చెప్పండి. పని వాళ్ళకు అంత అలుసు ఇవ్వకూడదు. ఎవ రిని ఎక్కడ పెట్టాలో అక్కడే పెట్టాలి. ఆ పిల్ల మీరిచ్చే చనువుకొద్దీ గౌరి ఎంతసేపూ ఇంట్లోనే తిరుగుతూంటుంది. నాకేమో దానిమీదే అనుమానంగా ఉంటోంది,” అన్నది నాలుగో కోడలు.\n“బుల్లిరాజుకు తోడుంటానన్న నెపంతో, హారాన్ని తల్లిగారింటికి దాటవేయడానికే అది పట్నం వెళ్ళిందో, ఏమో,\" అని వంత పాడింది పెద్దకోడలు.\nగౌరిమీద అనుమానపడలేకపోయింది రత్నావతమ్మ. అలా అని ఇంకెవరినీ కూడా అనుమానించేట్టు లేదు పరిస్థితి. మౌనంగా ఊరుకున్నది.\nనెల రోజులు దాటినా హారం ఆచూకీ తెలి యలేదు. పట్నం వెళ్ళిన గౌరి, బుల్లిరాజుతో సహాతిరిగి వచ్చింది.\nఆ రోజు సాయంకాలం పెద్దకొడుకు సూర్యనారాయణరాజు పాలేరు శివుణ్ణిపిలిచి, “ఒరేయ్, నిన్ను ఇంటి పాలేరుగా కాకుండా మా అన్నదమ్ముల్లో ఒకడిగా భావిస్తున్నాను. నువ్వొక సహాయం చెయ్యాలి. ఎంతయినా నీ భార్య గౌరి చిన్నపిల్ల. ఏదో తెలియనితనంతో హారం తీసిందేమో లాలనగా అడిగి చూడు,\" అంటూ మర్యాదగా చెప్పాడు.\nశివుడు ఆ రాత్రే భార్యను అడిగాడు. గౌరి నేరుగా రత్నావతమ్మగారి దగ్గరికి వచ్చి, \"పెద్దమ్మగారూ, మీరు మా నాయనమ్మ లాగా అనిపించారు. అందుకే మీతో అంత చనువుగా ఉన్నాను. చెప్పిన పనులు చేయ డంతప్ప మరొకటి తెలియదు. లేనివాళ్ళమే గాని దొంగబుద్ధి మా వంశంలోనే లేదమ్మా. ఏ ప్రమాణం చేయమన్నా చేస్తాను,” అంటూ వలవలా ఏడ్చింది.\nగౌరిని ఎలాగో సమాధానపరచి పంపేసినా, రత్నావతమ్మకు అచ్చొచ్చిన హారం పోయిందే అన్న బెంగమాత్రం రోజు రోజుకూ ఎక్కువ కాసాగింది.\nఅంతలో వేసవి ఎండలు ముదిరిపో యాయి. ఒకనాడు శివుడు వచ్చి, \"అయ్యా, పెరటి బావి దాదాపుగా ఎండిపోయింది. పూడిక తీయించాల్సిందే. పనివాళ్ళను పురమాయించ మన్నారా?” అని అడిగాడు సూర్యనారాయణ రాజును.\nఊరంతా నీటి ఎద్దడి ఉండడంతో ఆయన సరే అన్నాడు.\nపూడిక తీసే పనులు ఆరంభమయ్యాయి. ఇంట్లోనివాళ్ళందరూ బావి దగ్గరే చేరారు. పని వాళ్ళు బావిలోనుంచి బురదమన్ను తట్టలతో తీసి ఒకరికొకరు అందించుకుంటూ ఎత్తి బయట పోస్తున్నారు. నాలుగు తట్టలు తీసే సరికి, బావిలో నుంచి గిన్నెలూ, లోటాలూ ఒక్కొక్కటిగా బయటపడసాగాయి. మట్టి కూరుకుపోయిన ఏనుగు అంబారీ బొమ్మ బయటపడేసరికి, అంతవరకు నాయనమ్మ ఒడిలో బుద్ధిగా కూర్చున్న బుల్లిరాజు ఛెంగున కిందికి దూకి, “ఆహా! నా బొమ్మ దొరికింది. ఈ ఏనుగుబొమ్మ నేనే పడేశా... నా బొమ్మ దొరికింది!” అంటూ ఆ బొమ్మను అందు కున్నాడు.\n\"ఇంకా ఏమేం పడేశావమ్మా, బుల్లి రాజూ చెప్పు, తండ్రీ” అంటూ నాయనమ్మ వాణ్ణి ఆప్యాయంగా దగ్గిరికి తీసుకుంటూ అడిగింది నవ్వుతూ.\n“ఇవన్నీ నేనే పడేశా. ఇంకా ఎన్నో పడేశా!\" అన్నాడు బుల్లిరాజు ఎంతో గొప్పగా వచ్చి రాని మాటలతో.\nఇంకొంచెం మట్టితవ్వి తీసేసరికి అందులో నుంచి మిలమిలా మెరుస్తూ చంద్రహారం బయటపడింది!\nచెల్లెల్ని తాకితే కసిరారన్న కోపంతో, అందిన వస్తువులను విసిరికొట్టే అలవాటు గల బుల్లిరాజు, ఆ రోజు కనిపించిన హారాన్ని తీసి బావిలోకి విసిరాడన్నమాట. ఆ సమ యంలో దానిని ఇంట్లోనివారు ఎవరూ గమ నించలేదు!\nరత్నావతమ్మ మనవడి తల నిమురుతూ, “మన బుల్లిరాజు చేసిన ఆ పని మనలో ఎన్నెన్నో అనుమానాలకు దారితీసింది. అయినా, ముందూ వెనకా ఆలోచించకుండా తొందర పడి ఎవరినీ అనుమానించకూడదు. ఎందు కంటే అనుమానించడం కూడా ఒక విధంగా అవమానించడంలాంటిదే. నిరపరాధుల మనసు నొప్పించడం భావ్యం కాదు. అందుకే ఇన్నాళ్ళు ఇంత ఓర్పు వహించాను. ఎలాగైతే నేంఇప్పుడు అందరి అనుమానాలూ పటా పంచలైపోయాయి. మన అచ్చొచ్చిన హారమూ దొరికిపోయింది!” అన్నది సంతోషంగా నవ్వు తూన్న కొడుకులూ, కోడళ్ళూ, శివుడూ, గౌరికేసి చూస్తూ.",
            "book_page_end": 26,
            "story_id": "2003_08_05",
            "raw_genre_backup": "కుటుంబ కథ",
            "normalized_genre_te": "కుటుంబ కథ",
            "normalized_genre_code": "FAMILY_STORY",
            "content_type": "STORY",
            "language": "TELUGU"
        },
        {
            "title": "జమీందారు మానవత్వం!",
            "book_page_start": 27,
            "pdf_page_start": 27,
            "pdf_page_end": 29,
            "author": "బిందుసార్",
            "genre": "సాంఘీకం, నీతి కథ",
            "moral": "మానవత్వం, అహింస ముఖ్యం. సంప్రదాయం పేరుతో జరిగే హింసను నిలిపివేయాలి.",
            "keywords": [
                "జమీందారు",
                "మానవత్వం",
                "జంతుబలి",
                "అహింస",
                "దుర్గాపూజ"
            ],
            "characters": [
                "జమీందారు చౌదరి",
                "జమీందారు భార్య",
                "మేకల కాపరి",
                "మిత్రులు"
            ],
            "locations": [
                "జమీందారు భవనం"
            ],
            "content": "సంవత్సరమంతా ఎదురుచూసిన దుర్గాపూజ ఉత్సవ సమయం రానేవచ్చింది. మట్టితో చేసిన కాళీమాత విగ్రహాన్ని జమీందారు భవనంలోని విశాలమైన గదిలో ప్రతిష్ఠించారు. జమీందారు ఇంట్లో జరుగుతున్న పూజలో పాల్గొనడానికి ఆయన ఆహ్వానం మేరకు దూరప్రాంతాల నుంచి కూడా కొందరు బంధుమిత్రులు వచ్చారు. జమీందారు వాళ్ళకు చిరునవ్వుతో ఆప్యాయంగా స్వాగతం పలికాడు.\nమేళతాళాలతో పూజాకార్యక్రమం ఆరంభ మయింది. పూజారులు మంత్రాలు వల్లించసాగారు. దుర్గామాత దర్శనం కోసం వందలాదిమంది స్త్రీ పురుషులు జమీందారు భవనం ముందు గుమి గూడారు.\nపూజా విధిలో ముఖ్యమైన భయానక ఘట్టం ఆరంభమయింది. కాళీ విగ్రహం ముందు మేక పోతులను బలి ఇచ్చారు. ఆ దృశ్యాన్ని చూసి కొందరు భక్తితో శివమెత్తి లెంపలు వేసుకుంటే, మరికొందరు దానిని చూడలేక తలలు తిప్పు కున్నారు. ఇంకా కొందరు భయంతో కళ్ళు మూసు కున్నారు.\nపూజాకార్యక్రమం పూర్తయ్యాక, అక్కడ బలి ఇచ్చిన మేకపోతులను కోసి విందుభోజనం ఏర్పా టుచేశారు. ఊరి ప్రజలూ, దూరప్రాంతాల నుంచి వచ్చిన బంధుమిత్రులూ, రుచికరమైన మేకపో తులమాంసం వంటకాలను కావలసినంత తిన్నారు. కాళీ పూజలో వాళ్ళు ఆతురతగా ఎదురు చూసింది కూడా ఈ విందుభోజనం కోసమే!\nవిందుభోజనాలుపూర్తయ్యాకబంధుమిత్రులు కాళీమాత ప్రసాదం పుచ్చుకుని, జమీందారు వద్ద సెలవుతీసుకుని, వచ్చేయేడు ఉత్సవం ఎప్పుడు వస్తుందా అన్న ఆశతో సంతోషంగా బయలుదేరారు.\nఇలా యేటా ఉత్సవాలతో, విందుభోజనాలతో కొన్నేళ్ళు గడిచిపోయాయి. ఒకసంవత్సరం ఉత్సవ సమయం దగ్గరపడింది. పూజకు ఏర్పాట్లు ఆరంభ మయ్యాయి. యేటా కాళీమాతకు బలి ఇవ్వడానికి మేకపోతులు అమ్మేమేకల కాపరి, ఈ యేడు ఎన్ని మేకపోతులు కావాలో తెలుసుకుని వెళ్ళడానికి వచ్చాడు. వాణ్ణి చూడగానే, \"వద్దు. ఇకపై జంతు బలులు వద్దు!” అన్నాడు జమీందారు చౌదరి.\nఆ మాట విని మేకలకాపరి హతాశుడయ్యాడు. అక్కడున్న జమీందారు మిత్రులూ, సిబ్బందీ కూడా దిగ్భ్రాంతి చెందారు. ఎంతోకాలంగా వస్తూన్న సంప్ర దాయాన్ని ఇప్పుడు జమీందారు ఎలా కాదనగలరు? పైగా తమకు కావలసినంత విందుభోజనం తినడం అన్నది ఆ ఉత్సవం రోజున మాత్రమే సాధ్యం. ఆ అవ కాశం కూడా చేజారిపోతూంటే ఊరుకోగలరా?\nవాళ్ళల్లో కొందరు జమీందారు భార్యను కలు సుకుని, “అమ్మా, తమరు కరుణామయులు. మనస్సాక్షి కలిగినవారు. కాళీమాత సంవత్సరానికి ఒక్కసారి తమ ఇంటికి వస్తుంది. ఆమెకు ఇష్టమైన ఆహారాన్ని ఇవ్వకుండా ఉండవచ్చా? మనల్ని గురించి ఆ తల్లి ఏమనుకుంటుంది? వచ్చి వెళ్ళాక మనల్ని గురించి ఇతర దేవతలతో ఏం చెప్పగలదో ఆలోచించి చూడండి. ఇన్నాళ్ళూ చక్కగా జరిపిన దానిని ఇప్పుడు ఆపడం సబబుగా ఉంటుందా,” అని మొరపెట్టుకున్నారు.\n“నిజానికి, దేవతావిగ్రహం ముందు జంతు బలులివ్వడం నాకు ఇష్టం లేదు. భక్తితో ప్రార్థిస్తు న్నప్పుడు జంతువులను బలి ఇవ్వడం ఆ వాతావర ణాన్ని భయంతో నింపుతుంది. ఇది మనుషు లుగా చేయకూడనిపని. ఇప్పటికైనా జమీందారు గారికి జీవహింస, రక్తపాతం కూడదనే మంచి ఆలో చనరావడం మనమంతా సంతోషించతగ్గ విషయం. ఇకపై ఆయన జంతుబలులను అనుమతించ రనుకుంటాను,” అన్నది జమీందారు భార్య.\nఅయినా వెళ్ళినవాళ్ళు ఒకపట్టాన వదల కుండా, జంతుబలులు ఇవ్వడానికి జమీందా రును ఎలాగైనా ఒప్పించమని ఆమె కాళ్ళా వేళ్ళా పడి వేడుకున్నారు.\nఆ రోజు సాయంకాలం జమీందారు తీరిగ్గా వాలుకుర్చీలో కూర్చుని ఉన్నాడు. సేవకుడు కాళ్ళు పడుతున్నాడు. అప్పుడు ఆయన భార్య ఆయన్ను సమీపించి పక్కగా నిలబడి, \"ఉత్సవాల గురించి నాకొక అనుమానం,” అన్నది మెల్లగా.\nఏమిటి అన్నట్టు చూశాడు జమీందారు.\n\"జంతువులను బలి ఇవ్వడం ఉత్సవాలలో ప్రధాన అంశంగా ప్రజలు భావిస్తున్నారు. దేవ తకు కూడా అవి చాలా ఇష్టమని విజ్ఞులైన తమ మిత్రులే చెబుతున్నారు. ఇది నిజమేనా?\" అని అడిగింది భార్య.\nచౌదరి కోపంతో లేచి నిలబడి, “విజ్ఞులైన మిత్రులు! నువ్వు వాళ్ళను అన్నీ తెలిసిన వారని అంటావా? వాళ్ళలాగే నీకూ మానవత్వమన్నది లేకుండా పోయిందా?\" అన్నాడు బాధతో నిండిన స్వరంతో.\nజమీందారు భార్య నోటమాట రాలేదు. తన భర్తఅహింసపట్ల ఆకర్షితుడు కావడం జంతుబలు లివ్వడం అమానుషమని భావించడం ఆమెకెంతో ఆనందం కలిగించింది.\n“దయచేసి నన్ను అపార్థంచేసుకోకండి. నేను మానవత్వం లేనిదాన్ని కాను,” అన్నది బాధగా.\n“నీకు మానవత్వం ఉందా? మరి నా పట్ల ఎందుకు అంత అమానుషంగా ప్రవర్తిస్తున్నావు? ఇటీవల నేను చేపలు మాత్రమే తింటున్నాను; మాంసం ముట్టుకోవడం లేదని చూస్తున్నావా లేదా? పోయిన యేడాదే సగం పళ్ళు ఊడిపోయాయి. ఎలాగో కష్టపడి అతి ప్రయత్నం మీద మాంసాన్ని నమిలి మింగగలిగాను. ఇప్పుడు నా పళ్ళన్నీ ఊడి పోయాయి. ఒక ముక్కను కూడా నమలలేను. చుట్టూనా అతిథులందరూ మాంసం తింటూంటే నన్ను శాకాహారంతో సరిపెట్టుకోమంటావు.అంతేనా? నువ్వుకోరుకునేది అదే కదా! అది నాపట్ల అమాను షత్వమా, కాదా? చెప్పు,” అన్నాడు జమీందారు.\nతన భర్త అహింసకు అర్థం దానిని ఆయన పాటించడానికి కారణం ఏమిటో గ్రహించిన జమీం దారు భార్య మౌనంగా ఉండిపోయింది.",
            "book_page_end": 29,
            "story_id": "2003_08_06",
            "raw_genre_backup": "సాంఘీకం, నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "చారిత్రక వ్యాసం",
            "moral": "చందమామ బృందం",
            "keywords": [
                "రూపాయి",
                "షేర్ షా సూరి",
                "అహ్మదాబాద్",
                "గోపురాలు",
                "చరిత్ర"
            ],
            "characters": [
                "షేర్ షా సూరి",
                "అహ్మద్ షా"
            ],
            "locations": [
                "భారతదేశం",
                "ఢిల్లీ",
                "అహ్మదాబాద్",
                "గుజరాత్"
            ],
            "content": "చాలా అందమైనది!\nభారతీయ ద్రవ్యమానం రూపాయి అన్న సంగతి ఎవరూ చెప్పనవసరం లేదు. అయితే, దీనికీపేరు ఎలా వచ్చిందో మీకు తెలుసా? మనదేశంలో మొగలుల పాలన అక్బర్ చక్రవర్తి నుంచి బహదూర్ షా వరకు ఏకధాటిగా నిరంత రాయంగా సాగలేదు. మధ్యలో పదిహేను సంవత్సరాల పాటు మొగలులు అధికారంలో లేరు. ఆ కాలఘట్టం లోనే ఢిల్లీ సుల్తాన్ షేర్ షా సూరీ, హుమయూన్ చక్రవర్తిని భారత్ నుంచి తరుమగొట్టాడు. తన విజయాన్ని చాటడానికి సుల్తాన్ ఒక నాణ్యాన్ని విడుదల చేయాలనుకున్నాడు. 1542 వసంవత్సరంలో 178 గ్రాముల బరువుతో ఒక వెండినాణెం తయారుచేయబడింది. దానిని చూసిన షేర్ షా సూరి ఆనందాతిరేకంతో, “రూవైయా!” (చాలా అందంగా వుంది) అన్నాడు. ఆ పేరే నాణానికి స్థిరపడిపోయింది.\nఊగే మసీదు గోపురాలు!\nఇటలీలోని పీసా వాలుగోపురం ఆధునిక ప్రపంచ వింతలలో ఒకటిగా ఉంటున్నది. గుజరాత్లోని అహ్మదాబాద్లో దానిని పాలించిన అహ్మద్ షా 145 4 వ సంవత్సరంలో నిర్మించిన ఆయన భార్య బీబీ మసీదుకు రెండు (మీనార్లు) గోపురాలు న్నాయి. ఇవి ఈ నగరానికే ప్రత్యేక శోభను కల్పిస్తున్నాయి. ఎవరైనా ఈ జూలామీనార్పై ఆనుకుని తోస్తే చాలు ఊగేది (జూలా అంటే ఊయల). బ్రహ్మాండంగా కనిపిస్తూ చూపరులకు ఆనందం కలిగించిన ఈ గోపురాలు ఎందుకిలా ఊగేవో తెలియదు. ఇలాంటి ప్రత్యేకతను సంతరించుకున్న ఈ మసీదు గోపు రాలు 2001 లో వాటిల్లిన ఘోర భూకంపంలో కదిలిపో యాయి. అదృష్టవశాత్తు కూలిపోలేదు. 'ఆర్కియోలాజికల్ సర్వే ఆఫ్ ఇండియా' పూనుకుంటే వీటిని పునరుద్ధరించవచ్చు.",
            "book_page_end": 30,
            "story_id": "2003_08_07",
            "raw_genre_backup": "చారిత్రక వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "సంతోష రహస్యం",
            "book_page_start": 31,
            "pdf_page_start": 31,
            "pdf_page_end": 34,
            "author": "జి. అంజమ్మ",
            "genre": "నీతి కథ",
            "moral": "సంపద శాశ్వతమైన సంతోషాన్ని ఇవ్వదు. మానసిక ప్రశాంతత, పేరాశ లేకపోవడం, ఇతరులకు సాయం చేయడంలోనే నిజమైన సంతోషం ఉంది.",
            "keywords": [
                "సంతోషం",
                "ప్రశాంతత",
                "పేరాశ",
                "రంగమణి",
                "సాంబశివ"
            ],
            "characters": [
                "రంగమణి",
                "సుందరమూర్తి",
                "నూరేళ్ళ సాంబశివ",
                "పూలమ్మి",
                "సన్యాసిని"
            ],
            "locations": [
                "కృష్ణానది తీరం",
                "మామిళ్ళపల్లె"
            ],
            "content": "కృష్ణానది దాపునగల ఒక పెద్దగ్రామంలో, రంగమణి పెద్ద ధనవంతురాలు. ఆమెకు తండ్రి నుంచి చాలా పెద్ద ఆస్తిపాస్తులు సంక్ర మించాయి. యాభై ఎకరాల మాగాణి, ఇరవై గేదెల పాలవ్యాపారం, ఎకరం నేలలో పెద్ద భవనం, పాతికమంది పనివాళ్ళు ఆమె ఆధీనంలో వున్నారు. భర్త సుందరమూర్తిని ఏ విషయంలోనూ సంప్రదించేది కాదు. అన్ని వ్యవహారాలూ స్వయంగా చూసుకోవడం, ఎవరినీ నమ్మకపోవడంతో, ఆమెలో క్రమంగా అశాంతి, గయ్యాళితనం పెరిగిపోయాయి.\nఒకనాడు సుందరమూర్తి ఆమెతో, \"చూడు, మణీ! ప్రశాంతంగా వుండలేనప్పుడు, మనిషికి ఎంత ఆస్తివున్నా నిష్ప్రయోజనం. నువ్వు రోజంతా ఎంత చిరాగ్గా, నిరుత్సాహంగా వుంటున్నావో, నేను గమనిస్తూనే వున్నాను. అన్ని వ్యవహారాలూ అనుకున్నట్టు విజయ వంతం కావడం సాధ్యం కాదు. అందువల్ల ప్రశాంతంగా బ్రతకడం నేర్చుకోవాలి. డబ్బు కంటే, మనశ్శాంతి ప్రధానం!” అన్నాడు.\nభర్త మాటలు వినీ విననట్టు ఊరుకున్నది, రంగమణి.\nఆ రోజు మధ్యాహ్నం భార్యాభర్తలు భోజ నాలకు కూర్చున్నారు. ఎదురుగా వున్న బల్లమీద, వాళ్ళ అంతస్తుకు తగినవిధంగా వంటకాలు పెట్టివున్నాయి. అన్నంలో దోస కాయకూర కలుపుకుని తినబోయిన రంగ మణి, హఠాత్తుగా నోట్లోని అన్నం ముద్దను బయటికి ఊసేసి, కూరగిన్నెను విసురుగా కిందకు నెట్టి, “చేదు దోసకాయల్ని ఎలా వండింది, ఈ సుబ్బక్క? ఆవిడకు కళ్ళు కనబడడం లేదా, లేక నాలుకకు రుచీపచీ తెలి యకుండా పోయిందా?” అంటూ కోపంగా భోజనం ముందునుంచి లేచింది.\nసుందరమూర్తి, ఆమెను శాంతపరచాలని, \"ఆ కూర కాకుండా, ఇంకా రెండు మూడు కూరలున్నాయి. నీకిష్టమైన కాకరకాయ కూర కూడా వుంది. ముందు నువ్వు భోజనం ముగించు. తర్వాత సుబ్బక్క క్షమాపణ చెప్పుకుంటుందిలే,” అన్నాడు.\nకానీ ఆమాటలు వినిపించుకోకుండా ఆమె విసుక్కుంటూ చేయి కడిగేసుకుని, గదిలోకి వెళ్ళిపోయింది. కొద్దిసేపటి తర్వాత, సుందర మూర్తి గదిలోకి వెళ్ళి, “రంగమణీ, నే చెప్ప బోయేది కాస్త శ్రద్ధగా విను! ఇక్కడికి ఆమడ దూరంలో వున్న మామిళ్ళపల్లెలో సాంబ అనే ఒక వృద్ధుడున్నాడట. ఆయన వయసు వంద దాటిందనీ, అందరూ ఆయన్ని, నూరేళ్ళ సాంబ శివ అని పిలుస్తారనీ విన్నాను. అశాంతి, అనారో గ్యంలాంటి మొండిలక్షణాలకు, ఆయన తిరుగులేని పరిష్కారం చెబుతాడట. రేపే బయలుదేరి వెళ్ళి, ఆయన్ని చూసి వద్దాం,\" అన్నాడు.\nరంగమణి ఏకళనున్నదో ఏమో, అడ్డు పలకకుండా సరే అన్నట్టు తల ఊపింది.\nమర్నాడు భార్యాభర్తలిద్దరూ గుర్రపు బండిలో, సాంబశివ దర్శనానికి వెళ్ళారు.\nఆయన వున్న ఒక విశాలమైన గదిలో అడుగు పెడుతూనే రంగమణి, ఆయనకు నమస్క రించి, “నా పేరు రంగమణి! చాలా ఆస్తిపా స్తులూ, ఇంటా బయటా నౌకర్లూ చాకర్లూ వున్నారు. వాళ్ళంతా నాకంటే ఆనందంగా, ప్రశాంతంగా జీవితం గడుపుతున్నారు. నాకూ అలాంటి ప్రశాంతత కావాలి,” అన్నది.\nకళ్ళు మూసుకుని, ఆమె చెప్పినదంతా శ్రద్ధగా విన్న వృద్ధుడు కళ్ళుతెరిచి, చిరునవ్వుతో, \"మీ ఇంటి ఇరుగుపొరుగున గాని, లేక మరె క్కడైనా, అన్నివేళలా సంతోషంతో, ఆనందంగా వుండే,ఒక ఇల్లాలిని వెంటబెట్టుకురా. అప్పుడు నీకు, ఎప్పుడూ ఆనందంగా జీవితం గడిపే రహస్యం చెబుతాను,” అన్నాడు.\nభార్యాభర్తలిద్దరూ, సాంబశివకు నమస్క రించి ఇంటికి తిరుగుప్రయాణమయ్యారు.\nదారిలో ఒకచోట ఇద్దరు స్త్రీలు చేతుల్లో తట్టలు పట్టుకుని నవ్వుతూ మాట్లాడుకుంటూ వెళు తున్నారు. వాళ్ళను చూడగానే రంగమణి బండిని ఆపించి, \"మీ వృత్తి ఏమిటి? మీరు ఎప్పుడూ ఇంత సంతోషంగా వుంటున్నారా?” అని అడిగింది.\nఅందుకు ఒక స్త్రీ, “ఊహు, అలాంటిదేం లేదు. ఈ రోజునమేం సంతకు తీసుకుపోయిన కూరగాయలు త్వరగా అమ్ముడుపోయాయి. వర్షంలాంటిది వస్తే, ఇంట్లోంచి బయటికే రాలేం. అలాంటప్పుడు పస్తులుండవలసి వస్తుంది. ఇక సంతోషం అంటూ ఎక్కడ!\" అన్నది విచారంగా.\nఈ జవాబు విని రంగమణి నిరుత్సాహం చెందింది. తర్వాత గుర్రపుబండి ఒక గ్రామ వీధిలోంచి పోతూండగా కొందరు జనం, “మాతా గాయత్రీ!\" అంటూ పాడుతూ, ఆనందంగా నృత్యం చేస్తున్నారు. రంగమణి బండిని ఆపించి, “ఎవరా మాతా గాయత్రి?” అని అడిగింది.\nదానికి ఒక భక్తుడు, “గాయత్రిమాత, ఆ కనబడే మామిడి తోటలోని కుటీరంలో వుంటుంది. ఆమె గొప్ప సన్యాసిని. ఎప్పుడూ ఆనందంగా నవ్వుతూ, దేవుణ్ణి గురించిన భక్తిప్రధానమైన కథలు చెబుతూంటుంది,” అని చెప్పాడు.\nరంగమణి, సుందరమూర్తి గుర్రపుబండి దిగి, సన్యాసిని దగ్గరకు వెళ్ళారు. రంగమణి ఆమెకు నమస్కరించి, \"మాతాజీ, మీరు నిత్యసంతోషి అని జనం చెప్పుకుంటున్నారు. మీరు సుఖదుఃఖాలకు అతీతులైవుంటారు, అవునా?” అని అడిగింది.\nఅందుకు సన్యాసిని, “నేను సన్యాసిని కావటంవల్ల కుటుంబపరంగా, ఆస్తిపరంగా ఎటువంటి బాధలూ లేవు. అయినా నేను నిత్యసంతోషిని కాదు,”అన్నది.\nఈ జవాబు విని భార్యాభర్తలు వింత పడ్డారు. అది గ్రహించిన మాతాజీ సన్యాసిని, “నేను సన్యాసం స్వీకరించాక, ఎన్నోశ్రమల కోర్చి కొన్ని యోగవిద్యలు నేర్చుకున్నాను. ఆ కారణంవల్ల, మరొక ఐదు సంవత్సరాల్లో నాకు మృత్యువు రాబోతున్నదని తెలిసింది. ఇది నన్ను భయపెడుతున్నది. రాత్రిళ్ళు సరిగా నిద్రపట్టడంలేదు,” అంటూ కళ్ళ నీళ్ళు తుడుచుకున్నది.\nభార్యాభర్తలు మారుమాట్లాడకుండా, అక్కడి నుంచి తమ గ్రామానికి బయలు దేరారు. దారిలో వాళ్ళొక గ్రామ వీధినుంచి వెళుతూండగా, ఒక గుడిముందు చిన్న బల్ల మీద మల్లెపూలూ, పూలదండలూ పెట్టి అమ్ము తున్న ఒక స్త్రీ, కూనిరాగాలు తీస్తూ ఏదో పాడు కుంటున్నదల్లా, వాళ్ళను చూసి, “రండి, రండి! ఈ ఉదయానే కోసిన పూలు. చెప్పలేనంత సువాసనగా వున్నాయి,” అన్నది నవ్వుతూ.\nరంగమణి బండి దిగి, ఆమెకేసి కొద్దిసేపు పరీక్షగా చూసి, ఒక పూలదండ తీసుకునీ డబ్బు ఇస్తూ, \"చూడమ్మా, నువ్వు చేస్తున్నది చాలా చిన్నవ్యాపారం. అయినా చాలా సంతో షంగా కనబడుతున్నావు. నువ్వు నిత్యసంతో షివా ఏం?” అని అడిగింది.\n“అవును, నాకేం తక్కువ? సంతోషంగానే ఉన్నాను,” అన్నది పూలమ్మి నవ్వుతూ.\nఆమె జవాబుకు సంతోషించిన రంగమణి భర్తకేసి చూసింది. సుందరమూర్తి పూలమ్మితో, \"అమ్మా, ఒక ముఖ్యమైన సంగతి. నువ్వు నూరేళ్ళ సాంబశివ గురించి వినేవుంటావు. మా వెంట నువ్వాయనదగ్గరకు రావాలని కోరుతున్నాం. నిన్ను తిరిగి బండిలో మీ ఇంటి దగ్గర దించుతాం,\" అన్నాడు.\nఆ రోజు వ్యాపారం కూడా అప్పటికి అయి పోయింది గనక, పూలమ్మి అందుకు సంతో షంగా ఒప్పుకున్నది. కొంతసేపటికి వాళ్ళు నూరేళ్ళ సాంబశివ దగ్గరికి వెళ్ళారు. రంగమణి ఆమెను గురించి సాంబశివకు చెప్పింది.\nవృద్ధుడు పూలమ్మిని, “నువ్వు నిత్యసంతో షివా?” అని అడిగాడు.\n“అవును,” అన్నది పూలమ్మి.\n“పూలమ్ముకునేచిన్న వ్యాపారం చేస్తూఎలా సంతోషంగా ఉండగలుగుతున్నావు?\" అని అడిగాడు వృద్ధుడు.\nఅందుకు పూలమ్మి, “అయ్యా, చేస్తూన్న వ్యాపారం చిన్నది గనక, లాభాలూ చిన్నవిగానే వుంటాయి. అయినా, అది నా సంతోషానికి అడ్డురాదు. మాకు ఒక ఎకరం పొలం, చిన్న పూరిల్లూ ఉన్నాయి. నా భర్తపొలం పనులకు పోయి ఏదో కొంత సంపాదించి తెస్తాడు. అన్యో న్యంగా ఉంటూ పొదుపుగా కాపురం గడుపు కుంటున్నాం. భర్తనూ, పిల్లలనూ ప్రేమగా చూసుకుంటాను. వీలయినంతలో ఇతరు లకు సాయపడతాను. ఏదో కావాలనే గొంతెమ్మ కోరికలు లేవు. అందువల్ల నేనెప్పుడూ సంతో షంగానే వుంటాను,” అన్నది.\nకళ్ళు మూసుకుని అంతా శ్రద్ధగా విన్న నూరేళ్ళ సాంబశివ కళ్ళు తెరిచి రంగమణికేసి మందహాసం చేసి చూస్తూ, “ఆ అమ్మాయి దగ్గర డబ్బూ, నగలూ లేవు. అవి నీ దగ్గర పుష్కలంగా ఉన్నాయి. అయినా ఆమె నిత్య సంతోషిగా ఉన్నది. కానీ నీలో సంతోషానికి స్థానం లేకుండా పోయింది. అందుకు కారణం ఇన్ని ఆస్తిపాస్తులు ఉన్నప్పటికీ ఎవ్వరినీ నమ్మకుండా, అన్ని వ్యవహారాలూ నువ్వే చూసుకుంటూ, ఇంకా ఇంకా సంపాయిం చాలనే పేరాశతో శక్తికి మించి శ్రమపడడం. మనిషికి సంపదలు ముఖ్యమే. కాని అన్ని సంపదలకన్నా మనసు చాలా ప్రధానం. మన ఆలోచనలే మన సుఖదుఃఖాలను నిర్ణయి స్తాయి. తన నిత్యసంతోషానికి ఈ పూలమ్మి చెప్పిన కారణాలేమిటో బాగా గుర్తుంచుకో మన్నదే నా సలహా!” అన్నాడు.\nరంగమణి, సుందరమూర్తి తేలికపడిన మనస్సుతో సంతోషంగా వృద్ధుడికి నమస్క రించి, పూలమ్మిని వెంటబెట్టుకుని తమ గ్రామానికి బయలుదేరారు.",
            "book_page_end": 34,
            "story_id": "2003_08_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మహారాజు-అల్పజీవి",
            "book_page_start": 36,
            "pdf_page_start": 36,
            "pdf_page_end": 39,
            "author": "చందమామ బృందం",
            "genre": "జానపద కథ",
            "moral": "అహంకారం, అతిశయోక్తులు, పసలేని పొగడ్తలను నమ్మడం అనర్థదాయకం. వినయం, ప్రశాంతత, సామాన్యతను గుర్తించడం ద్వారానే నిజమైన మానసిక శాంతి లభిస్తుంది.",
            "keywords": [
                "జయసింహుడు",
                "అహంకారం",
                "ఉడత",
                "పొగడ్తలు",
                "మానసిక శాంతి"
            ],
            "characters": [
                "జయసింహుడనే రాజు",
                "చంద్రహాసుడు (మంత్రి)",
                "కవి",
                "ఉడత",
                "వ్యాపారి",
                "విదేశీ దూత"
            ],
            "locations": [
                "కళింగ సామ్రాజ్యం",
                "జయపురి సంస్థానం"
            ],
            "content": "కళింగ సామ్రాజ్యంలోని జయపురి సంస్థా నాన్ని పాలించే జయసింహుడనే యువకుడైన రాజుకు పొగడ్తలంటే మహాఇష్టం. అందువల్ల తియ్యటి మాటలతో ఆయన్ను అందరూ పొగుడుతూ ఉండేవారు.\nఒకనాడు రాజు ఆస్థానంలో అడుగుపెట్ట గానే, ఆయన గుణగణాలను కీర్తిస్తూ, ఒక కవి ఒక పద్యాన్ని చదివాడు. ఆ పద్య భావం ఇది: ప్రపంచంలో ఎవరుగాని రాజు ఎదుట నిలబడి తామే గొప్పవాళ్ళమని చెప్పి విర్రవీగలేరు. ఎలా చెప్పగలరు? రాజును మించిన సుందరపురుషుడు లేడు; దాన గుణంలో రాజుకు సాటి రాగలవారు లేరు. రాజును మించిన శక్తిమంతుడు, ధనవంతుడు లేనేలేడు!\nఇది కేవలం అతిశయోక్తి అని తెలిసినప్ప టికీ సభికులందరూ కవిని మెచ్చుకుంటూ చప్పట్లు చరిచారు. “ఆహా, నిజం, నిజం! అక్ష రాలానిజం!'”అంటూ కొందరు తెగపొగిడారు.\nఅయితే, చప్పట్లూ, సందడీ అణిగాక ఎవరో గట్టిగా నవ్వారు. అందరూ ఆ నవ్విన వ్యక్తికేసి ఆశ్చర్యంగా చూశారు. ఆయన ఎవరో కాదు; వృద్ధమంత్రి చంద్రహాసుడు.\n“ఏమిటి సంగతి? ఎందుకలా నవ్వావు?” అని అడిగారు కొందరు ముక్త కంఠంతో.\n“పెద్దగా కారణం అంటూ ఏదీ లేదు. అయినా, గొప్పలు చెప్పుకునేవారిని ఎవరూ ఆపలేరు. స్వల్పవిషయాలకే గొప్పలు చెప్పు కునే అల్పులను రాజు సైతం ఆపలేడు. ఆ విషయం తలుచుకోవడంవల్లే నవ్వు ఆపుకో లేకపోయాను. తన తోకను గురించి కోతి గొప్పలు చెప్పుకోవచ్చు; తన ముక్కును గురించి రాబందు గొప్పలు చెప్పుకోవచ్చు. వాటిని ఆపడానికి ఎవరేం చేయగలరు?” అన్నాడు మంత్రి.\nఆయన మాటలలో నిజం లేదని రాజు గాని, సభాసదులుగాని, నిరూపించలేక పోయారు. అయితే, రాజుకు మాత్రం మంత్రి మాటలు రుచించలేదు. వెగటు పుట్టించాయి.\nఆ రోజు సాయంకాలం రాజు ఉద్యాన వనంలో పచార్లు చేస్తూండగా ఒక ఉడత అక్కడికి వచ్చింది. దానికెక్కడో ఒక చిన్న నాణెం దొరికింది. ఉడత ఆ నాణాన్ని ముందు కాళ్ళతో పట్టుకుని ఇలా పాడసాగింది: \"చూడుచూడు నామ్దద్దఎంతఉందో చూడు! రాజువద్ద ఏముంది మొహం నిండా విచారం! లేదులేదు చిగురంత; లేదు గోరంత ధనం!”\nరాజు ఉలిక్కిపడ్డాడు. అందిన గులక రాయి తీసి ఉడత మీదికి విసిరాడు. ఆ అల్ప ప్రాణి తప్పించుకుని పారిపోయింది. కాని, వెళ్ళే వేగంలో ఆ నాణాన్ని అక్కడే పడేసి పోయింది. రాజు దాన్ని తీసి చూస్తూ చిన్నగా నవ్వాడు.\nఆ కాలంలో కళింగ వ్యాపారులు వ్యాపా రంకోసం ఓడలలో సరుకులతో సువర్ణ ద్వీపానికి వెళ్ళేవారు. ఆ విధంగా సువర్ణకు వెళుతూన్న వ్యాపారులకు వీడ్కోలు చెప్ప డానికి రాజు నదీతీరానికి వచ్చాడు. అక్కడ ఒక పెద్ద ఓడ వర్తకుడికి - సువర్ణ రాజుకు అందజేయమని ‘తరకాసి' కానుకను ఇచ్చాడు. వ్యాపారీ, రాజూ మాట్లాడుకుంటూన్నప్పుడు ఓడమీదికి వచ్చిన ఉడత హేళనగా ఇలా అన్నది: “నా ఖజానాను కొల్లగొట్టి, గొప్పలు పోతున్నాడు రాజు!”\nఅది విని రాజు తెగ బాధపడిపోయాడు గాని, తన బాధను జనం ముందు వెలిబుచ్చ లేదు. కోపంతో పళ్ళు పటపటలాడిస్తూ మౌనంగా ఉండిపోయాడు.\nఆనాటి సాయంకాలం రాజు ఒక విదేశీ దూతతో ఏదో చర్చిస్తూన్న సమయంలో ఉడత అక్కడికి వచ్చి అదే పాటను మళ్ళీ పాడింది.\nరాజు అవమాన భారంతో తలెత్తలేక కుంగి పోయాడు. తీరని విచారంతో ఆ రాత్రి రాజుకు కంటిమీద రెప్పవాలలేదు. తెల్లవారగానే వృద్ధ మంత్రిని పిలిపించి, \"మీరెంతో వివేకవం తులు; అనుభవజ్ఞులు. మీరు ఆరోజు అన్నది అక్షరాలా నిజమయింది. నా ఎదుట లేనిపోని గొప్పలు చెప్పుకుంటూన్న ఒక ఉడ తను ఆపలేకపోతున్నాను. ఇక మనుషుల సంగతి చెప్పాలా?\" అన్నాడు విచారంగా.\n“నిజమే, మహారాజా! ప్రతి ఒక్కరూ తమతమ అహంకారంతోనే ఆలోచిస్తారు, ప్రవర్తిస్తారు. దీనిని అర్థం చేసుకునే వివేకం, అహంభావపూరితులుగాని, అదృష్టవంతు లైన ఏ కొందరికో మాత్రమే ఉంటుంది,” అన్నాడు మంత్రి.\n“అయితే, ఇప్పుడు నన్నేం చేయమం టారు? ప్రతి ఒక్కరి ఎదుటా ఆ ఉడత నన్ను దొంగగా నిందించడం అవమానకరంగా ఉన్నది,” అన్నాడు రాజు బాధగా.\n“అన్యధా భావించకండి. తమరు అడి గారుగనక చెబుతున్నాను. ఆ నాణాన్ని ఉడతకే తిప్పి ఇచ్చేయండి,” అని సలహా ఇచ్చాడు మంత్రి.\nమరునాడు ఆ ఉడత కనిపించగానే, రాజు నాణాన్ని దాని ఎదుట విసిరివేశాడు. ఉడత దాన్ని ఎత్తుకుని సంతోషంగా గెంతుతూ వెళ్ళిపోయింది.\nరాజు పీడవిరగడ అయిందని ఊపిరి పీల్చుకున్నాడు. అయితే, ఆ సమస్య అంత టితో తీరలేదు. మరునాడు సభలో ఖాళీగా ఉన్న ఒక ఆసనం మీదికి ఎగిరి కూర్చున్న ఉడత రాజును చూడగానే, “హడలిపోయిన రాజు అప్పగించేశాడు నా సొమ్ము.” అంటూ రాజోద్యానంలోకి వెళ్ళిపోయింది.\nదానిని విన్న రాజుకు మతిపోయినంత పనయింది. ఉడత కనిపించినప్పుడల్లా అదే పాటను పాడగలదని ఊహించిన రాజుకు మనశ్శాంతి కరువయింది.\nరాజు విచారాన్ని గమనించిన వృద్ధమంత్రి, ఏకాంతంగా ఉన్నప్పుడు ఆయన్ను సమీ పించి, \"ప్రభూ, ఆ అల్పప్రాణిని చూసి నవ్వుకోండి. అంతేగాని ఆగ్రహించకండి. అదంటే తమకు నిజంగానే భయం అని చెప్పండి. ఆ తరవాత ఏం జరుగుతుందో చూడండి,” అన్నాడు.\nమరునాడు ఎప్పటిలా ఉడత సభకు రాగానే రాజు నవ్వుతూ ఇలా అన్నాడు: “మహాశక్తియుక్తులుగల ఉడత రాజమా! నీ గొప్పదనం అనన్యం, చరిత్ర ఉదాత్తం! సవినయంగా వేడుకునే ఈ సగటు రాజు మీద దొడ్డమనసుతో కొంచెం కరుణ చూపుమా!”\nఉడత ఇలా జరుగుతుందని అనుకో లేదు. ఒక్క క్షణం మౌనంగా ఊరుకున్నది. మరుక్షణం ఆనందంతో నాట్యం చేసింది. పిమ్మట సంతోషంగా గెంతుతూ ఉద్యానవనం లోకి వెళ్ళిపోయింది. ఆ తరవాత అదెన్నడూ రాజుకంట పడలేదు.\n\"ప్రభూ! చాలావరకు మనుషులందరూ ఈ ఉడత మనస్తత్వం కలిగినవాళ్ళే. ప్రపం చంలోని ప్రతిదాన్నీ తమ స్వల్ప అవగాహనతో, మిడిమిడి జ్ఞానంతో వ్యాఖ్యానిస్తారు. మనం తొణకని మనసుతో వాళ్ళను ఉపేక్షిస్తే చాలు. అశాంతి, బాధల నుంచి చాలావరకు దూరంగా ఉండవచ్చు,” అన్నాడు మంత్రి రాజుతో.\n“నిజం, మంత్రివర్యా! నా ఎదుట ఎవరూ గొప్పలు చెప్పలేరని మూర్ఖంగా భావించాను. మొదట నేను వినయాన్ని అలవరచుకోవాలి. నా కళ్ళు తెరిపించారు, కృతజ్ఞతలు!” అన్నాడు రాజు మందహాసంతో.",
            "book_page_end": 39,
            "story_id": "2003_08_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "రెండు పడవలపై కాళ్ళు!",
            "book_page_start": 40,
            "pdf_page_start": 40,
            "pdf_page_end": 43,
            "author": "మన్నవ మారుతీప్రసాద్",
            "genre": "నీతి కథ",
            "moral": "జీవితంలో ఒకే లక్ష్యంపై దృష్టి పెట్టాలి. రెండు పడవలపై కాళ్ళు పెడితే (రెండు వృత్తులు/అభిరుచులు సమానంగా అనుసరిస్తే) ప్రమాదం తప్పదు.",
            "keywords": [
                "వైద్యం",
                "చిత్రకళ",
                "నాదస్వరం",
                "విశ్వకేతు",
                "రంగనాధం"
            ],
            "characters": [
                "రవివర్మ (రాజు)",
                "రంగనాధం (వైద్యుడు/చిత్రకారుడు)",
                "విశ్వకేతు (వైద్యుడు/నాదస్వర విద్వాంసుడు)"
            ],
            "locations": [
                "భువనగిరి రాజ్యం"
            ],
            "content": "భువనగిరి రాజ్యాన్ని రవివర్మ పాలించే రోజుల్లో, రంగనాధం అనే ఆయుర్వేద వైద్యు డుండేవాడు. ఆయన వైద్యంతోపాటు చిత్ర లేఖనంలో కూడా మంచి ప్రజ్ఞాపాటవాలు కలవాడు. ఏ మనిషినైనా ఒకసారి చూస్తేచాలు, అతడి రూపురేఖల్ని ఏమాత్రం తేడాలేకుండా ఇట్టే చిత్రించగలడు.\nఒకరోజు అర్ధరాత్రి దాటినతర్వాత, ఎవరో ఇద్దరు వ్యక్తులు ఆయన ఇంటి తలుపు తట్టారు. రంగనాధం లేచివచ్చి, తలుపు తెరిచి, “ఎవరు మీరు?” అంటూ వారిని గద్దించి అడిగాడు.\nవారిలో ఒకడు, “అయ్యా, మాది పొరు గూరు. వ్యాపారనిమిత్తం ఈ ఊరు వచ్చాం. దొంగలు మా దగ్గరున్నదంతా దోచుకున్నారు. చేసేదిలేక కాలినడకన వెళుతున్నాం. చీకటిలో కనపడక, మావాడు కుక్క తోక తొక్కాడు. అది కరిచింది. మీరిక్కడ మంచి వైద్యులని తెలిసి, గాయానికి కట్టుకడతారేమో అని వచ్చాం,\" అన్నాడు.\nఅతడివెంటవున్నవాడిమోకాలి కింద రక్తం కారుతున్న గాయం వున్నది. రంగనాధం దానికి ఏదో తైలం రాసి కట్టుకట్టాడు. వాళ్ళాయనకు కృతజ్ఞతగా నమస్కరించి హడావుడిగా వెళ్ళి పోయారు.\nఐతే, రంగనాధం ఇదంతా జరుగుతున్నంత సేపూ, వాళ్ళ ముఖాల్లో ఎక్కడలేని భయాందో ళనలను గమనించాడు. వాళ్ళెక్కడైనా ఏదైనా నేరం చేసి పారిపోతూ ఇటు వచ్చారా, అన్న అనుమానం ఆయనకు కలిగింది. అందువల్ల, వాళ్ళు వెళ్ళిపోగానే, వాళ్ళిద్దరి ముఖాలనూ అప్పటికప్పుడు చిత్రించి, బల్ల సొరుగులో దాచాడు.\nఆ మర్నాటి ఉదయం ఆయనకు అసలు సంగతి రాజభటుల చాటింపుద్వారా తెలిసింది. రాత్రి రాజు రవివర్మపైన హత్యాప్రయత్నం జరి గింది. అర్ధరాత్రివేళ, ఆయన శయ్యామందిరం వైపు చురకత్తులు చేతబట్టి నక్కినక్కి వెళు తున్న ఇద్దరిని, కాపలాభటులు ప్రాణాలతో పట్టుకోవాలని చూశారు. కానీ, వాళ్ళు వెను తిరిగి ప్రాకారం గోడదూకి తప్పించుకుని పారిపోయారు.\nరంగనాధం, రాత్రి తన దగ్గరకు వైద్యం కోసం వచ్చినవాళ్ళ ముఖచిత్రాలను, నగర పాలకుడివద్దకు తీసుకుపోయి జరిగింది చెప్పాడు.\nసులభంగా వాటి ఆధారంగా నగరపాల కుడు నేరస్థులను వెతికి పట్టుకున్నాడు.\nరాజు విచారణ జరిపి, ఆ ఇద్దరికీ మరణ శిక్ష విధించి, ఈ నేరపరిశోధనకు తోడ్పడిన చిత్రాలు గీసిన రంగనాధాన్ని ఘనంగా సత్క రించాడు.\nఈ సత్కారంతో రంగనాధం పేరు రాజ్యంలో నలుమూలలా వ్యాపించింది. దానితో ఆయ నకు చిత్రకళపై ఆసక్తి మరింతగా పెరిగింది. రోజూ ఎక్కువకాలాన్ని బొమ్మలు గీస్తూ గడప సాగాడు. ఇది, మెల్లమెల్లగా ఆయన వైద్య వృత్తికి ఆటంకంగా పరిణమించింది. చిత్రాలు గీయడంలో నిమగ్నుడై ఉండడంవల్ల ఒక్కొక్క సారి తీవ్రవ్యాధులతో వచ్చిన రోగులను కూడా ఆయన శ్రద్ధగా చూసేవాడు కాదు.ఈ కారణం వల్లక్రమంగా ప్రజల దృష్టిలో ఆయన వైద్యు డన్నగుర్తింపు సన్నగిల్లింది.\nఇలాంటి పరిస్థితుల్లో, వరసగా రెండు సంవత్సరాలు తగిన వర్షాలు లేక ఇరుగు పొరుగు రాజ్యాల్లో కరువుకాటకాలు ఏర్ప డ్డాయి. భువనగిరి రాజ్యం మీదుగా ఒక జీవనది పారుతూండడం వల్ల, రాజ్యంలో కరువు పరిస్థితులేర్పడలేదు. అందువల్ల పొరుగు రాజ్యాల నుంచి భువనగిరికి ప్రజలు వలస రాసాగారు.\nఅలా వచ్చినవారిలో, విశ్వకేతు అనే నడి వయస్కుడైన వైద్యుడొకడున్నాడు. ఆయన రంగనాధాన్ని లోగడ ఒకసారి చూశాడు, మంచి వైద్యుడని కూడా తెలుసు. కాని, ఇప్పుడు వెతుక్కుంటూ వెళ్ళి విచారించగా, ఆయన చిత్రకళమత్తులో వున్నాడనీ, ఎప్పుడు చూసినా చిత్రాలు గీస్తూ ఉండడం వల్ల రోగులు రావడం కూడా పూర్తిగా తగ్గిపోయిందనీ తెలి యవచ్చింది.\nవిశ్వకేతు, నగరం శివార్లలో ఒక పెద్ద పెంకు టిల్లు అద్దెకు తీసుకుని, అందులో తన వైద్య వృత్తి ప్రారంభించాడు. రంగనాధంతో విసిగి పోయిన ప్రజలు వైద్యం కోసం అతడి దగ్గ రకు రాసాగారు. విశ్వకేతు రెండు చేతులా సంపాదించసాగాడు.\nకాలం గడిచినకొద్దీ, ఇదివరలో సంపా దించినదంతా ఖర్చయిపోవడంతో, రంగనా ధానికి రోజులు గడవడం కూడా ఎంతో కష్టంగా తయారైంది. సంసారం పెద్దదికావడం వల్ల ఎలా మనుగడసాగించాలో తెలియని అయో మయస్థితిలో రంగనాధం - పొరుగూరులో వున్న తన మేనమామను సలహా అడిగేందుకు, ఒకనాడు తెల్లవారుజామునే నిద్రలేచి బయ ల్దేరాడు.\nరంగనాధం నగరం శివార్లు దాటుతూండగా, అతడికి ఒక వీధి చివరన పాతకాలపు పెద్ద పెంకుటిల్లొకటి కంటబడింది. ఆ ఇంటి దాపుల నుంచి నాదస్వర సంగీతం వినిపించింది. లోగడ వాళ్ళూ వీళ్ళూ చెప్పగా విన్నదాన్నిబట్టి, ఆ ఇల్లు కొత్తగా వచ్చి స్థిరపడిన వైద్యుడు విశ్వకేతుదని, ఆయన గ్రహించాడు. ఆ ఇంటి వసారాలో కూర్చుని, ఒక వ్యక్తి చక్కగా నాద స్వరం వాయిస్తున్నాడు.\nరంగనాధం ఇంటిని సమీపించేసరికి, నాదస్వరం వాయిస్తున్న వ్యక్తి లేచి నిలబడి, “మీరిలా వచ్చారేమిటి?” అని గౌరవంతో నమస్కరించి, కూర్చునేందుకు పక్కనే ఉన్న ఆసనం చూపాడు. ఆయన కూర్చున్నాక \"అయ్యా, మిమ్మల్ని నేనెరుగుదును; నన్ను తమరెరిగే అవకాశం లేదు. పొరుగురాజ్యం వాణ్ణి. నా పేరు విశ్వకేతు, వైద్యంలో మీకేమా త్రంసాటిరాను. మాప్రాంతాల ఏర్పడిన కరు వుకాటకాలవలన, ఇలా వలసవచ్చి స్థిర పడ్డాను,\" అంటూ తనను తాను పరిచయం చేసుకున్నాడు.\nతనను గుర్తించి గౌరవించినందుకు రంగ నాధం సంతోషిస్తూ, “మీరు నాదస్వరాన్ని అద్భుతంగా వాయించగలరు!” అన్నాడు మెచ్చుకోలుగా.\nవిశ్వకేతు చిరునవ్వు నవ్వి, \"అయ్యా, చిన్నతనం నుంచీ నేను నాదస్వరం అభ్యసిం చాను. కాని వృత్తిరీత్యా వైద్యం చేసేవాణ్ణి. వైద్యం ద్వారానే పేరూ, డబ్బూ సంపాయించాను. కానీ నడమంత్రపు సిరిలా ఒకదశలో నాకు నాదస్వ రంలో మంచి విద్వాంసుడిగా పేరొచ్చింది, రాజ సన్మానం కూడా పొందాను. దాంతో వైద్యంపై మెల్లమెల్లగా శ్రద్ధ తగ్గింది. అప్పుడప్పుడూ నాదస్వరం కచేరీలకు పోయేవాణ్ణి. క్రమంగా జనం వైద్యం కోసం నాదగ్గరకు రావడం మానేశారు. కచేరీలు ఎల్లకాలం వుండవని తర్వాత తెలుసుకున్నా కానీ, చాలా ఆల స్యంగా, అనుకోండి!” అన్నాడు.\n“బావుంది! తర్వాత ఏం చేశారు?” అని అడిగాడు రంగనాధం కుతూహలంగా.\n“బ్రతుకుతెరువు కోసం చేపట్టిన వృత్తి వేరు, ఆత్మతృప్తి కోసం అలవరుచుకున్న అభిరుచులూ, వ్యాపకాలూ వేరు అన్న సత్యం తెలుసుకున్నాను. ఆ తర్వాత నేనెవరో తెలి యని ఈ రాజ్యానికి వలసవచ్చి, నే నేర్చిన వైద్యవృత్తిని నమ్ముకుని జీవనం సాగిస్తు న్నాను. ఎప్పుడైనా ఆహ్లాదం కోసం ఇలా ఏ అర్ధరాత్రో అపరాత్రో కాసేపు నాదస్వరం ఆల పిస్తూంటాను,\" అంటూ తన కథ ముగిం చాడు విశ్వకేతు.\nవిశ్వకేతు కథ అంతా తన కథలాగే వుండ డంతో రంగనాధం తృప్తిగా తలాడించి, “నా కంటే చిన్నవాడివయినా, అతి త్వరలో అను భవసారాన్ని కూలంకషంగా వెలగట్టగలిగావు. రెండు పడవలపై కాళ్ళుపెడితే, ప్రమాదం పాలు కావడం తప్ప ప్రయాణం సాగదు. అందుకే నేను పతనావస్థను చేరాను. నీలాగే నేనూ ఏదైనా కొత్తప్రాంతానికి వెళ్ళి, నాకు తెలిసిన వైద్యవృత్తికి అంకితమవుతాను,” అన్నాడు.\n“మీకు లోగడే ఇక్కడ మంచి వైద్యుడన్న పేరున్నది. ఇప్పుడు నామీదా ఈ ఊరివాళ్ళకు గురి కుదిరింది. మనమిద్దరం కలిసి ఈ ఊళ్లోనే వైద్యవృత్తిని ఆరంభిస్తే, మన జీవితాలు ఒడి దుడుకులు లేకుండా సాగిపోతాయి. ఉన్న ఊరు వదిలి ఎక్కడికో వెళ్ళవలసిన అవసరం లేదు కదా!” అన్నాడు విశ్వకేతు.\nరంగనాధం అందుకు సమ్మతించాడు.\nఆ తరవాత ఇద్దరూ కలిసి అక్కడే వైద్యం చేస్తూ, కొద్ది రోజులలోనే ప్రజల ఆదరాభిమా నాలకు పాత్రులయ్యారు.",
            "book_page_end": 43,
            "story_id": "2003_08_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "విఘ్నేశ్వరుడు",
            "book_page_start": 45,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "పౌరాణిక కథ, భక్తి",
            "moral": "భక్తి, మమత, నిస్వార్థ సేవతో కూడిన సంగీతం ద్వారానే దైవానుగ్రహం లభిస్తుంది. విఘ్నేశ్వరుడి భక్తి ప్రమాదాలను తొలగిస్తుంది.",
            "keywords": [
                "గజానన పండితుడు",
                "విఘ్నేశ్వరుడు",
                "సంగీతం",
                "భక్తి",
                "ప్రమాణం"
            ],
            "characters": [
                "గజానన పండితుడు",
                "నందుడు",
                "స్వరకేసరి",
                "బాలగణేశభట్టు",
                "ఇంద్రుడు",
                "కాలుడు",
                "వశిష్ఠుడు",
                "పావనమిశ్రుడు"
            ],
            "locations": [
                "వాతాపినగరం",
                "వాతాపిగణపతి ఆలయ ప్రాంగణం"
            ],
            "content": "గజానన పండితుడి ఇంట కామధేనువులాంటి గంగిగోవు ఉన్నది. నందుడు అనేవాడు దాని బాధ్యతలు నిర్వహిస్తూ, గజానన పండితుడికి రోజూ చిక్కటి పాలు పితికి తెచ్చి ఇచ్చేవాడు.\nఒకనాడు స్వరకేసరి నందుణ్ణి మంచిగా లోబర్చుకొని, వాడు చెయ్యవలసినదంతా నూరిపోశాడు.\nగణపతి నవరాత్రి ఉత్సవాలకు కుమా ర్తెనూ, అల్లుణ్ణి, మనుమడు గణేశభట్టునూ తీసుకురావడానికి దగ్గిరలోనే ఉన్న కళ్యాణి నగరానికి గజాననుడి భార్య రెండు రోజుల క్రితమే వెళ్ళి ఉన్నది.\nగజాననుడి అమరగానాన్ని విని తరించ డానికి దూరదూరాల నుంచి రసజ్ఞులైన శ్రోతలు తండోపతండాలుగా వాతాపినగ రానికి చేరుకొంటున్నారు. ఆనాడే ప్రారంభ దినం. వాతాపిగణపతి ఆలయ ప్రాంగణంలో గజాననుడు తొలిపాట వినిపించవలసిన రోజు, వినాయక చతుర్థి!\nవేకువనే నందుడు స్వరకేసరి చెప్పిన ప్రకారంగా లోటాలో ఉన్న నీళ్ళలో పితికి తెచ్చిన పాలు కొన్ని పోసి, లోటాను అలాగే తీసుకెళ్ళి గజాననుడికి ఇచ్చాడు.\nగజాననుడు లోటాలోని నీళ్ళపాలను జూసి నివ్వెరపడి, \"ఇదేమిటి నందా! ఎన్నడూ లేంది ఈరోజు పాలలో నీళ్ళుపోసి తెచ్చా వేమిటీ?” అని అడిగాడు.\nవెంటనే నందుడు, \"ఆ గణేశుడి సాక్షి! నేను పాలల్లో నీళ్ళు పోసి తేలేదు, ప్రమాణం చేసిచెపుతా!” అని బోరవిరుచుకుని అరిచాడు.\nగజానన పండితుడి దగ్గర వినయంగా ఉండే నందుడు, అంత నిర్భయంగా అరవడం చూసి ఆశ్చర్యపడుతూ వీధిలోని వాళ్ళు నలుగురూ వచ్చి మూగారు. వీధిని పోతూన్న వాడల్లే వెళ్తూన్న స్వరకేసరి ఆగి దూరంగా నిలబడిపోయి లోలోపల ముసిముసిగా నవ్వుకొంటూ చూడసాగాడు.\nగజాననపండితుడు చిరుకోపంతో కను బొమలు ముడిచి, “నందా! ప్రమాణందాకా వచ్చావూ? ఏదీ ప్రమాణం చెయ్యి చూద్దాం!\" అని అన్నాడు.\nప్రమాణం చేయవలసివచ్చేసరికి జంకు పుట్టి నందుడు తటపటాయిస్తూంటే, \"అలా దిక్కులు చూస్తావేం?\" అంటూ గజాననపండి తుడు కంచుఘంటలాంటి కంఠధ్వనితో, “ప్రమాణం చెయ్యవేం మరి?” అని గద్దించగా నందుడికి మరింత దిగులు పట్టుకొంది.\nదూరంగా ఉన్న స్వరకేసరి పెద్దమనిషి లాగ వేగంగా ముందుకు వచ్చి, “అనగానే సంబరమా, చెయ్యరా నందా చెయ్యి! చెప్పింది సరిగ్గా చెప్పి, దీపం ఆర్పు, భయపడతా వెందుకు!\" అంటూ నిబ్బరం చెప్తూన్నట్టు కనుసైగ చేశాడు. నందుడు సగం ధైర్యం తెచ్చుకొని, ఎదురుగా గదిలో స్వర్ణగణేశ ప్రతిమదగ్గిర వెలుగుతున్న దీపం ముందు కెళ్ళి నిల్చుని, భయం భయంగా హీన స్వరంతో, \"నేనేగాని పాలల్లో నీళ్ళుపోసి తెస్తే, నా రెండు చేతులూ పడిపోవాలి! లేదా అలాగ అన్న గొంతుకే పడిపోవాలి!” అని చెబుతూ, దీపం ఆర్పేస్తూ గట్టిగా కళ్ళు మూసుకున్నాడు.\nగజాననుడు దిగ్భ్రాంతితో కొయ్యబారి పోయాడు. అతని గొంతు బిగుసుకుపోయి మాట రాలేదు.\n\"అయ్యో! ఎంతపని జరిగింది!” అని నలుగురూ విచారిస్తూంటే, “ప్రమాణకాలు చేయించడం అంటే మాటలా మరి!” అని అంటున్న స్వరకేసరి గొంతు విని నందుడు కళ్ళు తెరిచి, తన చేతులకేమీ కానందుకు ఆనందపడుతూ, గబగబా స్వరకేసరిని చేరు కున్నాడు.\nఆ సమయంలో బాలగణేశభట్టు పరు గెత్తుకుంటూ వచ్చి, “తాతయ్యా! బండి దిగి ముందు నేను పరుగెత్తుకుంటూ వచ్చేశా! అమ్మమ్మావాళ్ళంతా బండిమీద వస్తున్నారు!” అని అంటూ తాతగారిని చూసి నివ్వెరబోతూ, నలుగురూ చెప్పినదంతా విని, పెదవులు బిగించి నడుం మీద చేతులుంచి ధాటిగా నిలబడి, “నందా, ఆగు!” అన్నాడు.\nస్వరకేసరితో వెళ్ళిపోబోతూన్న నందుడు మంత్రించినట్టుగా ఠక్కున ఆగిపోయి, గదిలో దీపం వెలుగుతూనే ఉండడం చూసి విస్తుపోయాడు.\n“నువ్వు దీపం సరిగా ఆర్పినట్టులేదు, మళ్ళీ ప్రమాణం చెయ్యి!” అని శాసిస్తున్నట్టు బాలభట్టు అన్నాడు.\nభయం లేదు వెళ్ళి ప్రమాణం చెయ్యి అన్నట్లుగా స్వరకేసరి నందుడి వీపు పొడిచి ముందుకు తోశాడు.\nబాలగణేశభట్టు, “నందా! సరిగ్గా విను, నేనేగాని నీళ్ళల్లో పాలు పోసి ఇస్తే, నా చేతులు పడిపోవాలి! అని చెప్పి దీపం ఆర్పు! ఊ, త్వరగా కానియ్యి,\"అని హుంకరిస్తూ అన్నాడు.\nనందుడికి ముచ్చెమటలు పోశాయి. అతడు గజగజలాడుతూ, \"అయ్యబాబో! నేనీ ప్రమాణకం చెయ్యను. ఈ స్వరకేసరి చెప్పినట్లుగా, నీళ్ళలో పాలుపోసి తెచ్చి చ్చాను. పాలల్లో నీళ్ళు పోయలేదని ప్రమా ణంచేశాను. అంతే! నన్ను రక్షించండి!\" అని అంటూనే గబగబా వెళ్ళి, నీళ్ళల్లో పోయగా చెంబులో మిగిలి ఉన్న చిక్కటి పాలను తెచ్చి బాలభట్టు ముందుపెట్టి అలాగే మోకరిల్లు తున్నట్లు పడ్డాడు.\nఅక్కడ చేరినవారంతా గలగలా నవ్వుతూన్న కోలాహలంలో స్వరకేసరి జాడలేకుండా పారి పోయాడు. అతని కోసం కొందరు పరుగున వెళ్ళారు.\nఅప్పుడు గణేశభట్టు నలుగుర్నీ కలియ జూసి, “చూశారా! ఈ ప్రమాణకాలు చేసే వారూ, వెనుకదన్నుగా చేయించేవారూ ఎక్కువమంది వర్థి మాయావులు! మాటలు మారుస్తూ సత్యాన్నే తికమకపెట్టే ద్రోహులు. అమాయకుల్ని నమ్మించి మోసం చేసే వంచ కులు!” అని అన్నాడు.\nగజానన పండితుడి ముఖం ఒక్క క్షణం జ్యోతిలాగ వెలిగింది. \"గణేశా!” అంటూ మహానందంతో ఆనందభైరవి ప్రారంభ స్వరంలాగ అరిచాడు.\nపావనమిశ్రుడు కథ చెప్పడం ఆపి, \"పిల్లలూ! ముందు వచ్చిన ఆ గణేశభట్టు ఎవరో చెప్పండి?” అని అనడమే తరువాయిగా, “ఇంకెవరు, మన విఘ్నేశ్వరుడే! వాతాపి గణపతి,” అంటూ పిల్లలూ, వారితో పెద్దలూ గొంతులు కలిపారు. పావనమిశ్రుడు తిరిగి చెప్పసాగాడు:\n“తాతా!” అంటూ గణేశభట్టు చేతులు చాచి పరుగున వస్తూంటే, “గణేశా!” అంటూ పండితుడు చేతులు చాచి మనవణ్ణి ఎత్తి, \"గణేశా! విఘ్నేశ్వరుడు మనల్ని అనుగ్రహిం చాడు. నీ రూపంలో వచ్చి మన ఇల్లు పావనం చేశాడు. ఇది గజానన మందిరం!\" అని ఆనందపారవశ్యంతో అంటూ అరవై ఏళ్ళు నిండిన ఆ వయస్సులో చిన్నపిల్లవాడిలాగ గంతులేస్తూ, \"తాండవ నృత్యకరీ గజానన ధిమికిట...” అంటూ ఆనందభైరవి రాగంలో సమ్మోహన గాత్రంతో పాడుతూన్న పాట ఘంటానాదంలాగ నగరమంతటా మార్మో గుతూ వినిపించింది.\nఆ ఆనందపతాక సన్నివేశంలో స్వరకేసరి పరుగున వచ్చి, గజానన పండితుడి పాదాలు చుట్టివేసి తల ఆన్చి, “గురుదేవా! క్షమించాను అని అంటేగాని మీ పాదాలు వదలను!” అని అన్నాడు.\nగజాననుడు తెప్పరిల్లి, స్వరకేసరిని లేవ నెత్తి, “స్వరకేసరీ! మనం నిమిత్తమాత్రులం, అంతా ఆ గజాననుడి లీలావిలాసం! నువ్వు సంగీతాన్ని శాస్త్రీయంగా మథించినవాడివి. నేను భక్తికి, మమతకు ప్రాధాన్యం ఇచ్చి, భక్తితో కూడినప్పుడే సంగీతం ఉన్నతమార్గం అందు కుంటుందని నమ్మినవాణ్ణి, అంతే! ఇకనుంచి స్వర్ణగణేశ విగ్రహాలు అన్నీ నీ అధీనమే! ఆ సత్కారాలేవీ నాకు వద్దు. ఇటుపైని నేను సభల్లో పాడను!” అని అనగానే గణేశభట్టు, \"తాతయ్యా! నీకోసం నువ్వు ఇంట్లో పాడు కొంటే చాలదు. ఎదుటివారిలో మంచి అభి రుచినో, ఆనందాన్నో, మమతనో, భక్తినో కలి గించినప్పుడేకదా నీ పాటకూ, పాండిత్యానికీ సార్థకత!” అన్నాడు.\nగజాననుడు చేతులెత్తి జోడిస్తూ, “ఓ విఘ్నేశా! ఈ మాటలు నా మనవడి నోటితో నువ్వే అంటున్నావు! ఇంతవరకూ నీవు చెప్పి నట్లుగానే గానం వినిపించాను. ఇక ముందు కూడా నీ ఆనతిప్రకారం అలాగే నిన్ను కీర్తిస్తాను. వినేవారి హృదయాల్లో నర్తించు! సత్కారాలు మాత్రం నాకు అందకుండా చూడు!\" అన్నాడు.\nఅప్పుడు స్వరకేసరి, “గురుదేవా! మీరు రచించిన కీర్తనలను మీ రీతిలో పాడినవారికి ఏటేటా స్వర్ణగణేశ విగ్రహం బహూకరింప బడుతుంది; ఆ విధంగానైనా మా భక్తిగౌరవాల్ని మీపట్ల చూపుకోగల అదృష్టాన్ని అనుగ్రహిం చండి!” అని అంజలిఘటించి అర్థించాడు.\nగజానన పండితుడికి అరవై ఏళ్ళు పూర్తి అయిన సందర్భంగా, అతను వద్దంటున్నా ఆనాటి సాయంకాలం వాతాపిగణపతి ఆలయ ప్రాంగణంలో ఏర్పాటైన బ్రహ్మాండమైన మహాసభలో పూలజల్లుల మధ్య షష్ఠిపూర్తి మహోత్సవం వైభవంగా జరిగింది. గజానన పండితుడు చేతులు జోడించి, \"ఎందరో మహానుభావులు సంగీతాన్నీ, కవిత్వాన్నీ భక్తికి అంకితం చేసి అదే సన్మార్గమని చెప్పారు! వారందరికీ వందనాలు. నేనూ అదే నమ్మాను. అంతకంటే నాలో మరే విశేషమూ లేదు!\" అని చెప్పి, అనేక రాగమాలికలతో, విఘ్నేశ్వ రుణ్ణి కీర్తిస్తూ అమృతగానాన్ని వినిపించాడు.\nఆనాటి శ్రోతల హృదయాల్లో తాండవించిన విఘ్నేశ్వరుడు ఎప్పటికీ అలాగే నర్తిస్తూ ఉండిపోయాడు.\nఈవిధంగా వాతాపినగర చరిత్రలో గజా ననపండితుడి పేరు సువర్ణాక్షరాలతో నిలిచి పోయింది, అని పావనమిశ్రుడు ముగించాడు.\nఒకనాడు చాలామంది పిల్లలు వారి వెనుక పెద్దలు గుమిగూడి ఒక చిత్రాన్ని వింతగా చూస్తున్నారు. ఆ చిత్తరువులో ఒక విచిత్రమైన జంతుభూతం చిత్రించబడి ఉంది. అప్పుడే మంటపంలోకి ప్రవేశిస్తున్న పావనమిశ్రుడు పిల్లల కుతూహల కారణం గ్రహించి, “పిల్లలూ! కథ విందురుగాని కోర్చోండి!\" అంటూ చెప్ప మొదలుపెట్టాడు:\nఇంద్రుడు సగరచక్రవర్తి యాగాశ్వాన్ని దాచాడు. పృథుచక్రవర్తి యాగం సరిగ్గాపూర్తవ కుండా, గుర్రాన్ని దొంగిలించుకుపోతూ పాషండ వేషాలు వేశాడు, చేయరాని పను లెన్నో చేశాడు.\nపృథుచక్రవర్తి సంతతివాడైన అభినందను డనే మహారాజు ఇంద్రుడికి భాగం లేకుండా ఉండే ఒక మహాయాగాన్ని ప్రారంభించాడు.\nఇంద్రుడు పట్టరాని ఉక్రోషంతో కాలుడిని ఇచ్చకాలతో, సురభోగాలతో బాగా తృప్తి పరిచి, అభినందనుడి యాగాన్ని ధ్వంసం చేయమని కోరాడు.\nకాలుడు కాలానికి అధినేత, జీవుల జీవన మరణాలకు కాలుడే మూలము. కాలుణ్ణి కాలయముడు, కాలధర్ముడు అని కూడా అంటారు.\nకాలుడు యజ్ఞపురుషుణ్ణి ఆవహించి, అభినందనుడి యాగ హోమాగ్ని నుండి కనీ వినీ ఎరుగని మహాభయంకరమైన పర్వ తంలాంటి జంతుభూతం వెలువడేలాగ చేశాడు. ఋత్విజులు, అధ్వర్యులు మొదలైన వారంతా పారిపోయారు.\nఅభినందనుడు గణేశభక్తుడు. అతని గురువైన వశిష్ఠుడు, \"రాజా! ఇలాంటి అవాం తరం రావచ్చునని తెలిసే హోమగుండానికి ఎదురుగా పెద్దస్వస్తికాపీఠాన్ని వేయించాను. స్వస్తిక గణేశుని సంకేత చిహ్నం. గణేశ్వరునికి ప్రతిరూపంగా' పసుపుముద్దను స్వస్తిక కేంద్రంలో పెట్టి ప్రణమిల్లు! ఆ స్వస్తిక అవాంత రాన్ని నిర్మూలిస్తుంది!\" అని చెప్పాడు.\nరాజు అలాగే చేశాడు.\nఆ స్వస్తిక ముగ్గు కేంద్రం నుంచి అద్భుత ప్రకంపనంతో నాదం వెలువడి, అణువులు విజృంభించి పైకెగిసి మహాజంతుభూతాన్ని ఆవరించాయి. అణువులు పెద్దవిగా పెరు గుతూ ఎలుకలుగా మారాయి. అనేక రంగు రంగుల్లో మెరిసిపోతూన్న చిట్టెలుకలు చీమల బారుల్లాగ భూతజంతువు నిండా పట్టుకొని కొరికి కొరికి, బలవంతమైన సర్పము చలి చీమలచేత చిక్కి చచ్చిన విధంగా చేసినై. భూతజంతువు గిలగిలా తన్నుకొని చచ్చినట్లు చచ్చి అదృశ్యమైంది.",
            "book_page_end": 50,
            "story_id": "2003_08_11",
            "raw_genre_backup": "పౌరాణిక కథ, భక్తి",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "ఇద్దరు దేవతలు",
            "book_page_start": 51,
            "pdf_page_start": 51,
            "pdf_page_end": 54,
            "author": "చందమామ బృందం",
            "genre": "నీతి కథ, ఫాంటసీ",
            "moral": "స్వార్థంతో కూడిన కోరికలు అసంపూర్ణంగా మిగులుతాయి. నిస్వార్థత ద్వారా చేసిన పనులు, తపస్సు గొప్ప శక్తిని, విజయాన్ని ఇస్తాయి.",
            "keywords": [
                "స్వార్థదేవత",
                "నిస్వార్థదేవత",
                "సత్యకీర్తి",
                "మూగతనం",
                "తపశ్శక్తి"
            ],
            "characters": [
                "సత్యకీర్తి",
                "అవ్వ",
                "అడవిలోని స్త్రీ",
                "వత్సల",
                "ముని",
                "స్వార్థదేవత",
                "నిస్వార్థదేవత"
            ],
            "locations": [
                "అడవి",
                "ఆశ్రమం"
            ],
            "content": "పూర్వం సత్యకీర్తి అనే యువకుడు ఉండే వాడు. అతని తల్లితండ్రులు చిన్నతనంలోనే పోతే, అవ్వ ఎంతో కష్టపడి పెంచి పెద్దచేసింది.\nకొంతకాలానికి ఆమె ఏదో అంతుబట్టని వ్యాధితో మంచంపట్టి, చనిపోతూ రెండు బొమ్మలు అతనికి ఇచ్చి, \"నాయనా, ఈ ఇద్దరూ దేవతలు. వీళ్ళను శ్రద్ధగా పూజిస్తే నీకు శుభం కలగవచ్చు,” అన్నది.\nఅవ్వ పోయినాక సత్యకీర్తి ఏ పనీ చేత కాక తిండికి కూడా లేక ఎటైనా పోదామని బయలుదేరాడు.\nపోగాపోగా ఒక అడవి వచ్చింది. ఆ అడవిలో ఒక ఇల్లు కనిపించింది. వాడు ఆ ఇంట్లో ఉన్న ఆడమనిషిని, “నాకు తిండికి ఇబ్బంది లేకుండా ఉండేచోటు కావాలి. అక్కడకూర్చుని ఈ రెండు బొమ్మలకూ పూజచేసుకుంటాను,” అన్నాడు.\nఆ ఆడమనిషి నవ్వి, \"ఇలా తూరుపు దిశగా ఇంకా కొంతదూరం ముందుకు పోతే ఒక మిట్ట వస్తుంది. అక్కడ రకరకాల పళ్ళ చెట్లు చాలా ఉన్నాయి. ఒక పాడుపడిన ఇల్లు కూడా ఉన్నది. అక్కడ నీ బొమ్మలను పూజ చేసుకుంటూ, ఎంతకాలమైనా హాయిగా పళ్ళు తిని బతకవచ్చు. నీకెవరూ ఆటంకం కలిగించరు,” అన్నది.\nసత్యకీర్తి మిట్టను చేరుకున్నాడు. ఆ ఆడది చెప్పినట్టే అక్కడ ఒక పాడుపడిన ఇల్లూ, దానిచుట్టూ రకరకాల పళ్ళచెట్లూ ఉన్నాయి. వాడు ఆ ఇంట్లో ప్రవేశించి, చెట్ల పళ్ళు తింటూ అవ్వ ఇచ్చిన బొమ్మలను పూజించసాగాడు.\nకొన్నాళ్ళకు ఒక దేవత ప్రత్యక్షమై, “నీ పూజకు సంతోషించాను. నీకు ఏమివరం కావాలో కోరుకో,” అన్నది.\n\"అమ్మా, నువ్వు ఏ దేవతవు?” అని సత్యకీర్తి అడిగాడు.\n“నేను స్వార్థదేవతను. నువ్వు నన్ను వరం కోరితే అందులో స్వార్థం ఉండాలి. అప్పుడే అది సిద్ధిస్తుంది. ఆ సంగతి మరిచిపోకు,” అన్నది ఆ దేవత.\n\"అమ్మా, నువ్వు తలవని తలంపుగా కనిపించావు. ఇంత త్వరగా ప్రత్యక్షమవు తావని అనుకోలేదు. అందుచేత నేను ఏం వరం కోరాలో ఆలోచించలేదు. దయచేసి రేపు మళ్ళీ కనిపించి, నేను కోరేవరం ఇయ్యి, \" అన్నాడు సత్యకీర్తి.\nస్వార్థదేవత సరేనని అంతర్థానమయింది.\nస్వార్థం అంటే ఏమిటో సత్యకీర్తికి అర్థం కాలేదు. వాడు వెంటనే అక్కడి నుంచి బయ లుదేరి అడవిలో ఉంటున్న స్త్రీ వద్దకు వెళ్ళి, స్వార్థదేవత ప్రత్యక్షం కావటం చెప్పి, \"స్వార్థ మంటే ఏమిటి?” అని అడిగాడు.\n“తరవాత చెబుతానుగాని ముందు లోపలికిరా,” అంటూ ఆమె సత్యకీర్తికి భోజ నం పెట్టింది. ఆ తరవాత ఒక అమ్మాయిని తీసుకొచ్చి వాడి ఎదుట నిలబెట్టి, “ఈ పిల్ల ఎలా ఉన్నది?” అని అడిగింది.\n“అద్భుతం!” అన్నాడు సత్యకీర్తి.\nవాడు అంత అందమైన స్త్రీని ఎన్నడూ చూడలేదు.\n“నాయనా, ఇది నా కూతురు. అందమై నదేగాని పుట్టిననాటి నుంచీ మాట్టాడి ఎర గదు. దీని మూగతనం పోగొట్టేటట్టు స్వార్థ దేవతను వరం కోరావంటే, దీన్ని నీకిచ్చి పెళ్ళి చేస్తాను,” అన్నదామె.\nసత్యకీర్తి తన చోటికి తిరిగి వచ్చి, మర్నాడు పూజ చేస్తూ స్వార్థదేవత కనిపించినప్పుడు, “నేను ఒక అమ్మాయిని పెళ్ళాడదలిచాను. ఆమెకు మాటలు రావాలి,\" అని వరం కోరాడు.\nస్వార్థదేవత అందుకు అంగీకరించి మాయ మయింది.\nసత్యకీర్తి అడవిలో ఉన్న ఇంటికి వెళ్ళేసరికి ఆ స్త్రీ కూతురికి మూగతనం పోయింది.\n“నీ కూతురిని నా కిచ్చి చేస్తానన్నావు కదా, చెయ్యి,\" అన్నాడు వాడు.\n“సత్యకీర్తీ, నువ్వు ఎంత అమాయకుడివి! ఇంత అందగత్తెను నీకిచ్చి ఎలా వివాహం చేసేది? ఇప్పుడు నా కూతురు మూగది కాదు గనక, ఈ అందాలరాశిని ఏ మహారాజైనా కళ్ళ కద్దుకుని చేసుకుంటాడు,\" అన్నదా స్త్రీ.\n“ఇది న్యాయమా?” అన్నాడు సత్యకీర్తి బాధగా.\n“న్యాయమే! స్వార్థం అంటే ఏమిటని నిన్న అడిగావు చూడూ; నా కూతురిని నీ కియ్యకుండా ఏ మహారాజుకో ఇయ్యటమే స్వార్థం,” అన్నదా స్త్రీ.\nసత్యకీర్తికి స్వార్థం ఏమీ రుచించలేదు. అతను తన చోటికి తిరిగి వచ్చి రెండో దేవ తను పూజించసాగాడు. కాని ఆ దేవత ఎన్ని పూజలు చేసినా ఎన్ని ఏళ్ళకూ ప్రత్యక్షం కాలేదు. అతనికి గడ్డాలూ, మీసాలూ పెరిగి పోయాయి. వార్థక్యం కూడా రానున్నది. ఆ సమయంలో రెండో దేవత ప్రత్యక్షమై, వరం కోరుకోమన్నది.\nసత్యకీర్తి ఆమెకు నమస్కరించి, \"నువ్వు ఎవరు, తల్లీ?” అని అడిగాడు.\n“నన్ను నిస్వార్థదేవత అంటారు. నా వరం ద్వారా నీకు శుభం జరగాలంటే నువ్వు కోరే కోరికలో నీ స్వార్థం ఏమీ లేకుండా చూడు,\" అన్నది దేవత.\nసత్యకీర్తి ఆమెను మర్నాడు కనపడమని చెప్పి, అడవిలో ఉండే స్త్రీ వద్దకు వెళ్ళాడు. ఇప్పుడామె పండు ముసలిది. ఆమె అతన్ని చూసి ఎంతగానో సంతోషించింది. పంచ భక్ష్య పరమాన్నాలతో భోజనం పెట్టి, విశేషాలు అడిగింది.\nఅతను ఆమెకు రెండో దేవత ప్రత్యక్షమ యిందని చెప్పి, “నిస్వార్థమంటే ఏమిటి?” అని అడిగాడు.\nముసలిది నవ్వుకుని, “నా కూతురిని కళింగదేశపు రాజు పెళ్ళాడాడు. వాళ్ళకు వత్సల అనే కుమార్తె కలిగింది. దానికి ఇప్పుడు పద్ధెనిమిదేళ్ళు. చక్కని చుక్క. అయితే దానికి మాటలు రావు. నిస్వార్థదేవతను అడిగి ఆ పిల్లకు మాటలు వచ్చేట్టు వరం కోరు. ఆమెను నీకిచ్చి పెళ్ళిచెయ్యను. అలా చేస్తే అది నిస్వార్థం కాదు,” అన్నది.\nసత్యకీర్తి ఆమెవద్ద సెలవు పుచ్చుకుని తన గతిని గురించి విచారిస్తూ, దారి తప్పి కొంత సేపటికి ఒక ముని ఆశ్రమానికి వచ్చాడు.\nఆ ముని అతని విషయమంతా విని, \"బాబూ, నీకన్న ఇరవై ఏళ్ళు ముందు నుంచీ ఇక్కడ దీక్షగా తపస్సు చేస్తున్నాను. కాని నా తపస్సు ఫలించలేదు. అందుకు కారణం ఏమై ఉంటుందో నీ నిస్వార్థదేవతను అడిగి తెలు సుకుని, నాకు చెప్పగలవా?” అన్నాడు.\nసత్యకీర్తి సరేనని, తన చోటికి దారి అడిగి తెలుసుకుని తిరిగి వచ్చాడు.\nమర్నాడు నిస్వార్థదేవత తిరిగి ప్రత్యక్ష మయింది. సత్యకీర్తి ఆమెను మూగదైన వత్సలకు మాటలు వచ్చేటట్టు చెయ్యమని కోరి, ముని తపస్సు ఫలించకపోవటానికి కారణం ఏమిటని అడిగాడు.\nనిస్వార్థదేవత వత్సలకు మాటలు ఎలా వచ్చేదీ చెప్పి, “ఆ ముని చేసిన తపస్సంతా అతని కమండలం మింగేస్తున్నది. ఆ కమండ లంలో చేరిన తపశ్శక్తి ఆయనకు తప్ప మరెవ రికైనా లభిస్తుంది. దాన్ని ఎవరికైనా ఇచ్చిన తరవాత గాని ఆ ముని తపస్సు ఫలించదు,\" అని అదృశ్యమయింది.\nసత్యకీర్తి ముని వద్దకు వెళ్ళి, దేవత చెప్పిన మాట చెప్పాడు. ఆ ముని తన కమండలాన్ని అతనికే ఇచ్చాడు. దాన్ని చేత పట్టుకోగానే అందులో ఉండిన తపశ్శక్తివల్ల సత్యకీర్తి యువకుడుగా మారాడు. అతను తిన్నగా ముసలిది ఉన్న ఇంటికి వెళ్ళి, \"అవ్వా, నీ మనమరాలు తనకు భర్త కాబోయేవాణ్ణి చూడగానే మాట్లాడేస్తుందని దేవత చెప్పింది, అన్నాడు.\n'నువ్వా, నాయనా? నిన్ను పోల్చుకో లేదు. నా మనమరాలు ఇంతకు ముందే వచ్చింది. చూపిస్తానుండు,” అంటూ ఇంటి లోపలికి వెళ్ళబోయింది.\nఅంతలోనే ఆమె మనమరాలైన రాజ కుమార్తె ఇంటి నుంచి బయటికి వచ్చి, సత్య కీర్తిని చూస్తూనే, “అమ్మమ్మా, ఈయనెవరు?” అన్నది.\nఆ పిల్ల నోటమాట రావటం చూసి ముసలిది నిర్ఘాంతపోయి, “నీకు మాట వచ్చిందా, తల్లీ? ఇంతకూ నీ కాబోయే భర్త ఇతనేనా ఏం?\" అన్నది.\nకాలక్రమాన సత్యకీర్తి కళింగరాజుకు అల్లుడై, అనంతరం ఆ రాజ్యానికి రాజు కూడా అయ్యాడు.",
            "book_page_end": 54,
            "story_id": "2003_08_12",
            "raw_genre_backup": "నీతి కథ, ఫాంటసీ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 12,
        "author_counts": {
            "విశ్వం (సంపాదకుడు)": 1,
            "డా. జొన్నలగడ్డ మార్కండేయులు": 1,
            "చందమామ బృందం": 6,
            "నందిరాజు పద్మలతా జయరాం": 1,
            "బిందుసార్": 1,
            "జి. అంజమ్మ": 1,
            "మన్నవ మారుతీప్రసాద్": 1
        },
        "genre_counts": {
            "వ్యాసం": 1,
            "నీతి కథ": 3,
            "ఫాంటసీ, ధైర్యం": 1,
            "బేతాళ కథ": 1,
            "కుటుంబ కథ": 1,
            "సాంఘీకం, నీతి కథ": 1,
            "చారిత్రక వ్యాసం": 1,
            "జానపద కథ": 1,
            "పౌరాణిక కథ, భక్తి": 1,
            "నీతి కథ, ఫాంటసీ": 1
        }
    }
}