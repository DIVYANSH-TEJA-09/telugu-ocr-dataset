{
    "book_id": "చందమామ_2003_01",
    "stories": [
        {
            "title": "సుప్రసిద్ధం కాని సుందరప్రదేశాలు (సిమిలీపాల్)",
            "book_page_start": 10,
            "pdf_page_start": 10,
            "pdf_page_end": 10,
            "author": "చందమామ బృందం",
            "genre": "పర్యాటకం",
            "moral": "ప్రకృతిని ప్రేమించడం మరియు సందర్శించడం మానసిక ప్రశాంతతకు తోడ్పడుతుంది.",
            "keywords": [
                "సిమిలీపాల్",
                "ఒరిస్సా",
                "రిజర్వ్ ఫారెస్ట్",
                "ప్రాజెక్ట్ టైగర్",
                "మొసళ్ళు"
            ],
            "characters": [
                "చందమామ బృందం"
            ],
            "locations": [
                "ఒరిస్సా",
                "సిమిలీపాల్ రిజర్వ్ ఫారెస్ట్",
                "భైరిబురు",
                "మేఘసాని",
                "రామతీర్థం"
            ],
            "content": "సెలవులలో హడావుడి, రణగుణధ్వనులు నిండిన నగర పరిసరాలకు దూరంగా ప్రశాంత ప్రకృతి వాతావరణంలో-చెట్టుచేమలను తిలకిస్తూ, అప్పుడప్పుడూ పక్షుల కిలకిలారావాలను ఆలకిస్తూ హాయిగా తిరిగి రావా లనుకుంటున్నారా? అయితే ఒరిస్సాలోని సిమిలీపాల్ రిజర్వ్ ఫారెస్టుకు రండి!\n\nదాదాపు 900 మీ. ఎత్తయిన పీఠభూమిలో 2,750 చ.కి. మీ. విస్తరించి ఉన్నదీ సిమిలీపాల్ రిజర్వ్ ఫారెస్ట్. ఇది సువిశాల ప్రదేశం గనక, వివిధప్రాంతాల మధ్య ఎత్తులోనూ, వర్షపాతంలోనూ తేడాలు ఉంటున్నాయి. ఋతువులకు అనుగుణంగా ఆకులు రాల్చే వృక్షాలూ, ఎప్పుడూ పచ్చ పచ్చగా కళకళలాడుతూ కనులవిందుచేసే సతతహరిత అరణ్యాలూ ఇక్కడ ఉన్నాయి.\n\nఈ అడవి బయోస్ఫియర్ (జీవావరణ) రిజర్వ్ నూ, వన్యమృగ అభయారణ్యంగానూ, పులుల సంరక్షణ కోసం ఏర్పాటు చేసిన 'ప్రాజెక్ట్ టైగర్' ప్రదేశంగానూ ఉంటున్నది. ఇక్కడ 1,076 జాతుల మొక్కలూ, 87 రకాల వృక్షాలూ, 42 రకాల సస్తన జంతువులూ, 29 రకాల ప్రాకే జంతువులూ, 231 రకాల పక్షులూ ఉన్నాయి. ఇక్కడి ప్రకృతి సౌందర్యానికి భైరిబురు, మేఘసాని కొండ శిఖరాలు; బుధబలంగా, భైరీ నదులూ మరింత ఆకర్షణను సమకూరుస్తున్నాయి.\n\nజాషీపూర్ సమీప రామతీర్థలో మొసళ్ళు పెంచబడుతున్నాయి. పర్యాట కులు ఈ అరుదైన క్రొకడైల్ రియరింగ్ సెంటర్ను తప్పక సందర్శించాలి.\n\nఅక్కడికి చేరుకోవడం ఎలా?\nపుతాబటా (బరిపాడా నుంచి 22 కి.మీ) నుంచిగానీ, జాషీపూర్ (బరిపాడా నుంచి 94 కి.మీ) నుంచి గానీ సిమిలీపాల్ చేరుకోవచ్చు. నవంబర్ 1 నుంచి జూన్ 15 వరకే పర్యాటకు లను సిమిలీపాలకు అనుమతిస్తారు.\nఈ రిజర్వ్ ఫారెస్ట్కు వెళ్ళే ముందు పుతాబటా, జాషీపూర్లవద్ద ఉన్న ప్రవేశ ద్వారాలవద్ద ప్రవేశ అనుమతి (ఎంట్రీ పర్మిట్) పొందాలి.",
            "book_page_end": 10,
            "story_id": "2003_01_01",
            "raw_genre_backup": "పర్యాటకం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అవ్వసాయం",
            "book_page_start": 11,
            "pdf_page_start": 11,
            "pdf_page_end": 12,
            "author": "జి. శ్రావ్యగీతా శైలజ",
            "genre": "నీతి కథ",
            "moral": "కష్టంలో ఉన్నా, సహాయం చేసిన వారి పట్ల కృతజ్ఞతగా ఉండాలి. నిజాయితీ చివరికి మంచి ఫలితాలను ఇస్తుంది.",
            "keywords": [
                "దొంగతనం",
                "కృతజ్ఞత",
                "పేదరికం",
                "అవ్వ",
                "నిజాయితీ"
            ],
            "characters": [
                "నాగన్న",
                "అవ్వ",
                "దొంగలు (ఇద్దరు)"
            ],
            "locations": [
                "శ్రీపురం",
                "అన్నవరం"
            ],
            "content": "శ్రీపురం నుంచి బయలుదేరిన నాగన్న అనే పద్ధెనిమిదేళ్ళవాడు, అన్నవరం చేరేసరికి బాగా పొద్దుపోయింది. ఆసరికి వీధులన్నీ నిర్మాను ష్యంగా వున్నవి. రాత్రికి ఎక్కడ గడపాలో తెలియలేదు. దానికి తోడు భరించలేనంత ఆకలి. వాడు దాపుల వున్న ఒక ఇంటి తలుపు తట్టాడు.\n\nకొద్దిసేపటి తర్వాత ఒక ముసలామె తలుపు తీసింది. ఆమె ఎవరివంటూ పలకరించే లోపలే నాగన్న దీనంగా, “అవ్వా, నేను శ్రీపురం నుంచి ఇక్కడికి బ్రతుకుతెరువు కోసం వచ్చాను. బాగా ఆకలిగా వున్నది,” అన్నాడు.\nఅవ్వ, నాగన్నకేసి ఒకసారి తేరిపార చూసి, “లోపలికిరా!” అన్నది.\nనాగన్న లోపలికి రాగానే అవ్వ, వాడికి పీట చూపి కూర్చోమని, ఒక పళ్ళెంలో అన్నం, కూరా వడ్డించింది. వాడు ఆవురావురుమంటూ తిని, “అవ్వా, ఈ రాత్రికి ఇక్కడే పడుకుని పొద్దుటే వెళ్ళిపోతాను,” అని చుట్టూ కలయచూసి, “ఇంట్లో ఎవరూ లేరా?” అని అడిగాడు.\n“మా అబ్బాయీ, కోడలూ పొరుగూరు వెళ్ళారు. రేపు సాయంత్రానికల్లా తిరిగొస్తారు,” అన్నది అవ్వ.\nనాగన్న, ఆమెతో తనకొక అమ్మ వున్నదనీ, తండ్రి దుర్వ్యసనాల కారణంగా ఉన్న కొద్దిపాటి పొలం పోయిందనీ, తను బ్రతుకుతెరువు వెతుక్కుంటూ, ఇంటి నుంచి బయల్దేరాననీ చెప్పి, \"అవ్వా, రాత్రికి ఇక్కడేపడుకుంటాను!” అంటూ, తలుపు పక్కగా పైపంచపరుచుకుని పడుకున్నాడు.\n\nకాని, నాగన్నకు ఎంతకూ నిద్ర రాలేదు. ఈలోపల అవ్వ తన మెడలోవున్న బంగారు గొలుసు తీసి బీరువాలో పెట్టి, దానికి తాళంవేసి, తాళపు చెవిని దిండుకింద దాచి పడుకున్నది.\nఇది చూసిన నాగన్న మనసులో రకరకాల ఆలోచనలు బయలుదేరినై. అవ్వ దాచిన బంగారు గొలుసు తస్కరిస్తే, కొంతకాలంపాటు తనకు ఆకలిబాధ వుండదు. ఒకవేళ ఆ నగ మరీ విలువైనదైతే, తన తండ్రి చేసిన అప్పులు తీర్చి, తిరిగి ఏదో కొంత పొలం కొనుక్కోవచ్చు!\n\nకాని, ఆ మరుక్షణం వాడికి, తన ముక్కూ మొహం తెలియకపోయినా, ఇంత అన్నం పెట్టి ఆదరించిన అవ్వపట్ల కృతజ్ఞతాభావం కలిగింది. ఇట్లా పరిపరివిధాల ఆలోచిస్తున్న వాడికి, చివరకు దొంగతనం చేయాలన్న తలంపు కలిగింది.\nనాగన్న కాసేపు నిద్రపోతున్నట్లు నటించి మెల్లగా లేచాడు. ఇంతలో బయట కిటికీ పక్కన ఎవరో గుసగుసలాడడం వాడికి విని పించింది. వాళ్ళు ఇద్దరు. ఒకడు, రెండవ వాడితో, “ఒరేయ్, జాగ్రత్త! ముసలిదాని దగ్గర ఒక్క గొలుసే కాదు, మరికొన్ని నగలు కూడా వున్నట్టు విన్నాం. అవసరమైతే దాని నోరు నొక్కి ఇంట్లో వున్న బీరువాతోపాటు, పెట్టెలూ అవీ వెతకాల్సిందే,\" అంటున్నాడు.\nనాగన్న అప్పటివరకూ తనలో కలిగిన దుష్ట ఆలోచనలకు తనను తాను తిట్టుకుని, అవ్వకు సహాయంచేయాలనుకున్నాడు. వాడు మెల్లగా అవ్వను నిద్ర లేపి, దొంగల సంగతి చెప్పి, ఏం చేయాలో వివరించాడు. ఆ తర్వాత వాడు అవ్వతో పాటు తలుపు తెరిచి, వీధికేసి పోతు న్నట్టు నటించాడు. దొంగలిద్దరూ తలుపు తీసి వందని ఆనందపడుతూ ఇంట్లో ప్రవేశించగానే, నాగన్న తలుపుకు బయట గొళ్ళెం పెట్టేశాడు. దొంగలిద్దరూ లోపల బందీలయి పోయారు.\nఅవ్వ, దొంగలంటూ కేకలు పెట్టగానే ఇరుగు పొరుగు ఇళ్ళవాళ్ళు నిద్రలేచి వచ్చి నాగన్న తెలివితేటలను మెచ్చుకుని, దొంగ లిద్దరినీ తాళ్ళతో కట్టి బంధించి న్యాయాధికారి దగ్గరకు లాక్కుపోయారు.\nఅప్పుడు నాగన్న, అవ్వ కాళ్ళు పట్టుకుని, \"అవ్వా, నన్ను కూడా ఆ న్యాయాధికారికి అప్ప గించు. దొంగలు రాకపోతే, నేనే నీ ఇంట దొంగతనం చేసి వుండేవాణ్ణి!\" అంటూ కళ్ళ నీళ్ళు పెట్టుకున్నాడు.\nఅవ్వ, ఆప్యాయంగా నాగన్న తల నిమిరి, \"నేను ఒంటరిగా వుండడం, నీ పేదరికం నీలో చెడు ఆలోచనలకు కారణమయినై. నీ దుర్బు ద్ధిని దాచకుండా ఒప్పుకున్నందుకూ, దొంగల బారి నుంచి నన్ను కాపాడినందుకూ నిన్ను క్షమిస్తున్నాను. మా అబ్బాయి తిరిగి రాగానే, నువ్వు వాడికి పొలం పనుల్లో సహాయంగా వుండే ఏర్పాటు చేస్తాను. మా ఇంటి పట్టునే వుందువుగాని,” అన్నది.\nనాగన్న ఎంతో కృతజ్ఞతగా మరొకసారి అవ్వ పాదాలు తాకి నమస్కరించాడు.",
            "book_page_end": 12,
            "story_id": "2003_01_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మాయాసరోవరం (12వ భాగం)",
            "book_page_start": 12,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "Not Applicable",
            "keywords": [
                "మాయాసరోవరం",
                "జయశీల",
                "సిద్ధసాధకుడు",
                "మకరకేతు",
                "నరవానరం",
                "జలగ్రహం"
            ],
            "characters": [
                "జయశీల",
                "సిద్ధసాధకుడు",
                "సర్పనఖుడు",
                "మకరకేతు",
                "వైద్యదేవుడు (దేవశర్మ)",
                "మంగళవర్మ",
                "నరవానరం",
                "జలగ్రహం"
            ],
            "locations": [
                "మాయాసరోవర ప్రాంతం",
                "గుహలు",
                "నది"
            ],
            "content": "[తన బద్ధశత్రువైన కృపాణజిత్తు, మృత్యువృక్షానికి బలి అయిపోగానే. జయశీలుడు సిద్ధసాధకుడితో కలిసి మాయాసరోవరం ఎక్కడ వున్నదో వెతికి తెలుసుకునేందుకు బయలుదేరాడు. సర్పనఖుడు వాళ్ళను అనుసరించాడు. ముగ్గురూ కొంతదూరం వెళ్ళాక ఒక గుహలోంచి బయటికి వచ్చిన నరవానరాన్ని, జలగ్రహు తొండంతో పట్టుకోవటం వాళ్ళ కంటబడింది.\n\nతరవాత—]\nజలగ్రహాన్ని చూస్తూనే జయశీల, సిద్ధసాధకు\nలతోపాటు సర్పనఖుడు కూడా అమితాశ్చర్యం\nచెందాడు. అతడు జలాశ్వం మీది నుంచి,\n“జయశీల, సిద్ధసాధకుల్లారా! జలగ్రహం అనే\nనీటి ఏనుగు మహాశక్తిసంపన్నుడైన మకరకేతు\nవాహనం. ఆయన మాయాసరోవరేశ్వరుడి\nనుంచి సేవకోత్తమ బిరుదు పొందిన ఘనుడు!\"\nఅన్నాడు.\nసర్పనఖుడు ఇలా అనగానే సిద్ధసాధకుడు,\n“జై,మహాకాళా!” అంటూ శూలం పైకెత్తి, \"ఒరే, నీటి మనిషీ, ఇక నోరు ముయ్యి! ఆ మకర కేతు శక్తి ఏపాటిదో మాకు తెలియందికాదు, నాకు వాహనం కానున్న నరవానరాన్ని చంప జూస్తున్న ఆ జలగ్రహాన్ని ముందు చంపి, ఆ తరవాత దాని యజమాని అయిన మకర కేతును, మహాకాళుడికి బలిపెట్టబోతున్నాను,” అంటూ ఉత్సాహంతో గుహల కేసి పరిగెత్త బోయాడు.\nజయశీలుడు, “సాధకా, ఆగు, తొందర పడకు!\" అంటూ సిద్ధసాధకుణ్ణి వారించి, తానెక్కి వున్న జలాశ్వాన్ని అతడి ముందుకు నడిపి, చిన్నగొంతుతో, “సాధకా, మనం మాయాసరోవరాన్ని చేరటానికి ఇప్పుడు చక్కని అవకాశం కలగబోతున్నది. ఆ మకర కేతుతో మంచిగా మాట్లాడి, ఏదో విధంగా మనం రాజు కనకాక్షుడి పిల్లలను అపహరించి చుకుపోయిన మాయాసరోవరేశ్వరుడి దగ్గి రకు చేరాలి. ఆగ్రహం మాని నువ్వు కొంచెం శాంతించు,” అన్నాడు.\nసిద్ధసాధకుడు ఎత్తిన శూలాన్ని దించి, \"ఆ మకరకేతు ఇంకా బతికి ఉన్నాడన్న నమ్మకం ఏమిటి? డొక్కలో గుచ్చుకుపోయిన కత్తీ, భుజం మీద బోయభీమన్న బాణం చేసిన గాయాలతో, వాడెప్పుడో మరణించి వుంటాడు. వాడు మరణించాడు గనకే ఈ జలగ్రహం యజమానిని కోల్పోయి, ఈ కొండల్లో, దట్ట మైన అరణ్యాల్లో విచ్చల విడిగా తిరుగుతూండి ఉంటుందీ,” అన్నాడు.\nజయశీలుడూ, సిద్ధసాధకుడూ మాట్లాడు తూండగా జలగ్రహం, నరవానరం గుహ ముందున్న మైదాన ప్రదేశంలో భయంకరంగా అరుస్తూ పోరాడుతున్నవి. ఏనుగుతొండం పట్టునుంచి బయటపడి, నరవానరం దాని వెన్ను మీదికి లంఘించి, వాడి కోరలతో దాని కుంభస్థలాన్ని పీకుతూ, చేతులతో ఎడాపెడా కొడుతున్నది. అంతలో ఏనుగు దాన్ని తొండంతో పట్టి కిందికి ఈడ్గి, కాళ్ళతో మట్టగించి చంపా లని ప్రయత్నిస్తున్నది.\n“సాధకా, ఈ దుష్టమృగాలు రెండూ ఒక దానికొకటి తీసిపోనివి. మకరకేతు మరణించి వుంటాడని ఎందుకనుకుంటున్నావు? అదుగో చూడు, గుహ పైభాగాన వున్న రాళ్ళమీద ఒకడు కాదు; మొత్తం నలుగురు మనుషులు నిల బడి, ఈ భయంకర పోరాటాన్ని చూస్తున్నారు,\" అన్నాడు జయశీలుడు.\nసిద్ధసాధకుడు జయశీలుడు చెప్పినవైపుకు దృష్టి సారించాడు. జయశీలుడు చెప్పినట్టు అక్కడ నలుగురు మనుషులు నిలబడి ఉన్నారు. ఆ నలుగురిలో వేషాన్నిబట్టి ఒక్క మకరకేతునే సాధకుడు పోల్చుకోగలిగాడు. కాని, అక్కడ ఉన్న మకరకేతుతోపాటు మరి ద్దరు జయశీలుణ్ణి గుర్తించారు. అయినా, వాళ్ళల్లో ఒకడు ఆశ్చర్యంతో, మరొకడు భయంతో కళ్ళప్పగించి అలా చూస్తూ ఉండి పోయారు.\nమకరకేతు అందరికేసి ఓమారు చూసి, వాళ్ళల్లో నిండుగా ఒల్లెవాటు వేసుకుని, నల్లని చిన్న గడ్డంతో, వజ్రాలు తాపిన బంగారు పొన్ను కర్ర చేత పట్టుకున్న అతడితో, “వైద్య దేవా! జలాశ్వంమీదఉన్న యువకుడే జయశీలుడు; శూలం పట్టి నేలమీద నిలబడిన వాడు సిద్ధ సాధకుడు; ఆ మూడోవాడు- తెలుస్తూనే వున్నది గదా, నా అనుచరుల్లో ఒకడు—ఈ సర్ప స్వరుడి అన్న,” అన్నాడు.\n“మా అన్నను ప్రాణాలతో తిరిగి చూస్తా నని, నేననుకోలేదు,” అంటూ సర్పస్వరుడు బయలుదేరబోయేంతలో, మకరకేతు కోపంగా అతడి చేయి పట్టుకుని వెనక్కు లాగాడు.\n“ఒరే, సర్పస్వరా, నీకేమైనా మతిపో\nయిందా? ఆ జయశీలుడూ, సాధకుడూ\nఒకరకంగా మనకు శత్రువులు. అయినా,\nమాయాసరోవరేశ్వరుడి ఆజ్ఞప్రకారం మనం\nవాళ్ళతో స్నేహం నటించవలసి వున్నది. అందుకు\nఅవసరం అయిన పథకం జాగ్రత్తగా ఆలో\nచించాలి,” అని మకరకేతు సర్వస్వరుణ్ణి గట్టిగా\nకోప్పడి, వజ్రాలు తాపిన చేతికర్ర పట్టుకున్న\nఅతడితో, “వైద్యదేవా, మీ అభిప్రాయం ఏమిటో\nసెలవిచ్చారు కదే?\" అన్నాడు.\nఆ వైద్యదేవుడని పిలవబడిన అతను కొండ దిగువకు ఒకసారి ఆశ్చర్యపోతూ చూసి, “మకర కేతూ, నువ్వు ఆ మైదానంలో ఏం జరుగు తున్నదో గమనిస్తున్నట్టు లేదు. నరవానరం చేతకాక, నువ్వనే ఆ జయశీలుడి కత్తి దెబ్బకు నీ జలగ్రహం త్వరలోనే ప్రాణాలు విడవబో తున్నది,” అన్నాడు.\nమకరకేతు మైదానంకేసి తల తిప్పి చూసి, “హా, మాయాసరోవరేశ్వరా! \" అంటూ ఒకకేక పెట్టి, గబగబా కొండ దిగసాగాడు. అతడి వెన కగా తక్కినవాళ్ళు బయలుదేరారు. వాళ్ళల్లో పాతిక ఏళ్ళ వయసుగలవాడొకడున్నాడు. వాడి కుడికాలు కొయ్యకాలు. వాడు ఒక లావు పాటి కర్ర చేతబట్టుకుని, దాని ఆసరాతో దిగుతూన్న, తతిమ్మావాళ్ళ-వెంట, మెల్లిగా కొండ దిగసాగాడు.\n\nతను వాహనంగా చేసుకుందామనుకున్న నరవానరం, జలగ్రహం ధాటికి తట్టుకోలేక పారిపోజూస్తున్నదని సిద్ధ సాధకుడు గ్రహించ గానే, అతడు శూలం ఎత్తి మైదానం కేసి బయలుదేరాడు. జయశీలుడు అతణ్ణి హెచ్చ రిస్తూ, “సిద్ధసాధకా, మనం ఈ సారి ఒక్క మకరకేతునేగాక, అతడి వెంట వున్న మరి ముగ్గురుని కూడా ఎదుర్కోవలసి రావొచ్చు. తగు జాగ్రత్తలో వుండు,” అన్నాడు.\n“జయశీలా, మనం ఈ లోకంలో ఎవరికీ భయపడవలసిన అవసరం లేదు. సాక్షాత్తూ మహాకాలుడి బంటు ఇచ్చిన మహత్తుగల కత్తి నీ దగ్గిర వున్నది, ఇక నా శూలం శక్తి గురించి చెప్పనవసరమే లేదుగదా?\" అన్నాడు.\nసర్పనఖుడు వాళ్ళ వెనక జలాశ్వం మీద వస్తూ, \"అయ్యా, ఆ నరవానరాన్ని చంపండి గాని, జలగ్రహానికి మాత్రం హాని చేయకండి. దాని యజమాని పౌరుషశాలి; మహాసత్వుడు,\" అని బిగ్గరగా కేకపెట్టాడు.\n“నువ్వనే ఆ మహాసత్వుణ్ణి, నా శూలానికి గుచ్చి, చర్మం ఒలవబోతున్నాను,” అని సిద్ధ సాధకుడు పళ్ళు కొరికి, “జై, మహాకాళా!” అంటూ వేగంగా ముందుకు పరిగెత్తాడు.\nసాధకుడు పోరాడుతున్న జంతువులను సమీపించే లోపలే జయశీలుడు జలాశ్వం మీద వాటిదగ్గిరకు పోయి, నేలమీద వెల్లకిలా పడివున్న నరవానరాన్ని జలగ్రహం తొండంతో పట్టుకోబోయే సమయంలో, దాని తొండం మీద కత్తిపిడితో బలంగాకొట్టాడు. ఆ దెబ్బకు జలగ్రహం బాధతో ఒకసారి ఘీంకరించి, జయశీలుడికేసి దూకబోయింది. జయ శీలుడు ఒడుపుగా జలాశ్వాన్ని పక్కకు నడిపి, ఎగిరి జలగ్రహం మీదికి దూకాడు.\n\nఇప్పుడు జలగ్రహం తన శత్రువైన నరవానరాన్ని వదిలి, జయశీలుణ్ణి తన వెన్ను మీది నుంచి కిందికి లాగేందుకు తొండాన్ని తల మీదుగా వెనక్కు తిప్పి, అతణ్ణి పట్టుకో బోయింది. జయశీలుడు ఆ తొండాన్ని ఎడమ చేతితో బిగించి పట్టుకుని, కుడిచేత గల కత్తి పిడితో దాని కుంభస్థలం మీద గట్టిగా మోద సాగాడు.\nఆ సమయానికి మకరకేతు అక్కడికి పరిగెత్తుకుంటూ వచ్చాడు. అతణ్ణి చూస్తూనే జయశీలుడు, \"కేతూ, ముందు నీ జల గ్రహాన్ని హతమార్చి, తరువాత నీ అంతేదో తేలుస్తాను. నీ కారణంగా నేనూ, సాధకుడూ ఈ అరణ్యాలలో నానాయాతనలూ అనుభ వించాం,” అన్నాడు.\n“జయశీలా, నీకు పుణ్యం వుంటుంది, దయచేసి జలగ్రహాన్ని చంపకు! ఈక్షణం నుంచీ మనం మిత్రులం. నీక్కావలసింది మాయాసరోవరాన్ని ఎలా చేరటం అన్నదే గదా? ఆ మార్గమేదో నేను చెపుతాను,” అన్నాడు మకరకేతు.\nఆ మాట వింటూనే జయశీలుడు చప్పున జలగ్రహం మీదినుంచి కిందికి దూకి, “నాక్కా వలసింది, మాయాసరోవరానికి మార్గమొక్కటే కాదు; అక్కడ బంధించబడివున్న కనకాక్ష రాజుగారి కొడుకూ, కూతురూ కూడా బంధ విముక్తులు కావటం. అందుకు నిన్నిక్కడ ఏ గుహలోనో బంధించి, నీ ప్రభువు మాయా సరోవరేశ్వరుడికి కబురుచేయటం ఎలా వుంటుంది?” అన్నాడు.\nమకరకేతు జవాబిచ్చే లోపలే సిద్ధసాధ కుడు, “జై, మహాకాళా!” అంటూ ఒక కేక పెట్టి, “జయశీలా, నువ్వు చేయనున్న పని దివ్యంగా వుంటుంది. పారిపోకుండా వుండేం దుకు వాడి పీక సగం నరికి గుహలో కాళ్ళూ, చేతులూ కట్టి పడెయ్యి. వాడి స్నేహితులు ముగ్గురినీ, ఈ నరవానరానికి తరవాత ఆహా రంగా వేద్దాం,” అని నరవానరం గుండెల దగ్గిర చెవిపెట్టివిని, దాని నాడిపరీక్షించి చూసి, \"ఇది చావలేదు గాని, ఆ నీటి ఏనుగు దెబ్బలకు స్పృహ కోల్పోయింది. ఒరే, ఎక్కడరా నీటిపక్షి సర్పనఖా! వెంటనే నదికి పోయి, ఏదైనా వస్త్రాన్ని బాగా నీళ్ళల్లో తడిపి తీసుకురా,” అని, సర్ప నఖుణ్ణి ఆజ్ఞాపించాడు.\nసర్పనఖుడు పొంగే కోపాన్ని ఆపుకుంటూ, మకరకేతు కేసి చూశాడు. అది గమనించిన సిద్ధసాధకుడు శూలం ఎత్తి పట్టుకుని అతడి దగ్గిరకు వచ్చి, “ఒరే, నీటిపక్షివెధవా! ఇక్కడ యజమాని ఎవరనుకుంటున్నావు; నేను! ఊ, చెప్పిన పని త్వరగా చెయ్యి,” అంటూ హుంకరించాడు.\nమకరకేతు మా టా పలుకూ లేకుండా నిల బడి దిక్కులు చూడటం గమనించిన సర్ప నఖుడు, వెంటనే కదిలి కొద్ది దూరంలో వున్న నదికేసి వెళ్ళాడు. సిద్ధసాధకుడు, మకరకే తును సమీపించి, \"ఒరే, కేతూ! నీ వెంట మరి ముగ్గురు నీటి మనుషుల్ని తెచ్చావులా వుంది!” అంటూ సమీపానికి వస్తున్నవాళ్ళకేసి చూసి, \"ఆశ్చర్యంగా వుందే; వెంట కొయ్యకాలువాణ్ణి కూడా తెచ్చావెందుకు?\" అని అడిగాడు.\n\"సాధకా, అతడు మాలాగా మాయాసరో వర ప్రాంతాల పుట్టి పెరిగినవాడు కాదు, మీ లాంటిమెట్టమనిషే. అతడూ తనకు చేతనైన పద్ధతుల్లో, మీ కనకాక్షరాజుగారి పిల్లల్ని వెతు కుతూ బయలుదేరి, అరణ్యంలో చిరుతపులి నోటికి చిక్కి, కాలు పోగొట్టుకున్నాడు. అతడి పేరు, మంగళవర్మ,” అన్నాడు మకరకేతు.\n\"హిరణ్యపుర సేనాని కొడుకు, మంగళ వర్మా? జయశీలుడితో పాటు పోటీపడి, పులు లతో పోరాడబోయి పారిపోయినపిరికి వెధవా?” అంటూ సిద్ధసాధకుడు ఆశ్చర్యపోయి, \"జయ శీలా, ఆ కొయ్యకాలువాడు మంగళవర్మ; గుర్తించావా?” అన్నాడు.\nజయశీలుడు, అంతకుముందే మంగళ వర్మను గుర్తుపట్టాడు. కాని, అతడు మకరకేతు 'వైద్యదేవా' అని పిలిచే వ్యక్తిని గుర్తించి, సంభ్ర మాశ్చర్యాలతో నిలువెల్లా కంపించిపోతూ, “దేవశర్మా!” అని పిలవబోయి నోటమాట పెగలక తత్తరపడుతున్నాడు.\nఅది గమనించిన వైద్యదేవుడనే అతను, చిన్నగా సైగచేశాడు. దాని అర్థం తనను గుర్తించి నట్టు ప్రవర్తించ వద్దని.\nనదికి నీటి కోసం పోయిన సర్పనఖుడు వస్త్రాన్నొకదాన్ని నీట తడిపి, అది నీరోడుతుం డగా తెచ్చి సిద్ధసాధకుడి చేతికి ఇచ్చాడు. సాధకుడు గబగబా పోయి నీటిని నరవానరం తలమీద పిండి, అరచేతితో దాని తలమీద గట్టిగా కొడుతూ, “నరవానరా, నువ్వు నిశ్చ యంగా బతికే వున్నావు. లే, లే! లోకంలో ఈ బిగ్గరగా అరిచాడు.\nనరవానరం మరుక్షణం కళ్ళు తెరిచి, చుట్టూ కలయచూసి, నది ఒడ్డున తొండం ఎత్తి నిలబడిన జలగ్రహాన్ని చూస్తూనే, భయంకరంగా అరిచి, లేవబోయింది.\nసిద్ధసాధకుడు దాని భుజం పట్టుకుని ఆపి, \"ఒరే, నరవానరా, శాంతించు! నేను, నీకు ప్రాణ దానం చేసిన సిద్ధసాధకుణ్ణి, గుర్తు పెట్టుకో! ఈ నిమిషం నుంచీ నువ్వు, నా బంటువు; వాహనా నివి, అవునా!\" అన్నాడు శూలాన్ని దాని పీక మీద ఆనించి.\nనరవానరం లేచి నిలబడి, గుడ్లురుముతూ, పళ్ళుకొరికి, సాధకుడి మీదికి దూకేందుకు సిద్ధపడబోయేంతలో, సాధకుడు దాని నుదుటి మీద అరచేతితో గట్టిగా కొట్టాడు. ఆ దెబ్బ తింటూనే నరవానరం చిన్నగా మూలిగి, వెను దిరిగి పారిపోబోయినదల్లా, ఆగి, చప్పున సిద్ధ సాధకుడి పాదాల ముందు బోర్లాపడి, చేతులు పైకెత్తింది. అది చూసి సిద్ధసాధకుడు ఆనందం పట్టలేక పొట్ట చెక్కలయ్యేలా నవ్వుతూ, శూలాన్ని గిరిగిరా తిప్పసాగాడు. -(ఇంకావంది)",
            "book_page_end": 17,
            "story_id": "2003_01_03",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "వారసుడు",
            "book_page_start": 19,
            "pdf_page_start": 19,
            "pdf_page_end": 24,
            "author": "కల్పితం",
            "genre": "బేతాళ కథలు",
            "moral": "అధికారం, ధనం మితంగా ఉన్నప్పుడే మనిషికి విచక్షణాజ్ఞానం ఉంటుంది; మితిమించితే అహంకారం పెరుగుతుంది. నిజమైన పశ్చాత్తాపం మనిషిని మార్చగలదు.",
            "keywords": [
                "వారసుడు",
                "దొంగ",
                "భక్తుడు",
                "విచక్షణాజ్ఞానం",
                "దానం",
                "పశ్చాత్తాపం"
            ],
            "characters": [
                "విక్రమార్కుడు",
                "బేతాళుడు",
                "వజ్రనాభుడు",
                "చంద్రశేఖరుడు",
                "సత్తెయ్య",
                "నాగేంద్రవర్మ",
                "వజ్రనాభుడి భార్య"
            ],
            "locations": [
                "విక్రమపురం",
                "శ్మశానం",
                "దేవాలయం",
                "మణిద్వీపం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, \"రాజా, నీకున్న దీక్ష, పట్టుదల అసాధారణమైనవి. అందులో సందేహం లేదు. అయితే, వాటికి తగ్గ యుక్తాయుక్త విచక్షణాజ్ఞానం నీలో ఉన్నదా అన్న విషయం నాకు తెలి యదు. ఎందుకంటే అధికారం, ధనం మితంగా ఉన్నప్పుడే మనిషికి శాంతి సౌఖ్యాలూ, నిదానంగా ఆలోచించే ఓర్పూ ఉంటాయి. మితిమించితే అహంకారాన్ని పెంచి యుక్తాయుక్త విచక్షణాజ్ఞానాన్ని నశింపజేస్తాయి. రాజువైన నిన్ను మితిమించిన అధికార సంపదలు నీలోని విచక్షణాశక్తిని పోగొట్టి ఇలా అర్ధరాత్రి సమయంలో ముప్పు తిప్పల పాలయ్యేలా చేస్తున్నాయేమో అన్న అనుమానం నాకు కలుగుతున్నది. మితి మించిన ధనసంపద కారణంగా, విచక్షణా రహితంగా నిర్ణయం తీసుకున్న వజ్రనాభుడి కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\n\nవిక్రమపురంలో వజ్రనాభుడనే ఒక ధనిక వర్తకుడు ఉండేవాడు. ధనంతోపాటు అరుదైన దయాగుణం కలవాడు కావడంవల్ల ఆయన అడిగినవారికి లేదనకుండా దానధర్మాలు చేసేవాడు.\nసకల సంపదలూ ఉన్నప్పటికీ ఆయన్ను కొంతకాలంగా ఒక తీరని విచారం పట్టి పీడించ సాగింది. ఆయనకు సంతానం కలగకపోవ డమే అందుకు కారణం వారి తదనంతరం వారి ఆస్తిపాస్తులను నిర్వహించి అనుభవించ గల వారసుడు కలగలేదని ఆయనా, ఆయన భార్యా తరచూ తీవ్రమైన ఆవేదనకు లోను కాసాగారు.\n\nఇకమీదట వారికి సంతానం కలిగే అవ కాశం లేదని గ్రహించిన బంధువులు కొందరు వారి ఆస్తిమీది ఆశతో, వారిమీద లేనిపోని ఆదరాభిమానాలు కనబరచేవారు. అలాంటి వారి చర్యలు వజ్రనాభుడి వేదనను మరింత ఎక్కువ చేసేవి.\nఒకనాడు వజ్రనాభుడి దూరపుబంధువు నాగేంద్రవర్మ వాళ్ళ ఇంటికి వచ్చాడు. భోజనం అయ్యాక, నాగేంద్రవర్మ వజ్రనాభుడితో, “మా అబ్బాయి చంద్రశేఖరుడు చాలా తెలివైనవాడు. స్థానికంగా ఉన్న విద్యాలయంలో విద్య పూర్తి చేశాడు. వాణిజ్యశాస్త్రంలో ఉన్నతవిద్యనభ్య సించాలంటే మణిద్వీపానికి వెళ్ళాలి.అందుకు తగ్గ్ ఆర్థికస్థోమతు నాకు లేదు. మీరు దయ తలిస్తే, వాడు ఉన్నత విద్యను పూర్తిచేయ గలడు,” అన్నాడు.\n\"సరస్వతీ కటాక్షం ఉండాలేకాని, ధనం కోసం వెనుకాడకూడదు. మీ వాడు మణి ద్వీపంలో ఉన్నత విద్యను అభ్యసించడానికి అయ్యేఖర్చులను నేను భరిస్తాను. వాడు విద్యా వంతుడుకావడం మనకందరికీ సంతోషకర మైన విషయమే కదా!\" అంటూ వజ్రనాభుడు అందుకు కావలసిన ధనం ఇచ్చి పంపాడు.\nఈ విషయం తెలిసిన వజ్రనాభుడి బంధు వులు-వజ్రనాభుడు చంద్రశేఖరుడి తెలివి తేటలకు ముగ్ధుడై, అతని ఉన్నత విద్యకు ధనసహాయం చేశాడు గనక, అతన్నే తన వారసుడిగా తీసుకునే అవకాశం ఉందని తమలో తాము అనుకోసాగారు.\n\nవజ్రనాభుడు ఒకనాడు భార్యతో కలిసి దేవాలయానికి వెళుతూండగా, “అయ్యా, ఆకలి!” అంటూ ఒక కుర్రవాడు కనిపించాడు. వజ్రనాభుడు వాడి చేతిలో కొన్ని నాణాలు ఉంచాడు. కుర్రవాడి కళ్ళు ఆనందంతో మెరిశాయి.\nవజ్రనాభుడు ఒక వారం తరవాత గుడికి వెళ్ళినప్పుడు అదే కుర్రవాడు అక్కడే కనిపిం చాడు. అయితే వాడిప్పుడు బిచ్చమెత్తడం లేదు. పూలదండలు అమ్ముతూ ఎదురు పడ్డాడు. వజ్రనాభుణ్ణి చూడగానే కుర్రవాడు చేతులు జోడించి, “అయ్యా! మామూలుగా మీలాంటివాళ్ళు చేసే ధర్మాలు పొట్టనింపు కోవడానికే సరిపోయేవి. అయితే, ఆ రోజు మీరు ఇచ్చిన నాణాలు తిండికి పోగా కొంత మిగిలాయి. వాటితో పువ్వులు కొని మాలలు కట్టి అమ్మడం ప్రారంభించాను. నా బతుకు గడిచిపోతున్నది. మీ దగ్గర పుచ్చుకున్న డబ్బు ఎప్పుడో ఒకప్పుడు మీకు తిరిగి చెల్లించగలననే నమ్మకం నాకున్నది,” అన్నాడు సంతోషంగా.\nఆ మాటలు వజ్రనాభుడికెంతో ఆనందం కలిగించాయి. ఆనాటి నుంచి ఆయన గుడికి వెళ్ళడం; ఆ కుర్రవాడి దగ్గర పూలదండ కొనడం నిత్యకృత్యంగా మారింది. ఇలా కొంతకాలం గడిచింది.\n\nఒకనాటి అర్ధరాత్రి సమయంలో వజ్రనా భుడు నిద్రపట్టక ఏదో ఆలోచిస్తూండడం గమనించిన ఆయన భార్య, \"ఆ దేవుడు మనకు అన్నీ ఇచ్చాడేగాని, సంతానం ఇవ్వ లేదు. మన బంధువుల్లో ఎవరినో ఒకరిని దత్తత తీసుకుంటే, మీకు వ్యాపార వ్యవహారాలలో సహాయంగా ఉండగలడు కదా?\" అన్నది.\n“అవును. నేనూ అదే ఆలోచిస్తున్నాను. దైవభీతి ఉన్నవాళ్ళే, ధనాన్ని సక్రమంగా విని యోగించగలరన్నది నా దృఢమైన విశ్వాసం. అందుకే ధర్మబుద్ధి, దైవభీతి ఉన్న సద్గుణ సంపన్నుడి కోసం వెతుకుతున్నాను,” అన్నాడు వజ్రనాభుడు.\n“దైవసంకల్పం ఎలా ఉంటే అలా జరుగు తుంది. నిశ్చింతగా నిదురపొండి,” అంటూ నిద్రకు ఉపక్రమించింది ఆయన భార్య.\n\nమరునాడు సాయంకాలం, వజ్రనాభుడు యధాప్రకారం దేవాలయానికి వెళ్ళినప్పుడు, ఒక యువకుడు ఆయన దృష్టిని ఆకర్షించాడు.\nఆ యువకుడు ఆలయమంటపంలో ఒక మూలగా పద్మాసనం వేసుక్కూర్చుని ధ్యాన నిమగ్నుడై కనిపించాడు. ఆరోజే కాకుండా వరుసగా నాలుగు రోజులు ఆ యువకుడు ధ్యానం చేస్తూ ఉండడం ఆయన గమనించాడు.\nఐదవ రోజు యువకుడు ధ్యానం ముగించే వరకు ఆయన అక్కడే వుండి అతడు కళ్ళు తెరిచాక, “నీ పేరేమిటి నాయనా? నువ్వెవరివి? ఏం చేస్తూంటావు?\" అని అడిగాడు.\n“నేనొక అనాథను. నన్ను సత్తెయ్య అంటారు. నిరంతరం భగవధ్యానం తప్ప మరొకటి ఎరుగను,” అన్నాడా యువకుడు ఎంతో వినయంగా,\n\"మరి ఆహారం మాటేమిటి?\" అని అడి గాడు వజ్రనాభుడు.\n“భగవధ్యానంలో కూర్చుంటే నాకు ఆకలి దప్పికలుండవు. అయినా, అఖిల జీవరాసు లను కంటికి రెప్పలా కాపాడే ఆ దేవుడు, ఏ ధర్మాత్ముడి ద్వారా అయినా నా ఆకలి చల్లా ర్చకపోతాడా?” అన్నాడు యువకుడు.\nఆ సమాధానం వజ్రనాభుడికి ఎంతగానో నచ్చింది. “నేను వెతుకుతూన్న యువకుడు ఇతడేనేమో! భగవత్సంకల్పం కూడా అదే నేమో!” అనుకున్నాడు.\nఆయన ఇంటికి వెళ్ళి గుడిదగ్గర చూసిన సత్తెయ్యను గురించి భార్యకు చెప్పాడు. ఆమె చాలా సంతోషించింది. మరికొన్నాళ్ళు ఆ యువకుణ్ణి గమనించి చూడాలనుకున్నారా దంపతులు.\nఆనాటినుంచి వజ్రనాభుడి సేవకులు సత్తె య్యకు మూడు పూటలూ ఆహారం అందించ సాగారు. అతడి చర్యలను గమనించడానికి వజ్రనాభుడు మనుషులను ఏర్పాటుచేశాడు.\nకొన్నాళ్ళు గడిచాక వజ్రనాభుడు ఏర్పాటు చేసిన మనుషులు, ఆయన వద్దకు వచ్చి, సత్తెయ్య తరచూ ధారలుధారలుగా కన్నీళ్ళు కారుస్తూ మౌనంగా ఏడుస్తున్నట్టు చెప్పారు.\nవజ్రనాభుడు ఆ సాయంకాలం గుడి దగ్గరికి వెళ్ళి సత్తెయ్యతో, \"నువ్వు మౌనంగా రోది స్తున్నట్టు తెలిసింది. నీకు వచ్చిన కష్టం ఏమిటి? నీ సమస్యను చెబితే పరిష్కరించ దానికి ప్రయత్నిస్తాను,” అన్నాడు.\nసత్తెయ్య లేచి వజ్రనాభుడి పాదాలపైబడి, \"అయ్యా, నన్ను క్షమించండి,”అంటూ ఆయన పాదాలను గట్టిగా పట్టుకుని రోదించ సాగాడు.\n“నేను నిన్ను క్షమించడమేమిటి? అసలు సంగతేమిటో చెప్పు,\" అన్నాడు వజ్రనాభుడు.\n“నేను మీరు అనుకుంటున్నట్టు భక్తుణ్ణి కాను; దొంగను! ఒకనాటి అర్ధరాత్రి సమ యంలో దొంగతనం చేయాలని మీ ఇంట్లోకి ప్రవేశించాను. ఆ సమయంలో మీరు దైవ భక్తిగల యువకుణ్ణి దత్తత తీసుకోవాలని మీ భార్యతో చెప్పడం విన్నాను. మీ ఆస్తికి వారసుడి నయ్యే అపూర్వ అవకాశం లభించినట్టు పొంగిపోయాను. అందుకు తగిన పథకం ఆలోచిస్తూ గుట్టుచప్పుడు కాకుండా ఇంటి నుంచి బయటపడ్డాను. మరునాడు మీరు గుడికి రాగలరని గ్రహించి, మిమ్మల్ని మోస పుచ్చడానికి భక్తుడి వేషంలో ధ్యానం చేస్తు న్నట్టు నటించడం మొదలుపెట్టాను. మీరు నన్ను చూశారు. ఆ తరవాత అన్నీ నేను ఊహించినట్టే జరిగాయి. అయితే, రోజులు గడిచేకొద్దీ, నిజంగానే దేవుడిమీద భక్తి ఏర్ప డింది. నేను గతంలో చేసిన దొంగతనాలనూ, మోసాలనూ, పాపకృత్యాలనూ తలుచుకున్న ప్పుడల్లా విషాదంతో కన్నీళ్ళు పెల్లుబక సాగాయి!” అన్నాడు సత్తెయ్య.\nఆ మాటలు విని వజ్రనాభుడు ఒక్క క్షణం దిగ్భ్రాంతి చెందాడు.\nసత్తెయ్య మళ్ళీ, “మీరు ధర్మాత్ములు! మిమ్మల్ని మోసం చేయడానికి ఎత్తుగడవేసిన నేను పాపాత్ముణ్ణి. నాకు ఎలాంటి శిక్షనైనా విధించండి. దానిని అనుభవించాక ఈ నగరం విడిచి వెళ్ళిపోతాను,\" అన్నాడు.\nవజ్రనాభుడు కొంతసేపు తీవ్రంగా ఆలో చించి, తల పంకించి, \"సత్తెయ్యా! నువ్వు ఈ నగరం వదిలి వెళ్ళవలసిన పనిలేదు. నువ్వే నా వారసుడివి,” అంటూ అతన్ని వెంటబెట్టు కుని తన ఇంటికి బయలుదేరాడు.\nబేతాళుడు ఈ కథ చెప్పి, “రాజా, వజ్ర నాభుడు, నేను దొంగను అని స్వయంగా చెప్పిన సత్తెయ్యను తన వారసుడిగా తీసు కోవడం-మితిమించిన సంపదల కారణంగా ఆయన తన విచక్షణాజ్ఞానాన్ని కోల్పోయాడన్న విషయాన్ని తేటతెల్లం చేస్తున్నది కదా? తన సాయంతో వాణిజ్యశాస్త్రంలో ఉన్నత విద్యను అభ్యసించిన తన బంధువు చంద్రశేఖరుడూ; అతిస్వల్పమైన ఆదాయంతోనే తన కాళ్ళమీద నిలబడగలిగిన సమర్థుడైన పూలమ్మేయువ కుడూ కళ్ళెదుటే ఉండి కూడా- కపటవర్తను డైన కరుడుకట్టిన దొంగను తన సంపదలకు వారసుడిగా నియమించడం వజ్రనాభుడి మూర్ఖత్వం అని పించుకోదా? ఈ సందేహాలకు సమాధానం తెలిసికూడా చెప్పకపోయావో, నీ తల పగిలిపోతుంది,” అన్నాడు.\nదానికి విక్రమార్కుడు, \"తన వారసుణ్ణి ఎంపిక చేయడంలో వజ్రనాభుడు తగిన నిర్ణయమే తీసుకున్నాడు. స్వతహాగా ఉప కారబుద్ధి కలవాడు గనక, ఆయన బంధువైన చంద్రశేఖరుడి ఉన్నత విద్యకు ధనసహాయం చేశాడు. అంతేగాని, అతన్ని తన వారసుడిగా చేసుకోవాలన్న ఉద్దేశంతో కాదు. ఇక బిచ్చ గాడుగా ఉండి వ్యాపారిగా మారిన కుర్రవాడికి డబ్బు విలువా, దానిని సంపాదించే మార్గమూ తెలుసు. అయితే, అప్పటికే వజ్రనాభుడివద్ద ఉన్న ధనాన్ని ఎలా వినియోగించుకోగలడో ఊహించలేము. సత్తెయ్య వజ్రనాభుణ్ణి మోసపుచ్చాలన్న కపటబుద్ధితో భక్తుడిగా నటించడం మొదలుపెట్టినమాట వాస్తవమే. అయితే, నిరంతర భగవధ్యానం, వజ్రనాభుడి ఉదార ప్రవర్తన, తీవ్రమైన ఆత్మపరిశీలన వాడి మానసిక ప్రవృత్తిని పూర్తిగా మార్చివేశాయి. వాడి మనసులో పెల్లుబికిన పశ్చాత్తాపం వాడి పాపకృత్యాలను ప్రక్షాళనం చేసేశాయి. అందు వల్లే వాడు తన అసలు చరిత్రను దాపరికం లేకుండా బయటపెట్టి శిక్ష కోరుకున్నాడు. సత్తెయ్య నిన్నటివరకు దొంగకావచ్చు. అయితే ఇప్పుడు పశ్చాత్తాపంతో మంచి మనిషిగా, భక్తుడిగా మారిపోయాడు. లోక కల్యాణం కోసం రామాయణ మహాకావ్యాన్ని రచించిన వాల్మీకిమహర్షి, మొదట భయం కరమైన దారిదోపిడీ దొంగగా జీవనం సాగిం చినవాడన్న విషయం మరిచిపోకూడదు. సత్తెయ్య నిజంగానే భక్తుడిగా మారాడుగనక, తన సంపదను ధర్మమార్గంలో వినియోగించ గలడన్న నమ్మకంతో, భగవంతుడిపట్ల అపార విశ్వాసంగల వజ్రనాభుడు వాణ్ణి తన వారసు డిగా స్వీకరించాడు. ఇందులో ఆయన విచక్షణా లోపంగానీ, మూర్ఖత్వంగానీ ఇసు మంత కూడా లేదు,\" అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు. - (కల్పితం)",
            "book_page_end": 24,
            "story_id": "2003_01_04",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "సాంస్కృతిక విశేషాలు",
            "moral": "సాంప్రదాయ ఆటలు, చరిత్ర గురించి తెలుసుకోవడం ఆసక్తికరం.",
            "keywords": [
                "నిలామూచ్చి",
                "దాగుడుమూతలు",
                "బాదాం గింజలు",
                "గుజరాత్",
                "నాణేలు"
            ],
            "characters": [
                "చందమామ బృందం"
            ],
            "locations": [
                "భారతదేశం",
                "గుజరాత్",
                "తమిళనాడు"
            ],
            "content": "వెన్నెల్లో దాగుడుమూతలు:\nమితిమించిన చదువుల బరువులూ, టీవీలూ, వీడియో గేములూ ఇవన్నీ రాకపూర్వం మనదేశంలో పిల్లలకు ముఖ్యంగా పల్లెసీమలలో ఆడుకునేందుకు బోలెడు సమయం ఉండేది. పిల్లలు రకరకాల ఆటలు ఆడేవారు. వాటిలో దాగుడుమూతలు చాలా ఆసక్తికరమైన ఆట. వెన్నెలరాత్రుల్లో ఆరుబయట చిన్నపిల్లలు ఆడుకునే ఆటను తమిళంలో 'నిలామూచ్చి' అంటారు. ఆటగాళ్ళు మొదట రెండు జట్లుగా విడిపోతారు. ఒక జట్టు వెన్నెలకాంతిలో, మరొక జట్టు నీడలో నిలబడుతుంది. ఒక్కొక్క ఆటగాణ్ణి పంపి ఎదుటివారిని కవ్వించి పట్టుకోవడానికి ప్రయత్నిస్తుంది. తమ పరిథి నుంచి వెలుపలికి వచ్చినవారిని అంటే నీడలోనుంచి వెలుతురులోకీ, వెలుతురులోనుంచి నీడలోకీ వచ్చినవారిని పట్టుకుంటే, పట్టుకున్న జట్టుకు ఒక పాయింటు ఆదా. పట్టుబడిన జట్టుకు ఒక పాయింటు నష్టం. దాంతోపాటు పట్టుబడిన ఆటగాడు ఆటనుంచి తప్పుకోవాలి. ఇదీ 'నిలామూచ్చి' నియమావళి!\n\nబాదాం గింజల ఉపయోగం!\nమనదేశంలో బంగారం, వెండి, రాగి నాణాలు ఉపయోగంలో ఉండేవన్న సంగతి అందరికీ తెలిసినదే. 17 వ శతాబ్దంలో గుజరాత్లో చేదు బాదాం గింజలను డబ్బుగా ఉపయోగించారంటే ఆశ్చర్యంగా ఉంది కదూ! అవును, అరవై బాదాం గింజలు ఒక పైసా!",
            "book_page_end": 25,
            "story_id": "2003_01_05",
            "raw_genre_backup": "సాంస్కృతిక విశేషాలు",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "మేఘాలు ప్రేమించిన మునికుమారుడు!",
            "book_page_start": 26,
            "pdf_page_start": 26,
            "pdf_page_end": 28,
            "author": "బిందుసార్",
            "genre": "పురాణ గాథ",
            "moral": "అపారమైన తపోశక్తి ప్రకృతిని సైతం ప్రభావితం చేస్తుంది. జీవితంలోని వైవిధ్యం పట్ల ఆసక్తి పెంచుకోవడం ద్వారా లౌకిక జ్ఞానం లభిస్తుంది.",
            "keywords": [
                "ఋశ్యశృంగుడు",
                "వర్షం",
                "అంగరాజ్యం",
                "రోమపాదుడు",
                "శాంత",
                "పుత్రకామేష్టి"
            ],
            "characters": [
                "ఋశ్యశృంగుడు",
                "విభాండ ముని",
                "చిత్రరేఖ (జింక)",
                "రోమపాదుడు",
                "శాంత",
                "దశరథ మహారాజు"
            ],
            "locations": [
                "అంగరాజ్యం",
                "అరణ్యం",
                "రాజధాని"
            ],
            "content": "విభాండ మునికుమారుడు ఋశ్యశృంగు డికి వేదాధ్యయనం, వైదిక క్రియలు తప్ప మరొకధ్యాస ఉండేది కాదు. ఆధ్యాత్మిక విష యాల పట్ల ఆసక్తి ఉండేదేగాని అతనికి లౌకిక విషయాలు అసలు తెలియవు. అప్సరస చిత్రరేఖ శాపవశాత్తు జింకగా ఉన్నప్పుడు అతనికి జన్మనిచ్చింది. అందువల్ల ఆయన నెత్తిమీద చిన్న కొమ్ము ఆకారం ఉండేది. అందుకే అతనికి ఋశ్యశృంగుడనే పేరు వచ్చింది.\nఋశ్యశృంగుడికి ప్రకృతి అంటే ప్రాణం.\nప్రకృతి సైతం అతన్ని ప్రేమించేలా కనిపించేది.\nజింకలు, కుందేళ్ళు, నెమళ్ళు, చిలుకలు\nఅతన్ని సమీపించేవి. అతడు నడుస్తూంటే దాపులనున్న పువ్వులు మరింత అందంగా, ఇంద్రధనుస్సు మరింత ఆకర్షణీయంగా కనిపించేవి. ఆయన తలెత్తి పైకి చూస్తే చాలు; అతని చూపులు తాకిన మేఘాలు అమృత ధారలుగా వర్షం కురిసేవి!\nఆయన ఉన్నచోట ఋతుకాలం తప్ప కుండా వానలు కురిసేవి.\n\nఅంగరాజ్యాన్ని రోమపాదుడనే రాజు పరిపాలించేప్పుడు ఒకసారి వర్షాభావ పరిస్థి తులవల్ల తీవ్రక్షామం ఏర్పడింది. ప్రజల బాధలను చూసిన రాజుకు ఏం చేయాలో తోచలేదు. మంత్రులను సంప్రదించాడు. వాళ్ళూ పరిష్కారమార్గం తెలియక పరితపించ సాగారు. అప్పుడు కొందరు మునులు - ఆకాశంకేసి చూసి వర్షం కురిపించే ఋశ్య శృంగుడి అపూర్వ తపోశక్తిని గురించి రాజుకు తెలియజేశారు. ఆ మునికుమారుణ్ణి రాజ్యా నికి రప్పించినట్టయితే తప్పక వర్షం కురు స్తుందని సలహా ఇచ్చారు.\n\nరాజాజ్ఞప్రకారం-మంత్రులు ఆస్థానంలోని కొందరు పండితులను వెంటబెట్టుకుని అర ణ్యానికి వెళ్ళారు. ఋశ్యశృంగుణ్ణి దర్శించి, వర్షాభావపరిస్థితిని వివరించి రాజధానికి రమ్మని రాజు తరఫున ఆహ్వానించారు. అయితే, ఋశ్య శృంగుడు వారి ఆహ్వానాన్ని తిరస్కరించాడు. తన ప్రాణప్రదమైన పక్షులు, జంతువులు, చెట్టుచేమలు నిండిన అరణ్యప్రాంతాన్ని వదిలి ఒక్కరోజు కూడా ఉండలేనందున రాజధానికి రాలేనన్నాడు. మంత్రులు నిరాశతో వెనుదిరగ వలసి వచ్చింది.\nరాజుకు సంగతి వివరించిన ఒక పండి తుడు, \"ఆ మునికుమారుడు పుట్టినదాదిగా ఇంతవరకు అరణ్యం వదిలి బయట కాలు మోపలేదు. అరణ్యమే అతని ప్రపంచం. అయితే, అతడు కొత్తకొత్త అందాలపట్ల అమితా శక్తిని కనబరుస్తాడని విన్నాం. పక్షుల కిలకిలా రావాలు వింటూ, పురివిప్పిన నెమళ్ళ నాట్యం చూస్తూ, మైమరచిపోయి అతడు అరణ్యంలో ఎంతదూరమైనా వెళతాడట. అతడు ఇంత వరకు చూడని అందాలతో అతని ఆసక్తిని రేకె త్తించి ఇక్కడికి రప్పించడం ఒక్కటే మార్గం!” అన్నాడు.\nరాజు ఈ విషయంగా మంత్రులతో ఆలో చించాడు. ఋశ్యశృంగుణ్ణి రాజధానికి తీసుకు వచ్చే బాధ్యతను కొందరు నర్తకీమణులకు అప్పగించాడు. వాళ్ళు అరణ్యానికి వెళ్ళి ఋశ్య శృంగుడి ముందు నాట్యం చేయసాగారు. అతడు వారి సౌందర్యానికీ, గానమాధురికీ, నాట్యవిన్యాసాలకూ మైమరచిపోయాడు. మంత్రముగ్ధుడిలా ఆ బృందం వెంట నగరానికి నడవసాగాడు. అలా చాలాసేపు వారి వెంట నడిచి రాజధానీనగరం చేరాడు. ఎప్పుడు, ఎలా రాజభవనం ముందు చేరానన్న విషయం కూడా అతనికి తెలియలేదు. స్పృహలోకి వచ్చాక ఎంత పొద్దయివుంటుందా అని తలెత్తి ఆకాశం కేసి చూశాడు. అంతే! ఆయన చూపులు సోకగానే ఆకాశంలోని మేఘాలు ధారాపాతంగా వర్షించసాగాయి!\nమునికుమారుడికి స్వాగతం పలకడానికి రాజు రోమపాదుడూ, మహారాణీ భవనం నుంచి వెలుపలికి వచ్చారు. ఆయన పాదాలు కడిగి, ఆహ్వానించారు. నవనీత హృదయుడైన మునికుమారుడు వారి మాటను కాదనలేక లోపలికివెళ్ళి, అక్కడే కొన్నాళ్ళు వాళ్ళ అతిథిగా గడిపాడు. రాజదంపతులు తమ కుమార్తె శాంతను ఆ మునిసత్తముడికిచ్చి వివాహం జరిపించాలని ఆశించారు. వాళ్ళ వివాహం ఘనంగా జరిగింది.\nరోమపాదుడు పెంచి ఋశ్యశృంగుడికిచ్చి వివాహం చేసిన శాంత, అయోధ్యను పాలించిన దశరథ మహారాజు కుమార్తె. దశరథుడూ, రోమపాదుడూ ఆప్తమిత్రులు. పుత్రసంతానం కోసం దశరథుడు తలపెట్టిన పుత్రకామేష్టి యాగం, ఋశ్యశృంగముని ఆధ్వర్యంలోనే జరిగింది.",
            "book_page_end": 28,
            "story_id": "2003_01_06",
            "raw_genre_backup": "పురాణ గాథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "అతిశర్మ పొగడ్తలు",
            "book_page_start": 29,
            "pdf_page_start": 29,
            "pdf_page_end": 32,
            "author": "వసుంధర",
            "genre": "హాస్య కథ",
            "moral": "అతిగా పొగడడం అహంకారాన్ని పెంచి విచక్షణను నశింపజేస్తుంది. పొగడ్తలను ఇష్టపడని ప్రభువు దేశానికి మేలు చేస్తాడు.",
            "keywords": [
                "విశాలసేనుడు",
                "అతిశర్మ",
                "ముక్తానందుడు",
                "పొగడ్తలు",
                "అహంకారం",
                "వివేకం"
            ],
            "characters": [
                "విశాలసేనుడు",
                "ముక్తానందుడు",
                "అతిశర్మ",
                "సోముడు",
                "కాముడు"
            ],
            "locations": [
                "విదేహదేశం"
            ],
            "content": "విదేహదేశానికి రాజు విశాలసేనుడు. ఆయనకు పొగడ్తలు వినడం మహాయిష్టం. తనను పొగిడిన వారందరికీ ఆయన విలువైన కానుకలిస్తుండ డంవల్ల, ఎందరో అనుచరులాయనను పొగడ డానికి ఎగబడుతూండేవారు.\nఅనుభవజ్ఞుడైన మంత్రి ముక్తానందుడి కిది నచ్చక, \"ప్రభూ! రాజు తలచుకుంటే పొగడ్తలకు కొదవా? కానీ పొగడ్తలు మీలో అహాన్ని పెంచుతాయి. అహం వివేకాన్ని నశింప జేస్తుంది. అందువల్ల తమ పాలనలో లోట్లేర్పడి, ప్రజలిబ్బందిపడతారు. ప్రజాక్షేమాన్నాశించే ఏ రాజూ పొగడ్తలు వినకూడదు. తనలోని దోషా లను చెప్పగలవారిని కానుకలతో ప్రోత్సహిం చాలి,” అని హితబోధ చేశాడు.\nరాజుకు మంత్రి అంటే గౌరవం. అందుకని ఆయన తనను పొగిడేవారికి కానుకలివ్వడం ఆపేసి, తనలో దోషాలు చెప్పినవారికి బహుమతు లిస్తానని ప్రకటించాడు. అయినా, రాజును పొగిడేవారు పొగడ్డం మానలేదు. ఒక్కరూ ఆయనలో దోషాలున్నాయనలేదు.\nఆయన ఈ విషయాన్ని మంత్రికి చెప్పి, \"నా అనుచరుల చేతపొగడ్తలెలామానిపించాలో కూడా మీరే చెప్పాలి, మంత్రివర్యా!” అన్నాడు.\n\"ఉత్తపుణ్యాన ఎవరూ ఎవరినీ పొగడరు. ఏ ప్రయోజనమాశించి, మీ అనుచరులు మిమ్మల్ని పొగడుతున్నారో తెలుసుకోండి, ప్రభూ!\" అన్నాడు ముక్తానందుడు.\n\nమర్నాడే విశాలసేనుడు తన్నదేపనిగా పొగడుతూండే ఒక అనుచరుణ్ణి పిలిచి, “దోషా లెంచితే కానుకలిస్తాను. ఆ విషయంగా ప్రక టన కూడా చేశాను. అయినా, నువ్వు నాలో దోషాలెంచలేదు. పొగిడినందుకు కానుకలు లేవు. కానీ ఎదుటపడినపుడల్లా నువ్వు నన్ను పొగడ్డం మానలేదు. కారణమేమిటి?” అని ప్రశ్నించాడు.\nఆ అనుచరుడు వినయంగా చేతులు జోడించి, “ప్రభూ! సాటివారిలో దోషాలు ఇట్టే కనిపిస్తాయి. చెప్పకపోతే వారికి నష్టం. అందు వల్ల, తరచుగా సాటివారిలో దోషాలెత్తి చూపు తూంటాం. గొప్పవారి దోషాలు సామాన్యుల దృష్టికందవు. అయినా, గొప్పవారు తమ దోషా లను తామే తెలుసుకుని సవరించుకోగలరు. · తమరు గొప్పవారు, నేను సామాన్యుణ్ణి. దోషాలవరకూ ఇదీ విషయం! ఇక పొగడ్తల విషయానికొస్తే, గొప్పవారి గురించి వున్న మాటంటే అది పొగడ్తగా మారిపోవడం సహజం. నా విషయంలోనూ అదే జరుగుతున్నది. నేను మీ గురించి వున్నమాటే అంటున్నాను,\" అన్నాడు.\n\nఈ మాటలకు విశాలసేనుడు ఉబ్బి పోయి, “నీ మాటలు నాకెంతో సంతోషాన్ని చ్చాయి. పొగిడినవారికి కానుకలివ్వకూడదన్న నియమం లేకుంటే, నీకు గొప్పగా బంగారు కాసులిచ్చేవాణ్ణి. నీకేమైనా కోర్కెలుంటే చెప్పు. అవి తీర్చకూడదన్న నియమం లేదు,” అన్నాడు.\nఆ అనుచరుడు వెంటనే, “ప్రభూ! తమరి కొలువులో నా సంసారం గుట్టుగా సాగి పోతున్నది. కానీ భార్య, ఇద్దరుపిల్లలు ఉన్న నా తమ్ముడిని కూడా నేనే పోషించాల్సి రావడం, తలకు మించిన భారంగా వున్నది. వాడికి తమ కొలువులో ఏదైనా పని ఇప్పిస్తే కలకాలం తమ పేరు చెప్పుకుంటాను,” అన్నాడు.\nవిశాలుడు ఆ అనుచరుడి తమ్ముడికి ఉద్యోగం ఇప్పించాడు. అదేవిధంగా మరి కొందరు అనుచరులు కూడా ఆయనను పొగిడి ప్రయోజనం పొందారు. కథ మళ్ళీ మొదటికి వచ్చిందని మంత్రి ముక్తానందు డాయనను హెచ్చరిస్తే, “నా అనుచరులం దరూ, నా గురించి ఉన్నమాటలే చెబుతు న్నారు. వారు నా నుంచి ఏ ప్రయోజనమూ ఆశించడంలేదని వాళ్ళే చెప్పారు,” అన్నాడు విశాలసేనుడు బదులిస్తూ.\n\"ప్రభూ! ఎందుకు పొగిడావని ఎవరినడి గినా, అసలు కారణం చెప్పడానికి కొందరు భయపడతారు; కొందరు మొహమాటపడ తారు. మీకు అసలు సంగతి తెలియాలంటే, ఎవరి గురించి వారినడక్కుండా, ఒకరిగురించి మరొకరినడిగి తెలుసుకోవడం మంచిది,” అంటూ ముక్తానందుడు, రాజుకు సలహా ఇచ్చాడు.\n\nఎప్పటికప్పుడు తన సంతోషానికీ, సంతృ ప్తికీ అడ్డుకట్టవేస్తున్నాడని మనసులో విసు క్కున్నప్పటికీ విశాలుడు, మంత్రి సలహాను పాటించాలనే అనుకున్నాడు. ఆయన సోము డనే అనుచరుణ్ణి పిలిచి, “నీవు నన్ను ఆ కాముడంత గొప్పగా పొగడలేకపోతున్నావు. కారణమేమై వుంటుంది?” అని ప్రశ్నించాడు.\nసోముడు ఏమాత్రం తడుముకోకుండా వెంటనే, “ప్రభూ! నేను నిస్వార్థంగా తమ గురించి వున్నమాట చెబుతూంటే, కాముడు స్వార్థంతో తమ నుంచి ఏవో ప్రయోజనాల నాశిస్తూ, లేని మాటలు కూడా కల్పించి తమను సంతోషపెడుతున్నాడు. మా ఇద్దరికీ అదే తేడా!” అంటూ, కాముడు రాజునుంచి ఆశిస్తున్న ప్రయోజనాలను ఏకరువుపెట్టాడు. అందులో నిజముందని రాజుకు అర్థమయింది. అయితే, సోముడితో మాట్లాడిన విధంగానే కాముడితో మాట్లాడితే, వాడూ సోముడిలాగే మాట్లాడి, రాజునుంచి సోముడాశిస్తున్న ప్రయోజనాలను ఏకరువుపెట్టాడు. అందులోనూ నిజముందని రాజుకు అర్థమయింది.\n\nఆ తర్వాత ఆయన ముక్తానందుడి వద్ద, “పొగడ్తలు నాకెంతో సంతోషాన్ని కలిగిస్తు న్నాయి. నిస్వార్థంగా నన్ను పొగిడే మనుషులే వుండరా?” అంటూ వాపోయాడు.\nఅప్పుడు ముక్తానందుడికి తన గ్రామం లోని అతిశర్మ గుర్తుకు వచ్చాడు. ఆయన పండితుడు. ఇతరులను పొగడడమే ఆయన పని. అందుకాయన ప్రతిఫలాన్నాశించడు. అయితే, చాలాకాలంగా ఆ గ్రామంలోని వారెవ్వరూ ఆయన పొగడ్తలు వినడానికిష్ట పడడం లేదు. పొగడ్తలు వినేవారు లేక, తను చాలా నిరుత్సాహంగా ఉంటున్నట్లు, కొద్ది కాలం క్రితం గ్రామానికి వచ్చిన ముక్తానం దుడికాయన చెప్పుకున్నాడు.\nముక్తానందుడు, రాజుతో, “ప్రభూ! కొంతకాలం పాటు తమరు మా గ్రామం అతి శర్మను అనుచరుడిగా వుంచుకోండి. ఆయనతో మాత్రమే మసలుతూ, ఇతరులను దగ్గరకు రానివ్వకండి. మీ కోరికా తీరుతుంది; దేశానికి మేలూ జరుగుతుంది,” అన్నాడు.\nవిశాలసేనుడు, అతిశర్మ కోసం ఎంతో కుతూహలపడ్డాడు. రెండు రోజుల్లో అతిశర్మ వచ్చాడు. వస్తూనే ఆయన విశాలసేనుడి రూపాన్ని పొగిడాడు. ఆయన పేరును పొగి డాడు. దుస్తుల్ని పొగిడాడు. ఇష్టాయిష్టాలను పొగిడాడు. ఆయన ప్రతి కదలికనూ పొగిడాడు.\nతనలో ఇన్ని గొప్పలక్షణాలున్నట్లు, తనకే తెలియని విశాలసేనుడు పొంగిపోయాడు.\n\nఅలా కొద్ది రోజులు గడిచాయి. పొగిడిన దాన్ని పొగడకుండా, అతిశర్మ ప్రతిరోజూ రాజుకు కొత్త పొగడ్తలందజేస్తూనే వున్నాడు. రాజు తుమ్మితే ఆ శబ్దాన్ని మెచ్చుకునేవాడు. మరొకసారి తుమ్మితే, అందులో ఏదో గొప్ప సందేశం వుందనేవాడు. అలాగే రాజు ప్రతి కదలికనూ దగ్గు, వెక్కిళ్ళు వగైరాలన్నింటినీ విపరీతంగా మెచ్చుకునేవాడు.\nఒకసారి రాజు విసుక్కుంటూ గట్టిగా తిడితే, ఆయన వాడిన పదజాలాన్ని మెచ్చు కున్నాడు, అతిశర్మ. ఇందుకు రాజు అబ్బుర పడి, “ఇలా నన్నెంతకాలం పొగడగలవు?\" అని అడిగాడు.\n“ప్రభూ! తమరు సకలశాస్త్ర పారంగతులు. సకలకళాకోవిదులు. ఆకాశంలో రోజూ వెలిగే సూర్యుడనే దీపం కూడా ఏదో ఒకరోజున ఆరిపో వచ్చు. కానీ ఆ రోజును అంచనా వేయడం, నాబోటి సామాన్యుడికి సాధ్యపడుతుందా? తమను పొగడడమూ అటువంటిదే!” అన్నాడు, అతిశర్మ.\nఅలా నెల రోజులు గడిచాయి. ఒక రోజున విశాలుడు, మంత్రి ముక్తానందుడితో, \"ఎందు కనో నాకిప్పుడు పొగడ్తలు వినాలంటేనే చిరా గ్గానూ, భయంగానూ వుంటున్నది. మీరు వెంటనే అతిశర్మను మీ గ్రామానికి పంపించి వేయండి. నన్ను నిత్యం పొగిడే వ్యక్తికి ఎదుట పడి, ఈ మాట చెప్పాలంటే నాకు మొహమా టంగా ఉంది,” అన్నాడు.\nదీనికి ముక్తానందుడు నవ్వి, “ప్రభూ! అతిశర్మ మహాపండితుడు. గొప్పవాడయుండీ తనను తాను పొగడుకోడు. ఎదుటివారి నుంచి, తన గురించి పొగడ్తలు వినకూడదని, ఆయన తనే వారిని పొగుడుతూంటాడు. అర్హతనుబట్టి కాక కేవలం పొగడాలనే పొగడ్డం వల్ల, వివేకవంతులైనవారికెవరికైనా, ఆయన పొగడ్తలు ఎంతోకాలం సంతోషాన్నివ్వవు. ఆయన కారణంగా మా గ్రామస్థులందరికీ పొగడ్తలంటే విరక్తి పుట్టింది. అందువల్లనే ఆ గ్రామం ఎంతో బాగుపడింది. పొగడ్తలంటే ఇష్టపడని ప్రభువువల్ల, దేశానికెంతో మేలు జరుగుతుంది,” అన్నాడు.\nవిశాలసేనుడికి జ్ఞానోదయమైంది. అప్పటి నుంచీ ఆయన అతిశర్మను పొగడ్తలనాశించే వారివద్దకు పంపి, వారి జాడ్యాన్ని కుదుర్చుతూ వచ్చాడు. విదేహరాజ్యం ఆయన పాలనలో ఎంతో అభివృద్ధి సాధించింది.",
            "book_page_end": 32,
            "story_id": "2003_01_07",
            "raw_genre_backup": "హాస్య కథ",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "సాధారణ జ్ఞానం",
            "moral": "Not Applicable",
            "keywords": [
                "జనాభా లెక్కలు",
                "అంతరిక్షం",
                "వ్యోమగాములు",
                "కొంకణ్ రైల్వే",
                "అత్యంత వేగమైన రైలు"
            ],
            "characters": [
                "వాలేరీ కోర్సియూన్",
                "సేర్గేయ్ ట్రెష్కేవ్"
            ],
            "locations": [
                "రష్యా",
                "ఇంటర్నేషనల్ స్పేస్ స్టేషన్",
                "గోవా",
                "ముంబాయి",
                "ఢిల్లీ",
                "భోపాల్"
            ],
            "content": "అంతరిక్షంలో ఉన్నా...\nగత అక్టోబర్ నెలలో 9 - 16 తేదీల మధ్య రష్యాలో జనాభా లెక్కల సేకరణ జరిగింది. ఎప్పటిలాగే ఇంటింటికీ వెళ్ళి లెక్కలు సేకరించారు. ఒక్క ఇల్లుగానీ, ఒక్క పౌరుడుగానీ వదిలిపోకూడదని జనాభా లెక్కల అధికా రులు నిర్ణయించారు. ఇద్దరు వ్యక్తులు ఇంటర్నేషనల్ స్పేస్ స్టేషన్లో ఉన్నా రని తెలిసింది. ఇద్దరు వ్యోమగాములు హుటాహుటిగా జనాభా లెక్కలు సేక రించే అధికారుల తరపున వెళ్ళి అక్క డున్న వాలేరీ కోర్సియూన్, సేర్గేయ్ ట్రెష్కేవ్ల నుంచి వాళ్ళ వివరాలు సేకరించి నిర్ణీత ఫారాలలో వాళ్ళ సంత కాలను కూడా తీసుకుని మరీ తిరిగి వచ్చారు.\n\nఅత్యంత వేగమైన రైలు\nగోవా-ముంబాయి ఎక్స్ప్రెస్ ప్రస్తుతం 8 గంటలు ప్రయాణం చేస్తోంది. 12 సంవత్సరాల క్రితం ఏర్పాటైన ప్రతిష్టాత్మకమైన కొంకణ్ రైల్వే దీని ప్రయాణ సమయాన్ని 4 గంటల 30 నిమిషాలకు తగ్గించాలని నిర్ణయించి, తగిన పథకాలు రూపొందించింది. ఈ రైలు గంటకు 150 కి.మీ. వేగంతో నడుస్తుంది. ఇదే మన దేశంలో కెల్లా అత్యంత వేగమైన రైలు. ఢిల్లీ- భోపాల్ల మధ్య నడిచే రాజధాని ఎక్స్ప్రెస్, శతాబ్ది ఎక్స్ప్రెస్ గంటకు 120 కి.మీ. వేగంతో నడుస్తున్నాయి.",
            "book_page_end": 33,
            "story_id": "2003_01_08",
            "raw_genre_backup": "సాధారణ జ్ఞానం",
            "normalized_genre_te": "సాధారణ జ్ఞానం",
            "normalized_genre_code": "GENERAL_KNOWLEDGE",
            "content_type": "STORY",
            "language": "TELUGU"
        },
        {
            "title": "గుప్తదానం",
            "book_page_start": 34,
            "pdf_page_start": 34,
            "pdf_page_end": 36,
            "author": "గవ్వల నిర్మలాదేవి",
            "genre": "నీతి కథ",
            "moral": "నిజమైన దానం పేరు, ప్రచారం ఆశించకుండా రహస్యంగా చేయాలి. సంపదను నిల్వచేయడం కంటే సత్కార్యాలకు ఉపయోగించాలి.",
            "keywords": [
                "గుప్తదానం",
                "కోటయ్య",
                "భూషణం",
                "ఎల్లన్న",
                "అహంకారం",
                "దయాగుణం"
            ],
            "characters": [
                "కోటయ్య",
                "రాముడు",
                "భూషణం",
                "ఎల్లన్న",
                "ఎల్లన్న కొడుకులు",
                "కోడళ్ళు"
            ],
            "locations": [
                "కొత్తచెరువు గ్రామం",
                "నందలూరు గ్రామం"
            ],
            "content": "కొత్తచెరువు గ్రామంలో వుండే కోటయ్య గొప్ప కోటీశ్వరుడు. దానికి తోడు ఏ సమస్యలూ లేని కుటుంబం అతనిది. సాధారణంగా ధనం వున్నచోట మంచిమనసు, దయాగుణం వుండదంటారు! కాని కోటయ్యది కొండంత మనసు. ఎవరు కష్టాల్లో ఉన్నా చూస్తూ వూరుకోలేడు.\nకోటయ్య దగ్గర రాముడనే నమ్మినబంటు వుండేవాడు. కోటయ్య ఎవరికైనా ఎలాంటి సహాయం చేయాలన్నా, రాముడిద్వారా చేయి స్తూండేవాడు. అలా కష్టాల్లో వున్న ఎన్నో కుటుంబాలను కోటయ్యపరోక్షంగా ఉంటూ, రాముడిచేత గట్టెక్కించి వున్నాడు. ఆ సహాయం పొందిన కుటుంబాలకు, తామెవరివల్ల కష్టా ల్లోంచి బయటపడిందీ తెలిసేది కాదు. రాముడు ఎంతో చాకచక్యంతో రహస్యంగా పనులు జరుపుతూండేవాడు. ఎందుకంటే- కోటయ్యకు ఆర్భాటాలు నచ్చవు. ఆయన దంతా గుప్తదానం!\n\nపక్క గ్రామం నందలూరులో కోటయ్య బావమరిది భూషణం అనే అతను వుంటు న్నాడు. భూషణం కూడా కొద్దో గొప్పో దాన గుణం వున్నవాడే కానీ, అతడికి పది రూపా యిలు దానం చేసినా, పదమందీ చూసేలా చేస్తేగానీ తృప్తి వుండేది కాదు.\nభూషణానికి బావ కోటయ్య వైఖరి ఏ మాత్రం నచ్చేది కాదు. ఒకసారి అతడు, కోట య్యతో, \"అంత డబ్బు దానం చేస్తే, పేరు తెచ్చుకునే వీల్లేకుండా, ఇంత మరుగేమిటి, బావా?” అని ప్రశ్నించాడు.\nదానికి కోటయ్య నవ్వుతూ, “బాహాటంగా దానధర్మాలు చేసి, నలుగురితో పొగిడించు కుంటే అహంకారం పుట్టుకొస్తుంది. దాతకు అసలు ఉండకూడని లక్షణం అహంకారమే! నాకు మాత్రం ఈ గుప్తదానంలోనే సంతృప్తి వుంది. ఆత్మ సంతృప్తికి మించిన సంపద లేదు; అహంకారానికి మించినదౌర్బల్యమూ లేదు,” అన్నాడు.\n\nఆ జవాబుకు భూషణం కాస్త ఉడు క్కుంటూ, “ఐతే నీకు మా ఊళ్ళో వున్న, ఏడ్పుగొట్టు ఎల్లన్నను పరిచయం చేయవల సిందే!” అన్నాడు.\n“ఎమా ఎల్లన్న?” అని అడిగాడు కోటయ్య.\nఅందుకు భూషణం, “ఈ ఎల్లన్న బాగా ముసలివాడు. లోకంలోని కష్టాలన్నీ తన భుజాలమీద కట్టకట్టుకుని వున్నట్టు, ఎప్పుడూ ఏడుపు మొహం వేసుకుని తిరుగు తూంటాడు. అతడికి నువ్వు బంగారు కాసులతో కనకాభిషేకం చేయించినా, అతడి మొహంలో మాత్రం సంతోషం కనిపించదు. పైగా, నాకు ఫలానాయన కనకాభిషేకం చేశాడని పొరబా టునకూడా ఎవరికీ చెప్పడు. నువ్వు గుప్తదాత వైతే, అతడు గుప్తయాచకుడు!\" అన్నాడు.\n\nభూషణం చెప్పినదానికి తలాడించి ఊరు కున్న కోటయ్య, ఆ మర్నాడు రాముడిని నందలూరు వెళ్ళి, ఈ ఎల్లన్నను గురించిన వివరాలు సేకరించుకు రమ్మని చెప్పాడు.\nరాముడు, ఆ సాయంకాలమే నందలూరు నుంచి తిరిగివచ్చి, కోటయ్యకు ఎల్లన్నను గురించిన సమస్త సమాచారం వినిపించాడు.\nఎల్లన్నకు వార్థక్యం సమీపిస్తుండగా భార్య పోయింది. అతడికి నలుగురు కొడుకులు. అందరూ అంతో ఇంతో ఆస్తిపరులు. ఐతే, ప్రస్తుతం ఎల్లన్న నివాసం ఇంటి పెరట్లోని పశువుల పాక, అతడి కోడళ్ళు, అందరూ తినగా మిగిలి పోయిన ఇంత అన్నం కూరలూ తెచ్చి, అతడి పళ్ళెంలో వేసి పోతూంటారు. ఎల్లన్న వాటిని కుడితి తొట్లో వేసి, వాళ్ళూ వీళ్ళూ అభిమానించి ఇచ్చిన డబ్బులతో పూటకూళ్ళ ఇంట్లోంచి అన్నం కూరలూ తెచ్చుకుని రహ స్యంగా తింటూంటాడు. ఈ పరిస్థితిని సహించలేకే ఎల్లన్న, మొహమంతా గంటు పెట్టుకుని తిరుగుతూంటాడు.\nకోటయ్య బాగా ఆలోచించి, రాముడికి కొంత డబ్బిచ్చి, ఎల్లన్న ఇంటికి వెళ్ళి చేయ వలసినదేమిటో చెప్పి, ఆ రోజే నందలూరు పంపాడు.\nరాముడు, ఎల్లన్న ఇంటికి చేరే సమయా నికి అతడి నలుగురు కొడుకులూ ఇంట్లోనే వున్నారు. రాముడు వాళ్ళతో, “ఇది చాలా కాలంనాడు జరిగిన సంగతి! ఒకసారి మా నాన్న చిన్నతనంలో కాలవలో ఈతకు వెళ్ళి, వాలునపడి కొట్టుకుపోతూంటే, మీ నాన్న ఆయన్ని కాపాడి ప్రాణదానం చేశాడట! మా నాన్నీమధ్య చనిపోతూ, ఈ విషయం నాతో చెప్పి - తనకు ప్రాణదానం చేసినందుకు కృతజ్ఞతగా, ఎల్లన్నకు బ్రతికి వున్నంతవరకూ నెలనెలా కొంతడబ్బు ముట్టజెప్పమని, నా నుంచి మాట తీసుకున్నాడు. ఇక నుంచి నేను నెల నెలా వచ్చి, ఎల్లన్నకు కొంత డబ్బు ఇచ్చి పోతూంటాను,” అన్నాడు.\nఇది విన్న ఎల్లన్న కొడుకులు సంతోషంతో ఎగిరి గంతేసి, ఎల్లన్నను పశువులపాకనుంచి తీసుకువచ్చి, “నాన్నా, ఇకనుంచి నీ పడక ఈ పట్టెమంచం మీద!” అంటూ మంచం మీద కూర్చోబెట్టి, “ఈనాడు మొదలు నువ్వు కూడా మాత్తోపాటు ఇక్కడ ఇంట్లోనే ఉండు. నీకేం కావలసివచ్చినా మమ్మల్ని అడుగు. నీకు తినా లనిపించినదల్లా, కోడళ్ళనడిగి చేయించుకు తిను. మనమలూ, మనవరాళ్ళూ ఇతరత్రా నీ అవసరాలన్నీ చూస్తూంటారు,” అనిచెప్పారు.\nజరిగిందేమిటో ఎల్లన్నకు అర్థంకాక పోయినా, ఈనాటి నుంచి తన కష్టాలు గట్టె క్కాయని గ్రహించాడు. ఎల్లన్న మొహంలో ఎంతోకాలానికి లీలగా మెరిసిన సంతోష ఛాయలు చూసిన రాముడు, అప్పటికప్పుడు బయలుదేరి వెళ్ళి కోటయ్యకు ఎల్లన్న సంతో షాన్ని గురించి చెప్పాడు.\nఆ సమయంలో అక్కడేవున్న భూషణంతో కోటయ్య, \"చూశావా, ఎల్లన్నను సంతోష పెట్టాను!\" అన్నాడు.\nభూషణం అయిష్టంగా మొహం చిట్లించి, “అయితే, బావా, ఎల్లన్న కాలం చేసేవరకూ, నీ దానం ఇలాగే సాగుతుంటుందా?” అని అడిగాడు.\nఆ ప్రశ్నకు కోటయ్య, భూషణం భుజం తట్టి, “మనం జలాశయాలకు ఆనకట్టలెం దుకు కట్టిస్తాం? నీటిని నిలువచేసి తగిన వనరులకు వాడుకోవడానికే కదా! అలాగే నా ముందు ఏడు తరాలవాళ్ళు ధర్మంగా సంపా యించి కూడబెట్టిన ధనాన్ని, అలా ఒక మూల దాచేస్తే ఎవరికి మాత్రం జరిగే మేలేమిటి? ఇలాంటిసత్కార్యాలకు కొంత అయినా వెచ్చిస్తే పుణ్యమూ, పురుషార్థమూ దక్కుతుంది. ఏమంటావు?” అన్నాడు.\n“బావా, నీతో వాదించడం నాచేత కాదు, నన్ను ఇంతటితో వదిలెయ్యి,” అంటూ భూషణం కండువా దులిపి భుజానవేసుకుని, తన గ్రామానికి బయలుదేరాడు.\nబావమరిది ప్రవర్తనకు కోటయ్య పెద్దగా నవ్వి, \"సరే, ఎల్లన్నలాంటివాళ్ళు మళ్ళీ ఎవరైనా కనిపిస్తే, నాకు చెప్పడం మాత్రం మరవకు!” అన్నాడు.",
            "book_page_end": 36,
            "story_id": "2003_01_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "గెలిపించిన విశ్వాసం!",
            "book_page_start": 37,
            "pdf_page_start": 37,
            "pdf_page_end": 37,
            "author": "చందమామ బృందం",
            "genre": "చారిత్రక కథ",
            "moral": "గెలుపుకు కారణం నమ్మకం లేదా విశ్వాసం. ఆత్మవిశ్వాసం లేకపోతే గొప్ప శక్తి ఉన్నా ఓటమి తప్పదు.",
            "keywords": [
                "వీరసేనుడు",
                "విశ్వాసం",
                "నాణెం",
                "కాళికాదేవి",
                "యుద్ధం",
                "ఆత్మవిశ్వాసం"
            ],
            "characters": [
                "వీరసేనుడు",
                "దళనాయకుడు",
                "సైనికులు",
                "కాళికాదేవి"
            ],
            "locations": [
                "తుంపా రాజ్యం",
                "రత్నగిరి రాజ్యం",
                "కాళికాదేవి ఆలయం"
            ],
            "content": "ఇరుగుపొరుగు రాజ్యాలైన తుంపా, రత్న గిరుల మధ్య తరచూ కీచులాటలు, ఘర్షణలు జరుగుతూండేవి. హఠాత్తుగా రత్నగిరి సేనలు దండెత్తి రావడంతో, వాటిని ఎదుర్కోవడానికి తుంపా సేనాధిపతి వీర సేనుడు సేనలను రాజ్యసరిహద్దులకేసి నడిపించసాగాడు. రత్నగిరి సేనలు, తుంపా సేనలకన్నా సంఖ్యాబలంలో ఎక్కువ. అలా అని తాము లొంగిపోవడం రాజ్యానికే తీరని అవమానం. ప్రజలు దానిని ఇచ్చగించరు కూడా!\n\nసేనాధిపతి వీరసేనుడి వెంట వెళుతు న్నారేగాని, సైనికులలోనూ గెలుపు సాధించ గలమన్న నమ్మకం అడుగంట సాగింది. వాళ్ళు తమలో తాము అపనమ్మకంతో గుసగుస లాడుకోవడం వీరసేనుడు గమనించాడు. సైనికులలో ఆత్మవిశ్వాసం కలిగించి, ఉత్సా హంపెంపొందించడానికి ఏమైనా చేయాలని ఆయన తీవ్రంగా ఆలోచించాడు.\nమార్గమధ్యంలో వాళ్ళకొక ప్రాచీనమైన కాళికాదేవి ఆలయం కనిపించింది. వీర సేనుడు ఆలయం లోపలికివెళ్ళి కాళికాదేవిని ప్రార్థించి వెలుపలికి వచ్చి, సైనికులతో “మీలో పలువురికి యుద్ధంలో మనం గెలుపొందగలమన్న విశ్వాసం లేనట్టుంది. ఈ విషయంలో కాళీమాత సంకల్పమేమిటో తెలుసు కుందాం,” అంటూ రొండిన దోపుకున్న ఒక వెండి నాణాన్ని తీసి చూపుతూ, \"నేనిప్పుడు ఈ నాణాన్ని బొమ్మా బొరుసూ వేస్తాను. నాణెంలో రాజముద్రిక బొమ్మ పడిందంటే కాళీ మాత విజయసంకేతం చూపి, దీవించిం దనుకుని ముందుకు సాగుదాం. బొరుసు పడితేఓటమిగా తీసుకుందాం,” అంటూ నాణాన్ని కుడిచేతి బొటనవేలితో పైకి ఎగరవేశాడు.\n\nనాణెంకేసి సైనికులు అమితాసక్తితో చూడ సాగారు. నేలమీద పడిన నాణెం నుంచి రాజముద్రిక కనిపించడంతో వాళ్ళల్లో ఉత్సాహం పెల్లుబికింది. కట్టలు తెంచుకున్న గంగా ప్రవాహంలా సైన్యం ముందుకు సాగింది. గెలుపు తమదే అన్న విశ్వాసంతో వాళ్ళు శత్రు సైనికులను చీల్చి చెండాడి విజయాన్ని కైవసం చేసుకున్నారు!\nయుద్ధం ముగిశాక ఒక దళనాయకుడు వీరసేనుడితో, “విధి బలీయం! దానిని ఎవరూ మార్చలేరు. అల్పసంఖ్యాకులుగా ఉండమన సైనికులు సాధించిన విజయమే ఇందుకు తార్కాణం!” అన్నాడు.\n“నువ్వన్నది అక్షరాలా నిజం!” అంటూ వీరసేనుడు నర్మ గర్భంగా నవ్వుతూ, తాను దేవీ ఆలయం వద్ద బొమ్మా బొరుసూ వేసిన వెండి నాణాన్ని తీసి చూపించాడు. నాణా నికి రెండు వైపులా రాజముద్రిక బొమ్మే వుంది!",
            "book_page_end": 37,
            "story_id": "2003_01_10",
            "raw_genre_backup": "చారిత్రక కథ",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "లక్ష వరహాల సలహాలు",
            "book_page_start": 38,
            "pdf_page_start": 38,
            "pdf_page_end": 43,
            "author": "చందమామ బృందం",
            "genre": "జానపద కథ",
            "moral": "అనుభవజ్ఞానం, లోకజ్ఞానం ఉత్తమమైన సలహాల ద్వారా లభిస్తుంది. ధైర్యం, వివేకం, సమయస్ఫూర్తి కష్టాలను అధిగమిస్తాయి.",
            "keywords": [
                "లక్ష వరహాలు",
                "సలహాలు",
                "రవిచంద్రుడు",
                "సుదర్శనసేనుడు",
                "యువరాణి",
                "పాములు",
                "లోకజ్ఞానం"
            ],
            "characters": [
                "సుదర్శనసేనుడు",
                "విమలాదేవి",
                "రవిచంద్రుడు",
                "గుడి పూజారి",
                "కుమ్మరి",
                "యువరాణి",
                "మేనమామ"
            ],
            "locations": [
                "భువనగిరి",
                "పొరుగురాజ్యం"
            ],
            "content": "భువనగిరిని పరిపాలించే సుదర్శనసేనుడికి తన కుమారుడు రవిచంద్రుడి స్వభావం ఏమాత్రం నచ్చలేదు. యుక్తవయస్కుడైనప్పటికీ అతనిలోని మృదుస్వభావం మారలేదు. ఇలాంటి సాధుస్వభావి సింహాసనాన్ని అధిష్ఠించి రాజ్యవ్యవహారాలను ఎలా సమర్థవంతంగా నిర్వహించగలడా అని రాజు తరచూ విచారగ్రస్తుడయ్యేవాడు.\nఒకనాడు రాజు మహారాణి విమలాదేవితో, “దీనికంతకూ కారణం నువ్వు. నువ్వు చూపిన మితిమించిన గారాబమే వాణ్ణి ఎందుకూ కొరగాని వాణ్ణిగా తయారుచేసింది. రాజు ఎన్నో కఠినమైన నిర్ణయాలు తీసుకోగల దృఢచిత్తుడై ఉండాలి. వీడెలా రాజ్యపాలన చేయగలడో ఏమో!\" అన్నాడు.\n“మృదుస్వభావంగల రాజే ప్రజల కష్టనష్టా లను అర్థం చేసుకుని చక్కగా రాజ్యపాలన చేయ గలడు. మన రవిచంద్రుణ్ణి గురించి తమరేమీ విచారపడనవసరం లేదనుకుంటాను. అయినా, మన కుమారుడు దేశసంచారం చేసి వస్తే లోకజ్ఞానం పెరిగి దృఢ చిత్తుడు కాగలడు కదా?” అన్నది రాణి విమాలాదేవి.\nరాజుకు కూడా ఇది మంచి ఆలోచనగా తోచింది. ఆయన వెంటనే యువరాజును పిలిపించి, “రవి చంద్రా! త్వరలో నీకు రాజ్య పట్టాభిషేకం చేయదలి చాను. అంతకు ముందు నువ్వు రాజ్యమంతటా సంచరించి, ప్రజల స్థితిగతులనూ, లోకంపోకడనూ తెలుసుకుని లోకజ్ఞానం పెంపొందించుకోవడం చాలా అవసరం. అన్నిటికన్నా అనుభవజ్ఞానం విలు వైనది,” అన్నాడు.\nరవిచంద్రుడు తండ్రి మాటను శిరసావహించి, సామాన్య పౌరుడిలా గుర్రం మీద నగర సంచారానికి బయలుదేరాడు. మధ్యాహ్నానికి నగరం శివార్లలో ఉన్న ఒక గ్రామం పొలిమేరను చేరుకున్నాడు. ఒక చెట్టుకిందవిశ్రాంతి తీసుకుంటూండగా, దాపులనున్న ఇంటి నుంచి రెండు కుఠస్వరాలు వినిపించాయి.\n\"గుడి పూజారిగా నేను సంపాదించినదంతా నీకిస్తున్నాను. ఇక నావద్ద మిగిలిందేమీ లేదు. ఉన్న దాంతోనే సంసార శకటాన్ని నడుపుకు రావాలి, అన్నది పురుష కంఠస్వరం.\n“మీ సంపాదన మన తిండికే బొటాబటిగా సరి పోతున్నది. ఇప్పుడు మీ తల్లికి జబ్బు చేసింది. మందూ మాకులకు డబ్బు కావాలి కదా? నేను మాత్రం ఏం చేయగలను చెప్పండి?” అన్నది స్త్రీ కంఠస్వరం దీనంగా.\n“నా దగ్గర దమ్మిడీ లేదు. కావాలంటే మూడు మంచి సహాలను రాసి ఇవ్వగలను. వాటిని నువ్వు 'ఎవరికైనా అమ్మగలిగినట్టయితే, లక్ష వరహాలు పలుకుతాయి. అప్పుడు మన అవసరాలకు ఎలాంటి ఇబ్బందీ ఉండదు,” అన్నది పురుష కంఠస్వరం.\n“సలహాలను ఎవరుకొంటారు?” అని వాపో యింది స్త్రీ కంఠస్వరం.\n“మన అదృష్టం బావుంటే కొనే పుణ్యాత్ములు రాకపోరు. ఇదిగో మూడు సలహాలను ఈ చెట్టు బెరడు మీద రాశాను. వెళ్ళి దీనిని అమ్ముకుని రా!” అన్నది పురుష కంఠస్వరం.\nఆ మాటలు విన్న రవిచంద్రుడు దయా హృద యుడు గనక, ఆ పేద దంపతులకు సాయపడా లనుకున్నాడు. ఆ పేదరాలు ఇంటినుంచి బయ టకు రాగానే, ఆమెను సమీపించి, “అమ్మా! నువ్వు నాకొక సహాయం చెయ్యాలి. నాకొక మంచి సలహా కావాలి. ఇవ్వగలవా?\" అని అడిగాడు.\nఆ స్త్రీ అతని వంక ఆశతో చూస్తూ, “ఒక్క సలహా ఏమిటి నాయనా? ఈ బెరడు మీద ఆణిముత్యా ల్లాంటి మూడు సలహాలు రాసి ఉన్నాయి. అయితే, వాటికి లక్ష వరహాలు చెల్లించవలసి ఉంటుంది. అంత మొత్తం నీ దగ్గర ఉన్నదా?” అని అడిగింది అనుమానంగా.\n“సంతోషంగా చెల్లిస్తాను,” అంటూ రవి చంద్రుడు వేలికి పెట్టుకున్న వజ్రపుటుంగరం తీసి ఆమెకిస్తూ, \"ఇది లక్ష వరహాలకన్నా ఎక్కువే చేస్తుంది!\" అని చెప్పి సలహాలు రాసి ఉన్న చెట్టు బెరడును తీసుకున్నాడు.\nఆ తరవాత రవిచంద్రుడు ఆ సలహాలను చదివాడు:\nఅపరిచితమైన నూతన ప్రదేశంలో రాత్రివేళ గడపవలసి వస్తే నిద్రపోవద్దు. నిద్రపోయావో ఆ తరవాత మేలుకునే అవకాశం రాకపోవచ్చు!\nధనవంతుడైన బంధువు ఇంటికి విలువైన కానుకలతో ఆడంబరంగా వెళ్ళాలి. అప్పుడే గౌరవా దరాలు లభిస్తాయి. వట్టి చేతులతో పేదవాడిలా వెళ్ళావో బయటకు గెంటేస్తాడు!\nకష్టమైన, అపాయకరమైన కార్యాన్ని నిర్భ యంగా శక్తినంతా వినియోగించి చేసెయ్యాలి!\nరవిచంద్రుడు సలహాలున్న బెరడును దుస్తులలో జాగ్రత్తగా దాచుకుని, రాజభవనానికి తీసుకువెళ్ళి భద్రంగా దాచాడు.\nకొన్నాళ్ళ తరవాత రాజు, కుమారుణ్ణి పిలిచి, \"ఇన్నాళ్ళూ రాజ్యంలో ఏమేమి చూశావు? ఏమేమి విన్నావు? ఏమి నేర్చుకున్నావు?\" అని అడిగాడు.\n\"మూడు సలహాలను అంటే, వివేకాన్నికొన్నాను,” అన్నాడు రవిచంద్రుడు.\n“వివేకాన్ని కొన్నావా?\" అన్నాడు రాజు కోపంగా.\nయువరాజు తాను కొన్న సలహాలను గురించి వివరించాడు. ఇది రాజుకు మరింత ఆగ్రహాన్ని తెప్పించింది. \"మూర్ఖుడా! నీ అమాయకత్వాన్ని ఆసరాగా చేసుకొని నిన్నెవరో బాగా మోసం చేశారు. నువ్వెలా రాజ్యాన్ని పరిపా లించగలవు? వెళ్ళు ఇక్కణ్ణించి, నీ ముఖం నాకు చూపకు. నా ఎదుట నిలబడకు!\" అని గద్దించాడు.\nయువరాజు మౌనంగా తల వంచుకుని వెళ్ళి పోయాడు. ఆ రాత్రంతా తీవ్రంగా ఆలోచించి ఒక నిర్ణయానికి వచ్చాడు. మరునాడు తెల్లవారకముందే గుర్రం ఎక్కి రాజ్యం వదిలి వెళ్ళాలని బయలు దేరాడు. మధ్యాహ్నానికల్లా నగరం దాటి చాలా దూరం వెళ్ళాడు. సాయంకాలానికి చిన్న కొండకు ఆవల ఉన్న పట్టణాన్ని సమీపించాడు. ఆ రాత్రికి అక్కడి సత్రంలోనే గడపాలని నిర్ణయించాడు.\nసత్రం యజమాని అతన్ని ఎగాదిగా చూశాడు. రవిచంద్రుడు ధరించిన ఆభరణాలు అతని దృష్టిని ఆకర్షించి, అతనిలో దురాశను కలిగించాయి. రాత్రికి ఎలాగైనా ఈ యువకుణ్ణిచంపి విలువైన ఆభరణాలు కాజేయాలన్న దుర్బుద్ధి అతనిలో కలిగింది.\nసత్రం యజమాని రవిచంద్రుణ్ణి సగౌరవంగా తీసుకుపోయి ఒక విశాలమైన గదిలో వదిలాడు.\nఅప్పుడు యువరాజు మనసులో అతడు కొన్న మొదటిసలహా గుర్తుకు వచ్చింది: అపరిచితమైన నూతన ప్రదేశంలో రాత్రివేళ గడపవలసి వస్తే నిద్ర పోవద్దు. నిద్రపోయావో ఆ తరవాత మేలుకునే అవకాశం రాకపోవచ్చు.\nఆ సలహాను పాటించాలని నిర్ణయించుకుని రవిచంద్రుడు చన్నీళ్ళతో ముఖం కడుక్కుని వచ్చి చాప మీద కూర్చున్నాడు.\nఅర్ధరాత్రి సమయంలో సత్రం యజమాని ముసుగు వేసుకుని, రవిచంద్రుడున్న గదిలోకి మెల్లగా ప్రవేశించి, కత్తి పైకెత్తాడు. యువరాజు కత్తివేటును తప్పించుకుని, సత్రం యజమాని చేతిని వడిసి పట్టుకున్నాడు. అనూహ్యమైన ఈ పరిణామానికి హడలిపోయిన సత్రం యజమాని, \"దురాశపుట్టి దుర్బుద్ధితో ఈ పాపకృత్యానికి పాల్ప డ్డాను. పిల్లలు గలవాణ్ణి. క్షమించండి, ” అంటూ రవిచంద్రుడి పాదాలపై బడ్డాడు.\nరవిచంద్రుడు అతన్ని క్షమించి వదిలిపెట్టాడు. మరునాడు తెల్లవారగానే అక్కడి నుంచి బయలు దేరాడు.\n\nవివిధ పట్టణాలు, పల్లెలు తిరిగి అతడు కొన్నా ళ్ళకు తన మేనమామ రాజ్యం చేరుకున్నాడు. రోజూ ప్రయాణం చేయడం వల్ల అతడు బాగా అలిసి పోయాడు. దుస్తులూ, తలా మాసిపోయాయి. అలాగే మేనమామ కొలువుదీరి ఉగ్ర సభకు వెళ్ళాడు.\nఅతన్ని మేనమామ గుర్తించలేకపోయాడు. రవి చంద్రుడు తానెవరయినదీ చెప్పాడు.\n“ఛీ, నువ్వా నా మేనల్లుడివి!” అని చీదరించు కున్న అతని మేనమామ, అతన్ని బయటకు గెంట మని భటులను ఆజ్ఞాపించాడు.\nయువరాజు మౌనంగా వీధిలోకి వచ్చాడు. అప్పుడు అతనికి తాను కొన్న రెండవసలహా గుర్తుకు వచ్చింది: ధనవంతుడైన బంధువు దగ్గరికి విలువైన కానుక లతో ఆడంబరంగా వెళ్ళాలి. అప్పుడే గౌరవాదరాలు లభిస్తాయి. పేదరికంతో వెళితే అవమానం తప్పదు!\nఆ మాటల్లోని భావాన్ని రవిచంద్రుడు అర్థం చేసుకున్నాడు. ఆచరణలో పెట్టాలని తన దగ్గరున్న కొన్ని నగలను తాకట్టుపెట్టి, కొత్తబట్టలను కొన్నాడు.\nఆ తరవాత ఒక సత్రానికి వెళ్ళి స్నానం చేసి కొత్తబట్ట లనూ, మిగిలిన ఆభరణాలనూ ధరించి, విలువైన కానుకలతో మేనమామ కొలువుకూటానికి వెళ్ళాడు.\nఅతన్ని చూడగానే మేనమామ గుర్తించి, ఆహ్వానిస్తూ లేచి వచ్చి, ఆప్యాయంగా కౌగిలించుకున్నాడు.\n\nమేనమామ భవనంలో కొన్నాళ్ళుండి, రవిచం ద్రుడు మళ్ళీ దేశాటనకు బయలుదేరాడు. రెండు రోజులలో పొరుగురాజ్యం రాజధానీ నగరం చేరాడు. నగర వీధులలో వెళుతూండగా, ఒక కుమ్మరి గొంతెత్తి ఏడుస్తూ ఉండడం గమనించి, అతన్ని సమీపించి, \"ఎందుకు ఏడుస్తున్నావు?\" అని అడిగాడు.\n“నా కొడుకు యువరాణిని వివాహమాడబో తున్నాడు,” అన్నాడు కుమ్మరి.\n\"అది ఆనందించతగ్గ విషయమేకదా? మరి ఏడుస్తున్నావెందుకు?” అని అడిగాడు రవి చంద్రుడు.\n\"కాదు, నాయనా! ఈ రాజ్యంలో యువరాణికి రోజూ పెళ్ళవుతూనే ఉంటుంది. కారణం తెలియదు గాని, పెళ్ళయిన రాత్రే పెళ్ళికొడుకు చచ్చిపోతాడు. ఈరోజు యువరాణిని పెళ్ళాడవలసింది నా కొడుకు వంతయింది. నాబిడ్డ ప్రాణాలతో బయటపడడు!” అంటూ మళ్ళీ ఏడవసాగాడా వృద్ధుడు.\nరవిచంద్రుడికి తాను కొన్న మూడవ సలహా జ్ఞాపకం వచ్చింది: కష్టమైన, అపాయకరమైన పనిని నిర్భయంగా, శక్తినంతా ఉపయోగించి చేసెయ్యాలి!\nఆ వృద్ధుడి కొడుకును రక్షించడం తన బాధ్యతగా భావించాడు రవిచంద్రుడు. అతడు కుమ్మరితో, “సరే, నీ కుమారుడికి బదులు నేను వెళ్ళి యువరాణిని వివాహమాడతాను,” అన్నాడు.\nకుమ్మరి అందుకు సంతోషంగా అంగీకరించి రవిచంద్రుణ్ణి రాజు దగ్గరికి వెంటబెట్టుకుని వెళ్ళాడు.\nరవిచంద్రుడికీ, యువరాణికీ వివాహం జరిగింది.\nఆనాటి రాత్రి యువరాణి శయనగృహాన్ని చేరగానే నిద్రపోయిందిగాని, రవిచంద్రుడు మాత్రం మేలు కుని గదినంతా పరిశీలించి చూడసాగాడు.\nఅర్ధరాత్రి సమయంలో రెండు పాములు పాన్పుమీదికి ఎగబ్రాకి రావడం అతడు గమ నించాడు. వెంటనే కత్తి దూసి, రెండు పాములనూ తెగనరికాడు. పాములు చచ్చాక, అవి ఎక్కడి నుంచి వచ్చాయా అని గదినంతా పరిశీలించి చూశాడు. పాన్పు కింద ఉన్న ఒక చిన్న బొరియను పరిశీలిస్తే దానికింద ఒక పాముల పుట్ట ఉండడం తెలియ వచ్చింది.\nమరునాడు తెల్లవారాక అల్లుడు ప్రాణాలతో ఉండడం చూసి రాజు పరమానందం చెందాడు. రవిచంద్రుడు జరిగిన సంగతి వివరించి, \"ఈ భవన నిర్మాణ సమయంలో పాముల పుట్టను నాశపరచి, అందులోని పాములను చంపినట్టున్నారు. ఈ రెండు పాములు పగబట్టి నూతన వరులను కాటు వేస్తూ వచ్చాయి. ఇప్పుడు వాటి పీడ విరగడ అయింది,\" అన్నాడు.\nతన కుమార్తెను ధైర్యంగా వివాహమాడి రక్షించిన రవిచంద్రుడు భువనగిరి యువరాజు అని తెలియ డంతో రాజు ఆనందం ఇనుమడించింది. విలువైన కానుకలిచ్చి కుమార్తెనూ, అల్లుణ్ణి సాగనంపాడు.\nసాహసకృత్యం చేసి, రాజకుమారిని వివాహ మాడి వెంటబెట్టుకుని వచ్చిన తన కుమారుణ్ణి చూసి భువనగిరి రాజదంపతులు పరమానందం చెందారు.\n\nతన కుమారుడి ద్వారా జరిగినదంతా విన్న రాజు, \"నువ్వు కొన్న సలహాలు నిజంగానే నీకు మేలు చేశాయి. నిన్ను వివేకిగానూ, దృఢచిత్తంగల సాహస వీరుడిగానూ తీర్చిదిద్దాయి. వాటి విలువ లక్ష వరహాలు కాదు; కోటి వరహాలు!\" అన్నాడు మంద హాసం చేస్తూ.",
            "book_page_end": 43,
            "story_id": "2003_01_11",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "మనదేశం గురించి తెలుసు కుందాం",
            "book_page_start": 44,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "సాధారణ జ్ఞానం",
            "moral": "Not Applicable",
            "keywords": [
                "రిపబ్లిక్ దినోత్సవాలు",
                "అణుశక్తి",
                "సాగర కన్య",
                "ఇన్సాట్",
                "మిసైల్",
                "అంతరిక్షం"
            ],
            "characters": [
                "చందమామ బృందం"
            ],
            "locations": [
                "భారతదేశం"
            ],
            "content": "జనవరి అనగానే గుర్తుకు వచ్చేవి రిపబ్లిక్ దినోత్సవాలు. పారిశ్రామిక, వ్యవసాయ, వాణిజ్య, ఆరోగ్య, విద్యారంగాలలో మనదేశం సాధించిన ప్రగతిని, సాంకేతిక అభివృద్ధిని చాటేందుకు బ్రహ్మాండమైన ఊరేగింపు జరపడం ఈ ఉత్సవాలలో ప్రధాన అంశం. వివిధరంగాలలో మనదేశం సాధించిన ప్రగతిని గురించి ఈనెల క్విజ్లో తెలుసుకుందాం.\n1. ప్రస్తుత మన అణుశక్తి ఉత్పాదక సామర్థ్యం ఎంతో తెలుసా?\n2. ఇన్సాట్-ఐబి శాట్లెట్ను మనదేశం ఎప్పుడు ప్రయోగించింది?\n3. అతిపెద్దదైన ఆధునిక సముద్ర పరిశోధనా నౌక 'సాగర కన్య' మనవద్ద ఉంది. ఈ నౌకను మనం ఏ దేశం నుంచి తెచ్చాము?\n4. మనదేశం రూపొందించిన మొట్టమొదటి 'సర్ఫేస్ టు సర్ఫేస్ మిసైల్' పేరేమిటి?\n5. మనదేశం ఒక పురుషుణ్ణి, ఒక స్త్రీనీ అంతరిక్షంలోకి పంపింది. వాళ్ళ పేరేమిటి? ఎప్పుడు పంపింది?\n6. దశాంశ ద్రవ్యమాన పద్ధతిని మనదేశం ఎప్పుడు ప్రవేశపెట్టింది?\n7. 'యూనివర్సిటీ గ్రాంట్స్ కమిషన్' ఎప్పుడు ఏర్పాటు చేయబడింది?\n8. మనదేశంలో చాలా ఎత్తయిన భవనం ఎక్కడ నిర్మించబడింది? ఏ సంవత్సరం?\n(సమాధానాలు వచ్చే సంచికలో)",
            "book_page_end": 44,
            "story_id": "2003_01_12",
            "raw_genre_backup": "సాధారణ జ్ఞానం",
            "normalized_genre_te": "సాధారణ జ్ఞానం",
            "normalized_genre_code": "GENERAL_KNOWLEDGE",
            "content_type": "STORY",
            "language": "TELUGU"
        },
        {
            "title": "విఘ్నేశ్వరుడు (13వ భాగం)",
            "book_page_start": 45,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "ధారావాహిక",
            "moral": "Not Applicable",
            "keywords": [
                "కృష్ణుడు",
                "విఘ్నేశ్వరుడు",
                "శమంతకమణి",
                "సత్యభామ",
                "రుక్మిణి",
                "సత్రాజిత్తు"
            ],
            "characters": [
                "కృష్ణుడు",
                "రుక్మిణి",
                "విఘ్నేశ్వరుడు (మృదంగకేసరి)",
                "సత్రాజిత్తు",
                "సత్యభామ",
                "కంసుడు",
                "అక్రూరుడు"
            ],
            "locations": [
                "మధురాపురం",
                "ద్వారకానగరం",
                "అర్క దేవలోకం"
            ],
            "content": "కృష్ణుడి మాటలకు పెద్దగా నవ్వి, మృదంగ కేసరి, \"అలాగని తప్పించుకోబోతున్నావా? వీల్లేదు! నీ మురళీగానం గొప్పదో, నా మృదంగ వాయిద్యం గొప్పదో ఇక్కడే, ఇప్పుడే తేలిపోవాలి!” అన్నాడు.\nకృష్ణుడు గడగడలాడుతూ, ఊదడానికి మురళీ తీశాడు.\nమృదంగకేసరి మఠం వేసి మద్దెల వాయించ మొదలు పెట్టాడు. కృష్ణుడు యమునా కళ్యాణి రాగాన్ని వాయిస్తూ, మృదంగకేసరిని 'తికమకపెట్టి ఠక్కున హంసధ్వని రాగాన్ని అందుకొని అద్భుతంగా వాయిస్తూంటే, మృదంగకేసరి పరవశించి మైమరిచి మద్దెల విడిచి నృత్యం చేయడం మొదలుపెట్టాడు.\nకృష్ణుడు హంసధ్వని రాగాన్ని చిత్ర విచిత్ర గతులతో స్వరాలు మరింత దురితంలో పలికిస్తూంటే, మృదంగకేసరి రూపు విడిచి విఘ్నేశ్వరుడు విఘ్నేశ్వరుడై తొండమెత్తి, బొజ్జ ఊపుకొంటూ అమితోత్సాహంతో ఆనంద తాండవం చేశాడు. మద్దెల మాయమై ఎలుక గంతులు వేసింది.\nవిఘ్నేశ్వరుడు తనకు ప్రియతమమైన హంసధ్వని రాగానికి పులకరించిపోతూ, తాండ వంచేస్తూ, అలసిపోతూంటే కృష్ణుడు ఠక్కున మురళి వాయించటం ఆపి, ముందుకు పోయి విఘ్నేశ్వరుడు పడిపోకుండా ఒడిసి పట్టు కొని, \"పార్వతీనందనా! మళ్లీ బోర్లాపడ్డా వంటే, మీ అమ్మ మురళీగానాన్ని వినకూడ దని శపించి పోతుందేమోనన్న భయంతో, నిన్ను కింద పడిపోకుండా పట్టుకున్నాను. మరేం అనుకోకు, లంబోదరా!” అన్నాడు చిన్నగా నవ్వుతూ.\n\nవిఘ్నేశ్వరుడు, “కృష్ణా, నీ మురళీగానాన్ని వినాలనే ఇలా వచ్చాను. మన కృష్ణవినాయ కీయం నిజంగా సుందరకాండే!\" అన్నాడు అమితానందంతో.\nకృష్ణుడు చిన్నగా నవ్వుతూ, “విఘ్నేశా! పాపం, నీ వాహనం మద్దెలదరువులు బాగా తిన్నదే!\" అని అంటూ ఎలుకను ముద్దుగా నిమిరాడు.\nవిఘ్నేశ్వరుడు, “కృష్ణా! కంసుడికి అంత్య కాలం సమీపించింది. ధనుర్యాగం సాకుతో నిన్ను తీసుకురమ్మని, అక్రూరుణ్ణి పంపు తాడు, వెళ్ళు! విజయోస్తు!\" అని చెప్పాడు.\nకృష్ణుడు, “అంతా నీ దయ, స్వామీ!\" అని చేతులు మోడ్చి మ్రొక్కాడు.\nవిఘ్నేశ్వరుడు, \"అవతారమూర్తిని! నా దయకాదు, నీ లీల! అన్నట్టు అర్క కుబ్జ రూపంతో నీ కోసం ఎదురు చూస్తూంటుంది, అనుగ్రహించు!” అని చెప్పి ఎలుక వాహనం ఎక్కి, ఆకాశానికి రివ్వున వెళ్ళి అంతర్థాన మయ్యాడు.\n\nమరికొన్నాళ్ళకు అక్రూరుడు వచ్చి కృష్ణ బలరాములను మధురాపురానికి రథం మీద తీసుకువెళ్ళాడు. అష్టవంకరలతో ఉన్న కుబ్జ కృష్ణుడికి ఎదురొచ్చి, పాదాలకు మ్రొక్కి చందనం పూసింది. కృష్ణ బలరాములకు పూలమాలలు వేసింది.\nకృష్ణుడు ఆప్యాయంగా కుబ్జను రెండు చేతులతో లేవనెత్తాడు.\nకుబ్జరూపం పోయి అప్సరసరూపంతో అర్క దేవలోకం చేరుకుంది.\nకంసుడు తనను చంపాలని చేసిన రక రకాల కపటోపాయాలన్నిటినీ చిత్తుచేసి, కృష్ణుడు, కంసుణ్ణి పట్టుకుని సింహాసనం నుంచి ఈడ్చి లాగి కిందపడతోశాడు. కంసుడు మరణించాడు.\nదేవకీ వసుదేవులను కారాగార విముక్తు లనుచేసి, కృష్ణుడు ఉగ్రసేనుడిని కూడా కారాగారం నుండి విడిచి, అతని సింహా సనం అతని పరం చేశాడు.\nకృష్ణబలరాములు పెద్దవాళ్ళయ్యారు. కృష్ణుడు అనేకమంది దుర్మార్గులను, రాక్షసు లను నిర్మూలించాడు. సముద్రంలోకి చొచ్చు కొని దుర్భేద్యంగా ఉండేలాగ ద్వారకా నగ రాన్ని నిర్మాణం చేయించి, అన్న బలరాముణ్ణి యాదవులకు పెద్దగా చేసి రాజరికాన్ని నెల కొల్పాడు.\nకృష్ణుడు రుక్మిణిని తెచ్చుకొని వివాహం చేసుకున్నాడు.\nసర్వసంపదలతో తులతూగుతున్నా, కృష్ణుడు ఎప్పటివలెనే ఆవులను కాస్తూ, పాలు పితుకుతూ గోపాలకృష్ణుడుగానే ద్వారకలో ఉంటున్నాడు.\nద్వారకానగరం పక్కనే సత్రాజిత్తు అనే ప్రముఖుడు రాజువలె సంస్థానం ఏర్పరచు కొని భోగభాగ్యాలతో తులతూగుతున్నాడు.\nతాను సూర్యవంశ క్షత్రియుడనని సగర్వంగా చెప్పుకుంటూ, సూర్యోపాసకుడై గొప్ప తపస్సు చేశాడు.\nసూర్యుడు ప్రసన్నుడై శమంతకమణి అనే పెద్ద వజ్రాన్ని అతనికి ప్రసాదించాడు.\nశమంతకమణి నుండి వెలువడే అద్భుతమైన కాంతికిరణాలు బంగారు కణికలై ప్రతిరోజూ అతనికి అంతులేని బంగారం సమకూరు తూండేది.\n\nసత్రాజిత్తు ప్రముఖులనిపించుకుంటున్న వారికి ఆహ్వానాలు పంపి మరీ వచ్చిన వారంద\nరికీ మణిని చూపించి, మణి ప్రభావాన్ని వర్ణిస్తూ మురిసిపోతూండేవాడు. కృష్ణుడికి కూడా ఆహ్వానం పంపించాడుగాని కృష్ణుడు రాలేదు. ఎప్పుడో వీలుచూసుకొని వస్తానని తిరుగుకబురు పంపించాడు. ఆ కారణంగా గర్విష్టి అయిన సత్రాజిత్తు కృష్ణుడిపై ద్వేషం పెట్టుకున్నాడు. కృష్ణుడి గురించి ఎన్నో విశే షాలు విన్నా, ఒక యాదవ ప్రముఖుడిగా తప్పితే కృష్ణుడిపై అతనికి పెద్ద అభిప్రాయం ఏర్పడలేదు.\nసత్రాజిత్తుకు సత్యభామ అనే అసమాన సౌందర్యవతియైన కుమార్తె ఉన్నది. శమం తకమణితోబాటు సత్యభామ సౌందర్యం కూడా విఖ్యాతికెక్కింది. జరాసంధుడిలాంటి రాజాధిరాజులు సైతం సత్యభామను చేబట్టా లని కాచుకొని ఉన్నారు.\n\nసత్యభామకు విఘ్నేశ్వరుడిపై ఎనలేని భక్తి విశ్వాసాలున్నవి. ఆమె ప్రతి వినాయక చవితికీ విఘ్నేశ్వరుణ్ణి భక్తిశ్రద్ధలతో పూజించి కృష్ణుణ్ణి తన అధీనుడిగా చేయవలెనని కోరు కుంటూండేది. కృష్ణుడు ఆ దారిన వచ్చినప్పు డల్లా సౌధాగ్రం మీద నిల్చుని చూసి చూసి, ఒకసారైనా అతడు తల పైకెత్తి తన్ను చూడలేదు. కదా అని నిరాశతో విఘ్నేశ్వరుడి మ్రోల మోక రిల్లి, తన ఆశ ఫలింపజేయమని మరీ మరీ ధ్యానిస్తూ౦డేది.\nసత్రాజిత్తుకు కుమార్తె మనసు తెలిసినా తెలియనట్టే ఉండేవాడు. ఒకనాడు సత్యభామ విఘ్నేశ్వరుడి ముందు భక్తితోమోకరిల్లి ఉండగా చూసి, \"ప్రత్యక్షదైవమైన సూర్యభగవానుడి అనుగ్రహం మనపై ఉండగా, ఇలాంటి మ్రొక్కుబడులు దేనికమ్మా?\" అన్నాడు.\nసత్యభామ చివాలున లేచి, “అలా అన కూడదు, నాన్నా! మనోవాంఛితాన్ని సఫలం చేయగల దేవుడు విఘ్నేశ్వరుడు ఒక్కడే!” అన్నది.\n“ఏమిటి నీ మనోవాంఛితం? రుక్మిణితో పాలుపంచుకోవడమేనా?”అన్నాడుసత్రాజిత్తు కాస్త మందలింపుగా.\n\"పాలు పంచుకోవడమేమిటి? కృష్ణుణ్ణి నా అధీనంలో పెట్టుకొంటాను!\" అన్నది సత్యభామ.\nసత్యభామ పట్టుదల ఎలాంటిదో సత్రా జిత్తుకు తెలియనిది కాదు; అయినా వర్థి బేల అని తనకు తాను సరిపెట్టుకొంటూ అక్కడి నుంచి వెళ్ళాడు.\nమర్నాడే కృష్ణుడు సత్రాజిత్తు దగ్గరికి వచ్చాడు. రాకరాక తమ గృహానికి వచ్చిన కృష్ణుడి కళ్ళ పడాలని సత్య తెగ సంబర పడుతూ ముస్తాబు సవరించుకొని సభా మందిరానికి వెళ్ళేసరికి కృష్ణుడు అప్పుడే వెళ్ళిపోయాడు.\nసత్రాజిత్తు శమంతకమణిని గుప్పెట్లో భద్రంగా పట్టుకొని ఉగ్రంగా కృష్ణుడు వెళ్ళిన వేపే చూస్తూ ఎంతో దిగులుగా నిల్చున్నాడు.\nసత్యభామ తండ్రితో, \"ఏమిటి నాన్నా అలాగ ఉన్నారు? వచ్చిన మహానుభావుడు నీ కుమార్తెనైన నన్ను తనకు ఇమ్మని అడగ లేదుగద!” అన్నది.\n“అలా అడిగినా నేనంతగా పట్టించుకోను గాని, ఏమడిగాడో తెలుసా? శమంతకమణిని ఇమ్మన్నాడు. తనలాంటివాడి దగ్గిర ఉంటే, ప్రజలందరి శ్రేయస్సుకీ ఎన్నోవిధాల ఉప యోగపడుతుందని కూడా అన్నాడు!” అని సత్రాజిత్తు చెప్పాడు.\nసత్యభామ చిరుకోపంతో, “ఇంతకూ, నా కంటే శమంతకమణే నీకు ఎక్కువైనది కదూ?” అంటూ చరచర వెళ్ళబోతూంటే సత్రాజిత్తు ఆమెను ఆపి బుజ్జగింపుగా, “అలా అనుకో వదమ్మా! ఆ కృష్ణుడి పేరాసకు విస్తుబోతు న్నాను, అంతే!” అంటూ నసిగాడు.\n\"అతడు మణి ఇచ్చే బంగారాన్ని తనవద్దే దాచుకుంటానని అనలేదు గదా, అతనిది పేరాస ఎలా అవుతుంది, నాన్నా? కృష్ణు డంతటి వాడు అడిగినప్పుడు సంతోషంతో ఇచ్చి వేస్తే ఎంత బాగుండేది, నాన్నా!” అన్నది సత్యభామ.\nసత్రాజిత్తు కంపించిపోతూ, “ఇవ్వను, ప్రాణా లతో ఉండగా నా దగ్గిర్నుంచి మణిని ఎవ్వరూ తీసుకోలేరు! మణి నా ప్రాణం, నా సర్వస్వం!” అంటూ ఆగ్రహంతో గట్టిగా అరిచాడు.\nసత్యభామ ముఖం జేవురించుకొని, “ఔను! మణి నీకు అంత గొప్పది! నా కంటే గొప్పది! ఆ శమంతకమణి గొప్పదో, నేను గొప్పో, ఆ కృష్ణుడే రుజువుచెయ్యాలి!\" అంటూ చరచరా వెళ్ళింది.\n\nకొద్ది రోజుల తరవాత వినాయకచవితి వచ్చింది. సత్యభామ యధావిధిగా విఘ్నే శ్వరుణ్ణి అమిత భక్తిశ్రద్ధలతో అర్చించి, ఆ సాయంత్రం పల్లకీలో ద్వారకానగరానికి బయలుదేరి వెళ్ళింది.\nఆ సాయంత్రం ఆకాశం దట్టంగా మబ్బు పట్టింది. చీకటి అవుతున్నది. కృష్ణుడు ఆవు పాలు పితుకుతున్నాడు. ఒక్కసారిగా మబ్బు విడిపోయి చవితి చంద్రవంక పాలల్లో తళు క్కున ప్రతిబింబించి కృష్ణుడికి కనిపించి క్షణంలో మబ్బు క్రమ్మి మాయమైంది.\nవినాయకచవితినాడు చంద్రుడు కంట బడినందుకు కృష్ణుడు నొచ్చుకుంటూ, పూజా మందిరంలోకి వెళ్ళి అక్షతలు తలమీద చల్లు కొని, విఘ్నేశ్వరుని ముందు కూర్చుని కన్నులు మూసి, “దేవా! ప్రతిబింబమే అయినా చూశాను, అంతా నీ దయ!\" అని ధ్యానించాడు.\nఅతను అలా ధ్యానిస్తున్నప్పుడు, “కృష్ణా! నీవు చూడాలని చూడలేదుగా! నీలాపనింద పడినా మబ్బు విడిపోయినట్లే విడిపోతుంది! ఇదీ ఒక లాభానికే అనుకోవయ్యా!” అంటూ విఘ్నేశ్వర ప్రతిమలోంచి వెలువడినట్లుగా మాటలు వినిపించాయి.\nకృష్ణుడు కన్నులు తెరిచి, \"స్వామీ! అంతా నీ లీల!\" అన్నాడు.\nఅదే సమయంలో రుక్మిణి పూజామందిరం ప్రవేశిస్తూ విఘ్నేశ్వరుని ముందు నిల్చుని ఏదో జపిస్తున్న కృష్ణుణ్ణి ఆశ్చర్యంతో చూసి, “శ్రీవారు విఘ్నేశ్వరులవారితో ఏదో మంత నాలు జరుపుతున్నట్లున్నదే!\" అన్నది.\nకృష్ణుడు, “ఇదేవేళ ఒకానొక వినాయక చవితినాడు నన్ను పెంచిన యశోదమ్మతో నేను అన్న మాటలు గుర్తుకొచ్చాయి, అంతే!” అన్నాడు.\n“ఆ ముద్దుమాటలేమిటో నాకు కూడా వినిపించవా, స్వామీ!\" అన్నది రుక్మిణి చిన్నగా నవ్వుతూ.\nకృష్ణుడు, \"యశోదమ్మ పితుకుతున్న పాలలో చవితిచంద్రుడి బింబం చూసి కేరిం తాలు కొట్టాను. ఎన్ని నిందలు పడతావో కదా, అని యశోదమ్మ నొచ్చుకున్నది. పెద్దయ్యాక అయినా నింద తప్పదన్నది. దానికి నేను, అమ్మా, అప్పుడు మళ్ళా చూడాలి కదూ అని అన్నాను,\" అని చెప్పాడు.\nరుక్మిణి, “మరి అప్పుడు నీలాపనింద సంగతి ఏమైంది? ఎలాంటి నిందపడ్డారు?\" అనడిగింది.\n\"మన్ను తింటున్నానని అన్నయ్య చెప్పనే చెప్పాడు!” అన్నాడు కృష్ణుడు.\nరుక్మిణి, “మళ్ళీ ఇప్పుడు చంద్రుణ్ణి చూడ లేదు కద! చూడాలన్నా కనిపించడులెండి. బాగా మబ్బు పట్టి ఉంది!\" అని ఏదో చెప్పబో తున్నట్లు చూసింది.\n\"రుక్మిణీ! ఏదో చెప్పవచ్చినట్టున్నావే, ఆగావెందుకు? ఏమిటి విశేషం?\" అని అడిగాడు కృష్ణుడు.\n“విశేషమే! సత్రాజిత్తులవారి ఇంటి మణి మన ఇంటికి విచ్చేసింది!\" అన్నది రుక్మిణి.\nకృష్ణుడు, “శమంతకమణి మన ఇంటికి రావడమేమిటి?\" అన్నాడు ఆశ్చర్యంగా.\n\"ఆ మణి కాదు, సత్రాజిత్తులవారి కన్యకా మణి-సత్యభామామణి వచ్చింది. చాలా సేపుగా ఇక్కడే మాట్లాడుకుంటూ ఉన్నాము. తమ రాకకోసం చూసిచూసి ఇప్పుడే పల్లకీలో వెళ్ళింది. ఆమెను సాగనంపి ఇలా వచ్చాను. మీరు కనిపించారు!” అన్నది రుక్మిణి.\nకృష్ణుడు తల పంకించి, “అలాగా! మన ఇంటి విఘ్నేశ్వర దేవుణ్ణి కూడా చూడాలని వచ్చి ఉంటుంది, చూసింది కదా!\" అన్నాడు.\nరుక్మిణి, “విఘ్నేశ్వర దేవుణ్ణి చూడాలని వచ్చిందో, మీ కన్నుల్లో పడాలని వచ్చిందో మరి! ఇక్కడ ఉన్నంతసేపూ ఆమె చూపులు మిమ్మల్నే తెగ వెతికి వెతికి వేసారాయని మాత్రం నాకు రూఢిగా తెలుసు!” అన్నది మందహాసం చేస్తూ.\n“ఏమిటీ వింత! మాటలు రావనుకున్న రుక్మిణీదేవి, ఈ రోజు చతురంగా మాట్లాడు తున్నదే!\" అని కృష్ణుడు అన్నాడు.",
            "book_page_end": 50,
            "story_id": "2003_01_13",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "చందమామ బృందం": 8,
            "జి. శ్రావ్యగీతా శైలజ": 1,
            "కల్పితం": 1,
            "బిందుసార్": 1,
            "వసుంధర": 1,
            "గవ్వల నిర్మలాదేవి": 1
        },
        "genre_counts": {
            "పర్యాటకం": 1,
            "నీతి కథ": 2,
            "ధారావాహిక": 2,
            "బేతాళ కథలు": 1,
            "సాంస్కృతిక విశేషాలు": 1,
            "పురాణ గాథ": 1,
            "హాస్య కథ": 1,
            "సాధారణ జ్ఞానం": 2,
            "చారిత్రక కథ": 1,
            "జానపద కథ": 1
        }
    }
}