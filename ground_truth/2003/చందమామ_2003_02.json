{
    "book_id": "చందమామ_2003_02",
    "stories": [
        {
            "title": "నదుల అనుసంధానం!",
            "book_page_start": 7,
            "pdf_page_start": 7,
            "pdf_page_end": 7,
            "author": "విశ్వం",
            "genre": "సంపాదకీయం",
            "moral": "దేశంలోని నదులను అనుసంధానం చేయడం వల్ల జల సమస్యలు తీరి, ప్రజలలో సంఘీభావం, ఐకమత్యం పటిష్టం అవుతాయి.",
            "keywords": [
                "నదులు",
                "జల వివాదాలు",
                "ఐకమత్యం",
                "అనుసంధానం",
                "జాతీయత"
            ],
            "characters": [],
            "locations": [
                "భారతదేశం",
                "హిమాచల"
            ],
            "content": "మన సువిశాల భారతదేశంలో వందలాది నదులు ప్రవహిస్తూ ప్రజల త్రాగునీరు, సాగునీరు, ఇతర అవసరాలను తీరుస్తున్నాయి. అయితే, ఒకవైపు అతివృష్టి, మరొకవైపు అనావృష్టి ఏర్పడడం మనం తరచూ చూస్తున్నాం. దీనికి తోడు పర్యావరణ పరిరక్షణపట్ల మన నిర్లక్ష్య వైఖరి కారణంగా - ఋతుపవనాలు సకాలంలో రాక, వర్షాలు లేక నదులు ఎండిపోతున్నాయి. భూగర్భజలాలు అడుగంటిపోతున్నాయి. కొన్నిప్రాంతాలలో సామాన్య జనం గుక్కెడు నీటికి కటకటలాడే దుర్భరస్థితి ఏర్పడుతున్నది.\nఅత్యవసర పరిస్థితుల్లో ప్రతి రాష్ట్రం, ప్రాంతం కూడా వాటి వాటి అవసరాలకే ప్రాధాన్యత ఇవ్వడం వల్ల రాష్ట్రాల మధ్య తరచూ నదీజల వివాదాలు తలెత్తుతున్నాయి. ఈ సమస్యల పరిష్కారం కోసం కేంద్ర, రాష్ట్ర ప్రభుత్వాలు ఎంతోకాలంగా సతమతమవుతున్నాయి. దేశంలోని నదులన్నిటినీ అనుసంధానపరచడం ఒక్కటే ఈ సమస్యలకు శాశ్వత పరిష్కారం కాగలదని నిపుణులు చాలకాలంగా సూచిస్తున్నారు. భారీ వ్యయప్రయాసలతో కూడుకున్నప్పటికీ ఈ పథకంపట్ల ప్రస్తుతం కేంద్ర రాష్ట్ర ప్రభుత్వాలు ఆసక్తిని కనబరుస్తూ సుముఖతను చూపుతున్నాయి. రాబోయే పదీ పదిహేను సంవత్సరాలలో ప్రధానమైన ముప్ఫై నదులను కలపాలని ఇటీవల ప్రభుత్వం నిర్ణయించడం ఎంతయినా హర్షణీయం!\nఆసేతు హిమాచల పర్యంతం విస్తరించిన సువిశాల భారత ప్రజలు వివిధ భాషలు మాట్లాడుతున్నారు. విభిన్న ఆచార సంప్రదాయలను కలిగి ఉన్నారు. అయినా భిన్నత్వంలో ఏకత్వం ప్రదర్శిస్తూ, మనమందరం భారతీయులం అన్న భావం కలిగి ఉండడం విశేషం. అదేవిధంగా మనకున్న మాతృదేశభక్తి కూడా మనలో ఐకమత్యాన్ని ఏర్పరుస్తున్నది.\nనదుల అనుసంధానం భారత ప్రజల దాహార్తిని తీర్చి, దేశాన్ని సస్యశ్యామలం చేయడంతో పాటు, ప్రజల మనసులలో పాదుకొన్న సంఘీభావాన్నీ, ఐకమత్యాన్నీ మరింత పటిష్ఠం చేయగలదనడంలో సందేహం లేదు!",
            "book_page_end": 7,
            "story_id": "2003_02_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "ఒరిస్సా పట్టచిత్ర విలక్షణమైన కళ!",
            "book_page_start": 5,
            "pdf_page_start": 5,
            "pdf_page_end": 5,
            "author": "చందమామ బృందం",
            "genre": "సాంస్కృతిక వ్యాసం",
            "moral": "N/A",
            "keywords": [
                "ఒరిస్సా",
                "జగన్నాధుడు",
                "పట్టచిత్ర",
                "కళ",
                "పూరీ"
            ],
            "characters": [
                "శ్రీ జగన్నాధుడు",
                "బలభద్ర",
                "సుభద్ర",
                "శ్రీకృష్ణుడు"
            ],
            "locations": [
                "ఒరిస్సా",
                "కళింగ రాజ్యం",
                "ఉత్కళదేశం",
                "పూరీ",
                "రఘురాజ్పూర్"
            ],
            "content": "ఈనాటి ఒరిస్సా రాష్ట్రం ఒకప్పుడు కళింగ రాజ్యంగా, ఉత్కళదేశంగా చరిత్ర ప్రసిద్ధిగాంచిన ప్రదేశం. దీని అధిదేవుడు శ్రీ జగన్నాధుడు. శ్రీ జగన్నాధ చరిత్ర చాలా విలక్షణమైనది. ఇక్కడి దేవాలయంలో అన్నాచెల్లెలైన బలభద్ర, సుభద్రా సమేతంగా శ్రీ జగన్నాధుడు దర్శన మిస్తున్నాడు. శ్రీకృష్ణుడు తోబుట్టువులతో కలిసి దర్శన మివ్వడం ఒక అసాధారణమైన విషయం. ఇదొక్కటే కాదు, దేవాలయంలో అసాధారణ విశేషాలు, విచిత్రమైన పూజా పున స్కారాలు అనేకం ఉన్నాయి.\nఇక్కడ జరిపే కొన్ని పూజా విధానాలు శ్రీ జగన్నాధుడికి సామాన్య మానవుడి స్థాయి లక్షణాలను ఆపా దిస్తాయి. సామాన్య మానవులకు లాగా జగన్నాధుడికి జ్వరం వస్తుం దీని కూడా చెబుతారు. ఆషాఢ మాసం కృష్ణపక్షాన (జూన్ నెలలో) ఆలయంలోని విగ్రహాలను తెరచాటున దాచి ఉంచు తారు. ఆ సమయంలో దర్శనానికి భక్తులను అనుమతించరు. దేవతామూర్తులకు స్నానాదికాలు చేయడం కారణంగా జలుబు చేసి జ్వరం వచ్చిందని చెబుతారు! అసలు విషయం ఏమిటంటే - అభిషేకాలవల్ల కొయ్య విగ్రహాల రంగులు వెలిసిపోతాయి. వాటికి ఆ పక్షం రోజుల్లో సంప్రదాయంగా వస్తూన్న చిత్రకారులు తెరచాటున రంగులు వేస్తారు.\nపూర్వకాలంలో ఇలాంటి చిత్రకారులు, దేవతా రూపాలను బాగా ఎరిగి ఉండడం వల్ల, వాటిని యధా తథంగా తెరలపై చిత్రించేవారు. క్రమక్రమంగా వాళ్ళు అదే పద్ధతిలో ఇతర పురాణ దృశ్యాలను కూడా 'పట్టల' మీద చిత్రించడం మొదలుపెట్టారు. ముఖ్యంగా శ్రీకృష్ణుడి జీవితానికి సంబంధించిన ఘట్టాలను చిత్రిస్తున్నారు. ప్రత్తి వస్త్రాలకు సుద్ద, చింతగింజలు, గంజి, జిగురు మిశ్రమాన్ని పట్టి స్తారు. దాంతో బట్ట చాలా దృఢం గానూ, వంగేలా మెత్తగానూ, రంగులు అతుక్కోవడానికి వీలు గానూ తయారవుతుంది. దాని మీద చిత్రించబడే చిత్రాలు చాలా ఆకర్షణీయంగా కనిపిస్తాయి. చాలా కాలం గట్టిగా నిలిచి ఉంటాయి. వీటినే 'పట్టచిత్ర' అని అంటారు.\nఈ ప్రత్యేకరకం చిత్రాలను చిత్రించే చిత్రకారులు పూరీనగర సమీపంలోని రఘు రాజ్పూర్, దండసాహీ గ్రామాలలో నివసిస్తున్నారు. ఈ గ్రామాలలోని ప్రతి కుటుంబమూ ఈ చిత్రాలు గీయడంలో నైపుణ్యం కలిగి ఉన్నది. గ్రామ ప్రజల కార్యకలాపాలన్నీ ఇలాంటి చిత్రాలను చిత్రించడానికి సంబంధించినవిగానే ఉన్నాయి.\nదేశ విదేశాలలోని కళాభిమానులందరి ఆదరాభి మానాలను 'పట్టచిత్ర' చూరగొంటున్నది.",
            "book_page_end": 5,
            "story_id": "2003_02_02",
            "raw_genre_backup": "సాంస్కృతిక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పట్టు-విడుపు",
            "book_page_start": 11,
            "pdf_page_start": 11,
            "pdf_page_end": 12,
            "author": "కె.చిన్నబాబు",
            "genre": "నీతి కథ",
            "moral": "ఏదైనా నియమానికి కట్టుబడడంలో తప్పులేదు, కానీ సందర్భానుసారం పట్టువిడుపులు చూపాలి. మానవత్వానికి, ఇంగితజ్ఞానానికి ప్రాధాన్యత ఇవ్వాలి.",
            "keywords": [
                "స్నేహం",
                "ఇంగితజ్ఞానం",
                "మానవత్వం",
                "సహాయం",
                "నియమాలు"
            ],
            "characters": [
                "రమణయ్య",
                "రాఘవులు",
                "రమణయ్య మేనమామ",
                "శంభులింగం"
            ],
            "locations": [
                "గ్రామం"
            ],
            "content": "రమణయ్య కొత్తగా ఇల్లు కట్టుకున్నాడు. నాలుగు గదులతో విశాలంగా వున్న ఆ ఇంటిలో, మూడు గదులు తన కుటుంబం కోసం ఉంచు కుని, ఒక గది రాఘవులు అనే యువకుడికి అద్దెకు ఇచ్చాడు.\nరాఘవులు నిరుపేద. ఒక కిరాణా దుకా ణంలో పనిచేస్తూ, ఆ వచ్చే జీతం డబ్బుతో ఇబ్బందిగానే కాలం గడుపుతున్నాడు. అతడికి వేసుకునేందుకు సరైన బట్టలు కూడా లేవు. ఒక్కోసారి డబ్బు లేక వంట కూడా చేసుకునే వాడు కాదు. రమణయ్య అతడి పరిస్థితి చూసి జాలి పడి, ఏదైనా సాయం చేయాలనుకునే వాడు. కానీ అతడిమేనమామ అందుకు వీలు పడనిచ్చేవాడు కాదు. \"అతడికి జాలికొద్దీ సాయం చేస్తే, అతడు నీ సాయానికి అలవాటు పడిపోయి, ఇక నీ మీదే ఆధారపడతాడు. స్వతంత్రంగా చాలినంత సంపాదించుకుని బతకాలన్న ఆలోచన అతడికి రాదు. కాబట్టి, అతడికేదో సాయం చేయాలన్న ఆలోచన లేవీ పెట్టుకోకు!” అనేవాడు మేనమామ.\nమేనమామ అంటే రమణయ్యకు చాలా గౌరవం. చిన్నప్పుడే తల్లితండ్రులను పోగొట్టు కున్న తనను చేరదీసి, విద్యాబుద్ధులు నేర్పి ప్రయోజకుణ్ణి చేసినవాడు గనక, ఆయన అంటే రమణయ్యకుఎంతో గురుత్వం ఉంది. ఆయన మాటలను తు.చ. తప్పకుండా పాటి స్తాడు. కాబట్టి ఆయన మాటలకు మౌనంగా ఉండిపోయేవాడు.\nఇలా ఉండగా - ఒకనాడు మేనమామ సాంబయ్య పొరుగూరులో జరుగుతూన్న బంధువుల పెళ్ళికి వెళ్ళాడు. ఆ సాయంత్రం బజారు నుంచి ఇంటికి వచ్చిన రమణ య్యకు, రాఘవులున్న గదిలో నుంచి సన్నగా మూలుగులు వినిపించి, ఆశ్చర్యపడుతూ ఆ గదిలోకి వెళ్ళాడు.\nరాఘవులు నేలమీద చాపపై పడుకుని దుప్పటిలో ముసుగుతన్ని ఉన్నాడు. మధ్య మధ్య బాధగా, 'అమ్మా, అమ్మా,' అంటూ మూలుగుతున్నాడు. రమణయ్య అతణ్ణి సమీపించి, కారణం అడిగాడు.\n“ఒంట్లో బాగా లేదండి జ్వరం వచ్చిన ట్టుంది,” అన్నాడు రాఘవులు నీరసంగా.\n\"అయ్యో, పాపం అలాగా! వైద్యుడిదగ్గరకు వెళ్ళి మందులు తెచ్చుకోలేకపోయావా?” అన్నాడు రమణయ్య.\n\"వైద్యుడి దగ్గరకా? వద్దులెండి. ఆయన డబ్బివ్వకపోతే, నాడి కూడా చూడడు. రేపటికి జ్వరం అదే తగ్గుతుంది,” అన్నాడు రాఘవులు.\nరమణయ్య చేయి జేబులోనికి పోనిచ్చి కొంతడబ్బు తీయబోయి, అంతలో మేనమామ మాటలు గుర్తుకు వచ్చి ఆగిపోయాడు. తన బాధలేవో తను పడతాడులెమ్మనుకుని, అక్కడి నుంచి బయటకు వచ్చాడు.\nఅలా మూడు రోజులు గడిచింది. మరు నాడు రాఘవులు పనిచేసే కిరాణాదుకాణం యజమాని శంభులింగం, రమణయ్య ఇంటికి వచ్చి రాఘవులు గురించి అడిగాడు. రమ ణయ్య అతడికి సంగతి వివరించాడు.\nశంభులింగం, రాఘవులు గదిలోకి వెళ్ళి, అతడి ఒంటిపై చేయివేసి చూసి రమణయ్యతో, “ఏమిటయ్యా ఇది? ఇతడి ఒళ్ళు కాలిపోతు న్నది. కనీసం వైద్యుడి దగ్గరకు తీసుకెళ్ళాలన్న ఆలోచన మీకు రాలేదా?” అన్నాడు కోపంగా.\nరమణయ్య వెలవెలపోతూ, తన మేనమామ అన్నమాటలు శంభులింగానికి చెప్పాడు.\nశంభులింగం అతడి కేసి వింతగా చూస్తూ, “భలే మనిషివయ్యా నువ్వు! మేనమామ అన్న మాటలే వేదవాక్కుగా భావిస్తావా? ఆయన చెప్పింది నిజమేకానీ, ఒక మనిషికి జబ్బుచేసి ప్రాణాలు పోతూంటే కూడా, అతడికి సాయం చేయకుండా వుంటావా?” అంటూ రాఘవు లును లేపి, వైద్యుడి ఇంటికి బయలుదేరాడు.\nఆ సమయంలో పెళ్ళికి వెళ్ళి తిరిగి వస్తున్న మేనమామ, వీధివెంట పోతున్న శంభులింగాన్నీ, రాఘవులునూ చూసి, ఏం జరిగిందని రమణయ్యను అడిగి తెలుసు కుని, \"శంభులింగం అన్నమాటలు పూర్తిగా వాస్తవం. ఏదైనా ఒక నియమానికి కట్టుబడ డంలో తప్పులేదు. కానీ దేనికైనా పట్టువిడుపు లంటూ వుండాలి! నువ్వు చేసిన పని ముమ్మా టికీ తప్పే. స్వతంత్రంగా ఆలోచించుకునే స్థాయికి నువ్వు ఎదగాలి. మనిషికి ఇంగిత జ్ఞానం అతి ముఖ్యం. దాన్ని అలవరచుకునే ప్రయత్నం చెయ్,” అన్నాడు.\nమేనమామ మాటలతో రమణయ్యకు కొత్త విషయం ఏదో బోధపడినట్లయింది.",
            "book_page_end": 12,
            "story_id": "2003_02_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మాయాసరోవరం",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ ధారావాహిక",
            "moral": "N/A",
            "keywords": [
                "నరవానరం",
                "మకరకేతు",
                "సిద్ధసాధకుడు",
                "జలరాక్షసుడు",
                "మాయాసరోవరం"
            ],
            "characters": [
                "జయశీలుడు",
                "సిద్ధసాధకుడు",
                "మకరకేతు",
                "దేవశర్మ",
                "మంగళవర్మ",
                "సర్పనఖ",
                "సర్పస్వరుడు",
                "కాంచనమాలా"
            ],
            "locations": [
                "నదీతీరం",
                "కొండగుహలు",
                "మాయాసరోవరం",
                "అమరావతీ నగరం"
            ],
            "content": "[నదీతీరంలోని కొండగుహల ముందున్న మైదాన ప్రదేశంలో జయశీల సిద్ధసాధకులకు మకరకేతు కనిపించాడు. అతడి వెంట జయశీలుడి బాల్యమిత్రుడైన దేవశర్మా, సేనాని కొడుకు మంగళవర్మా కూడా వున్నారు. వారిని గుర్తుపట్టి జయశీలుడు అమితాశ్చర్యం చెందాడు. సిద్ధసాధకుడు జలగ్రహా న్నుంచి నరవానరాన్ని కాపాడాడు. అది చేతులెత్తి సాధకుడి ముందు బోర్లపడిపోయింది. తరవాత-]\nనరవానరం, సిద్ధసాధకుడికి మచ్చిక అయి : పోవటం చూసి, మకరకేతుతోపాటు అందరూ ఆశ్చర్యపోయారు. జయశీలుడు తృప్తిగా ఓసారి నవ్వి, “ఇన్నాళ్ళకు సిద్ధసాధకుడు ఒక వాహనాన్ని సంపాయించినట్టుంది! కాని, అది చాలా ప్రమాదకరమైన వాహనం. కృపాణజిత్తు అనే వాణ్ణి, అది చంపినంత పనిచేసింది. ఈ సర్ప స్వరుణ్ణి ఎత్తుకుపోయింది. అయినా ఎలా ప్రాణాలతోబయటపడ్డాడో తెలియటం లేదు,” అన్నాడు.\n“సర్పస్వరుణ్ణి, నేనే నరవానరం నుంచి రక్షించాను. అతడి ద్వారా నువ్వీ ప్రాంతాల వున్నట్టు తెలిసింది,\" అన్నాడు మకరకేతు.\nజయశీలుడు, మకరకేతును ఆపాద మస్తకం ఒకసారి పరీక్షగా చూసి, “నువ్వు తిన్న ప్రాణాంతకమైన గాయాల మాటేమిటి? ఇంత త్వరలో నువ్వు కోలుకోవటం, నాకెంతో ఆశ్చర్యంగావుంది,” అన్నాడు.\nమకరకేతు, దేవశర్మను చూపుతూ, “కొండల్లో ఒక చోట చావుబతుకుల మధ్య వున్న నన్ను, ఈయన తన చికిత్సతో రక్షించాడు. అందరూ వైద్యదేవుడని పిలుస్తారు గనక, నేనూ వీరిని ఆ పేరుతోనే పిలుస్తున్నాను. ఆ మధ్య ఒకసారి వీరితో మాయాసరోవరానికి వెళ్ళి, తిరిగి ఇక్కడికి వచ్చి, నీ కోసం గాలిస్తున్నాను,\" అన్నాడు.\nఅమరావతీ నగరంలో బాల్యమిత్రుడూ, జూదగృహంలో తనతోటి జూదరీ అయిన దేవశర్మ, ఎప్పుడు వైద్యవిద్య నేర్చి, ఇలా వైద్యదేవుడయ్యాడో జయశీలుడికి అర్థం కాలేదు. అతడు దేవశర్మకు నమస్కరించి, “అయ్యా, వైద్యదేవా! ఈ మంగళవర్మతమ అనుచరుడా?” అని అడిగాడు.\nఆ మాటలకు దేవశర్మ నవ్వి, \"మంగళవర్మ నా శిష్యుడు. నా దగ్గిర వైద్యవిద్య నేర్చు కుంటున్నాడు. ఒకప్పుడితడికి మాయాసరో వరం చేరాలని వుండేది! అవునా, వర్మా?” అన్నాడు.\nమంగళవర్మ బాధగా నిట్టూరుస్తూ తలవంచి ఒక్క క్షణం తన కొయ్యకాలుకేసి చూసుకుని, ఏమో చెప్పబోయేంతలో, ఆకాశం మీది నుంచి పెద్దగా రెక్కల చప్పుడు వినిపించింది. అందరూ తలలు ఎత్తి చూశారు.\nఆకాశంలో చిన్న హంసల గుంపొకటి ఒక రథాన్ని లాగుతూ ఎగురుతున్నది. ఆ దృశ్యం చూస్తూనే మకరకేతూ, సర్పనఖ, సర్పస్వ రులూ చేతులెత్తి, “జై, మాయాసరోవరేశ్వ రుడికీ!” అంటూ ఏకకంఠగా కేకపెట్టారు.\nఆ కేక హంసల రథంలో వున్నవాళ్ళు విని వుంటారు! మరుక్షణం రథం ఆకాశంలో ఒక క్షణ కాలం ఆగి, జయశీలుడూ వాళ్ళూ వున్న చోటుకు వేగంగా ఎగురుతూ వచ్చి, దాపులనున్న నదీ జలంలో దిగింది.\nనదీతీరంలో వున్న మకరకేతూ, అతడి అనుచరులైన సర్పనఖ, సర్పస్వరులూ రథం నీట దిగగానే, ఆశ్చర్యపోతూ దానికేసి చూసి, \"సరోవరేశ్వరుడెక్కడ? ఆయన అంగరక్షకుడు ఒంటరిగా రథం మీద ఎందుకొచ్చినట్టు?” అని ఒకళ్ళనొకళ్ళు ప్రశ్నించుకుంటూ, తీరం నుంచి నీటిలోకి దూకి, రథం దగ్గరకు పోయారు.\nఇప్పుడు ఒడ్డున జయశీలుడూ, సిద్ధ సాధకుడూ, వైద్యదేవుడి పేరుతో చెలామణి అవుతున్న దేవశర్మా, సేనాని కొడుకు కొయ్య కాలి మంగళవర్మా మాత్రమే వున్నారు. జయ శీలుడు, దేవశర్మకు కనుసైగ చేసి, మంగళ వర్మతో, \"వర్మా, మనం ఏనాడూ శత్రువులం కాదు; మిత్రులం కూడా కాదు. నిన్ను చూస్తుంటే నువ్వు మాయాసరోవరానికి వెళ్ళి వచ్చిన వాడివిలా కనిపిస్తున్నావు. ఆ మాట నిజమే గదా? అక్కడ కనకాక్షరాజుగారి పిల్లలు కాంచనమాలా, కాంచనవర్మాఎలా వున్నారు?” అని అడిగాడు.\nమంగళవర్మ ఏదో జవాబివ్వబోయి, తల వంచి తన కొయ్యకాలు కేసి ఒకసారి చూసు కుని, తరవాత తల ఎత్తి దేవశర్మకేసి చూస్తూ, “ఇలాంటి ప్రశ్నలకు జవాబివ్వాలంటే వైద్య దేవుల అనుమతి కావాలి,” అన్నాడు.\n“నీ గురుభక్తి మెచ్చదగిందే వర్మా!” అని జయశీలుడు అతణ్ణి మెచ్చుకుని, “అయితే, నా ప్రశ్నను వైద్యదేవుణ్ణి అడుగుతున్నాను,” అన్నాడు.\nఅంతలో అక్కడికి, “జై, మహాకాళా!” అంటూ సిద్ధసాధకుడు నరవానరం మీద ఎక్కి వచ్చి, “జయశీలా! నువ్వలా తాపీగా ఈ నీటిపక్షి వెధవల్తో మాట్లాడతావేం? అవతల ఆ మొసలి ముఖంవాడూ, వాడినేస్తాలూ, ఆ దిక్కుమాలిన పక్షుల రథం ఎక్కి పారిపోవా లని చూస్తున్నట్టున్నది,” అన్నాడు.\n\"సాధకా, నిజంగా వాళ్ళు పారిపోవాలని చూస్తే, మనం ఆపగలమా? ఒకవేళ వాళ్ళు పోయినా, ఇక్కడ వాళ్ళ అనుచరులిద్దరున్నారు కదా!” అన్నాడు జయశీలుడు.\nసిద్ధసాధకుడు మంగళవర్మకేసీ, దేవశర్మ కేసీ కళ్ళురుముతూ ఒకసారి చూసి, “ఈ మంగళవర్మ మనం ఎరిగినవాడే! ఈ రెండో అతను నీటిమనిషిలా లేడు. మనం మాయా సరోవరం చేరటానికి సాయపడేవాళ్ళు నదిలోకి వెళ్ళారు. వాళ్ళు అటునుంచి అటే పారిపోవ టం జరిగితే, ఇక ఇప్పట్లో మనం మాయాసరో వరాన్ని చేరలేం,” అన్నాడు.\nఆ మాటలకు దేవశర్మ చిన్నగా కోపం తెచ్చుకుని, “సాధకా, నీలో ఆలోచనకన్న, ఉద్రేకంపాలెక్కువలా వుంది. ఆ మకరకేతు పనిగట్టుకుని, ఈ కొండ ప్రాంతాలకు ఎందు కొచ్చాడనుకున్నావు? నిన్నూ, నీ మిత్రుణ్ణి ఆ మాయాసరోవరానికి తీసుకుపోయేందుకే. అక్కడ భయంకరులైన జలవృక రాక్షసుడి . అనుచరులతో, మీ ఇద్దరూ పోరాడి, ప్రాణా లతో బయటపడవసి వుంటుంది,” అన్నాడు.\n“జలరాక్షసులా? వాళ్ళను మహాకాలుడి అండతో, ఈ శూలానికి గుచ్చి, నీటి నుంచి లాగి, ఒడ్డున పడవేయగలను. ఇక జయ శీలుడా! అతడి దగ్గిర మహాకాలుడి బంటు కాలకాలుడు స్వయానా బహూకరించిన ఖడ్గం వుండనే వున్నది,” అన్నాడు సిద్ధసాధకుడు.\nదేవశర్మ ఎవరో తెలియని సాధకుడు అతడితో గిల్లికజ్జా పెట్టుకునే ప్రమాదం వున్నదని గ్రహిం చిన జయశీలుడు, దేవశర్మతో, \"అయ్యా, వైద్యదేవా! మీ శిష్యుడైన ఈ మంగళవర్మను పంపి, నదిలో మకరకేతు హంసలరథం వాడితో ఆడుతున్న మంతనాలేమిటో తెలుసుకో వచ్చుగదా,” అన్నాడు.\nజయశీలుడు అలాంటి సూచన ఎందుకు చేశాడో గ్రహించిన దేవశర్మ, మంగళవర్మతో, “శిష్యా, మంగళా! నువ్వు పోయి, ఆ హంసల రథంలో మాయాసరోవరేశ్వరుడు కాక, ఆయన అంగరక్షకుడెందుకున్నాడో తెలుసుకురా,\" అన్నాడు.\nమంగళవర్మ, దేవశర్మకు తలవంచి నమస్క రించి నదికేసి నడిచాడు. అతడలా వెళ్ళిపోగానే జయశీలుడు, దేవశర్మతో, “శర్మా, ఇప్పుడు చెప్పు-మాయాసరోవరేశ్వరుడనేవాడు అపహ రించుకుపోయిన హిరణ్యపురం రాజకుమార్తె, కుమారుడూ క్షేమంగా వున్నారా?” అని అడిగాడు.\n“వాళ్ళిద్దరూ క్షేమమే. కాని, వాళ్ళు అపహ రించబడినందుకు నువ్వనే హిరణ్యపురం రాజు దుఃఖిస్తూంటే, అపహరించుకు వచ్చి నందుకు ఆ మాయాసరోవరేశ్వరుడు విచార పడుతున్నాడు,” అన్నాడు దేవశర్మ.\nజయశీలుడూ, దేవశర్మా ఇలా సంభా షించుకునేంతలో సిద్ధసాధకుడు, “జై, మహాకాళా!\" అంటూ నరవానరం మీది నుంచి కిందికి దూకి, “జయశీలా, ఏమిటీ చిత్రం? మీరిద్దరూ లోగడే ఒకరినొకరు ఎరిగి వున్న వాళ్ళా? ఆ సంగతి ఇంతసేపై ఎందుకు దాచావు?\" అని అడిగాడు.\nజయశీలుడు అతడిని మెల్లిగా మాట్లాడ మని హెచ్చరించి, “సాధకా, కొంచెం శాంతించు. ఈ దేవశర్మా, నేనూ బాల్య మిత్రులం. మా ఇద్ద రిదీ అమరాతీనగరం. ఆ నగరంలో ఒకప్పుడు అందెవేసిన జూదగాళ్ళం–అదంతా పెద్ద కథ! ఇప్పుడు మేం ఇద్దరం మిత్రులం అనే సంగతి మకరకేతుకు తెలియకూడదు. అలా తెలిస్తే, మనం ఆ మాయాసరోవరేశ్వరుడనే వాణ్ణి చిత్ర వధచేసి, కాంచనమాలా, కాంచనవర్మలను బంధవిముక్తుల్ని చేసే అవకాశం వుండదు,” అన్నాడు.\n\"అదా సంగతి! ఇప్పుడీ పిట్టలరథం గొడవ వచ్చిపడిందే, దీని వెనక వున్న రహస్యం ఏమిటి? ఈ రహస్యం ఏమిటో మన ఇద్దరికీ మిత్రుడైన దేవశర్మకు తెలసివుండాలి,” అంటూ సాధకుడు ఒక్క ఊపున పోయి దేవ శర్మను ఆప్యాయంగా కౌగలించుకున్నాడు.\nదేవశర్మ నవ్వుతూ సిద్ధసాధకుడి భుజం తట్టి, \"మాయాసరోవరంలోని జలవృక రాక్షసుణ్ణి, నువ్వు చంపగలిగితే, నీకు మహా కాలుడి నుంచి సర్వశక్తులూ సిద్ధించగలవు. ఆ జలవృకుడు, నువ్వు ఆరాధించే మహా కాలుడికి బద్ధవిరోధి!” అన్నాడు.\n\"అలాగా! వాణ్ణి పట్టి, నా వాహనమైన ఈ నరవానరానికి మేతగా వేస్తాను. ఏం బంటూ నరవానరా!” అంటూ సిద్ధసాధకుడు నరవానరం భుజాన్ని శూలంతో చిన్నగా తాకాడు.\nనరవానరం ఎగిరి గంతేసి, నది ఒడ్డున నిలబడివున్న ఏనుగు జలగ్రహం కేసి బయలు దేరింది. సాధకుడు చప్పున ముందుకుపోయి, దాని చేయి పట్టుకుని, \"ఆగు, నరవానరా, ఆగు! ఇప్పుడు మనం మకరకేతూ, అతడి యజమాని అయిన మాయాసరోవరేశ్వరుడి మిత్రులం. ఆ నీటి ఏనుగు నీ అన్నలాంటిది, గుర్తుంచుకో!” అన్నాడు.\nఆ మాటలకు దేవశర్మ బిగ్గరగా నవ్వి, తన చేతిలోని వజ్రాలు తాపిన కర్రను పైకెత్తి, నదికేసి చూపుతూ, “అక్కడ మాయాసరో వరంలో ఏదో గందరగోళం జరిగివుండాలి. అలా కాకపోతే, సరోవరేశ్వరుడు జలవిహారం తిరిగే, ఈ హంసల రథం ఇలా ఆకాశంలోకి ఎగిరి ఇక్కడ ఈ నదిలో వాలి వుండదు,” అన్నాడు.\nదేవశర్మ ఇలా అంటూండగా ముందు మంగళవర్మా, అతడి వెనకగా విచారంతో తల వంచుకుని మకరకేతూ అక్కడికి వచ్చారు. మకరకేతు కళ్ళనీళ్ళపర్యంతమైపోతూ, “వైద్య దేవా! ఇంతకు ఒక గంటకాలం ముందు సరోవరంలో హంసల రథం మీద జలవిహారం చేస్తూన్న మాయాసరోవరేశ్వరుణ్ణి, ఆయన వెంట వున్న రాజకుమారి కాంచనమాలనూ, జలవృకుడి రాక్షసులు హఠాత్తుగా నీటి నుంచి పైకి తేలి, పట్టుకోవాలని చూశారు. రథాన్ని నడిపేవాడూ, అంగరక్షకుడూ ఆ ప్రమాదం తప్పించేందుకు రథాన్ని, నీటిలో నుంచి ఆకా శంలోకి ఎగిరించారు. కాని...” అంటూ ఇక మాట్లాడలేక కళ్ళనీళ్ళు తుడుచుకుంటూ నిలబడిపోయాడు.\nదేవశర్మ ఎక్కడలేని ఆదుర్దా కనబరుస్తూ, \"రథంలో వుండవలసిన సరోవరేశ్వరుడు, రాజకుమారి కాంచనమాలా ఏమయ్యారు?” అని అడిగాడు.\nమకరకేతు తనను తాను సంబాళించు కుని, “ఘోరం జరిగిపోయింది, వైద్యదేవా! హంసలరథం అలా ఆకాశంలో ఎగురుతూం డగా, వాటి మీదికి రాబందు పక్షుల గుంపాకటి వచ్చి పడిందట. హంసలు బెదిరి, చెల్లాచెద రుగా పారిపోయే ప్రయత్నంలో రథాన్ని తల కిందులుచేసినై. ఆ సమయంలో సరోవరేశ్వ రుడూ, రాజకుమారీ, రథాన్ని తోలేవాడూ- ముగ్గురూ పట్టుతప్పి, మహారణ్యంలో ఎక్కడో పడిపోయారు,” అన్నాడు.\nఆ మాటలు వింటూనే దేవశర్మతోపాటు, జయశీలుడూ, సిద్ధసాధకుడూ నిర్విణులయి పోయారు. “రాజకుమారి కాంచనమాల అంత ఎత్తునుంచి పడి ప్రాణాలతో వుండటం అసంభవం! సాధకా, ఇంతకాలంగా మనం చేసిన శ్రమా, పడిన కష్టాలూ-అంతా వృధా!\" అన్నాడు, జయశీలుడు ఒరలోని కత్తిని బయటికి లాగి, దూరంగా విసిరివేస్తూ.\n\"తన తండ్రికి జరిగిన ప్రమాదం సంగతి వింటే పద్మముఖి ఏ అఘాయిత్యానికి ఒడి కట్టుతుందో!” అంటూ బాధతో దేవశర్మ చేతిలోని వజ్రాలు తాపిన కర్రను గట్టిగా నేల కేసి కొట్టాడు.\nసిద్ధసాధకుడు నిబ్బరంగా అందరి ముఖాల కేసీ ఓమారు చూసి, \"నిరాశపడకండి! అనవస రంగా భయపడకూడదు. రథం నుంచి జారిన ఆ ఇద్దరూ ఏ కలువ కొలనులోనో, గుబురు కొమ్మల ఏ వటవృక్షం మీదనో పడి సురక్షితంగా వుంటారు. మనం వాళ్ళను వెతికేందుకు కొందరిని పంపి, మిగతావాళ్ళం పోయి ఆ జలరాక్షసులను మహాకాలుడికి బలి ఇద్దాం. ఆ మాయాసరోవరం ఎంత దూరంలో వుంటుంది?” అన్నాడు.\nసిద్ధసాధకుడు మాట ముగించే లోపలే నదివైపు నుంచి, \"జలరాక్షసులు! జల రాక్షసులు!\" అన్న కేకలు వినిపించినై.\nజయశీలుడితోపాటు ఇక్కడున్న వాళ్ళం దరూ చప్పున తలలు తిప్పి నదికేసి చూశారు. తోడేలు తలలుగల కొందరు రాక్షసులు, రాతి గదలను పైకెత్తి, నదిలో ఈదుతూ హంసల రథాన్ని చుట్టుముట్టేందుకు, దానికేసి వేగంగా వస్తున్నారు.",
            "book_page_end": 18,
            "story_id": "2003_02_04",
            "raw_genre_backup": "ఫాంటసీ ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "జగన్నాధం మర్యాద!",
            "book_page_start": 19,
            "pdf_page_start": 19,
            "pdf_page_end": 24,
            "author": "వసుంధర",
            "genre": "బేతాళ కథ",
            "moral": "నిజమైన మర్యాద, ప్రేమ హృదయం నుండి వస్తుంది, సంపద చూపడం ద్వారా వచ్చే గౌరవం కాదు. (మర్యాద తెలియనివాడు ఇచ్చే కొద్దిపాటి మర్యాద గొప్పది. ఎందుకంటే, అది హృదయంలోంచి వచ్చింది!)",
            "keywords": [
                "సమదృష్టి",
                "మర్యాద",
                "గురుభక్తి",
                "స్నేహం",
                "విజ్ఞత"
            ],
            "characters": [
                "విక్రమార్కుడు",
                "బేతాళుడు",
                "మాధవశర్మ",
                "జగన్నాధం",
                "రామచంద్రుడు",
                "కుశలుడు"
            ],
            "locations": [
                "రామాపురం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, “రాజా, ఇంత అర్ధరాత్రివేళ కన్ను పొడుచుకున్నా కానరాని కటిక చీకట్లో నువ్వు పడుతున్న ఇక్కట్లు చూస్తూంటే, నువ్వేదో గొప్ప కార్యం సాధించేందుకు పూనుకున్నావని తెలు స్తూనే వున్నది. కానీ ఆ కార్య సాధనకు అవసరమైన వివేకం, విజ్ఞతా నీలో ఏపాటి వున్నవో అర్థం కావడం లేదు. ) ఒక్కొక్కసారి ఎంతటివారు కూడా సమ దృష్టి, సమయజ్ఞతా పాటిస్తున్నామన్న భ్రమకొద్దీ, అవివేకంగా ప్రవర్తిస్తూంటారు. ఇందుకు ఉదాహరణగా నీకు, మహాకవీ, విజ్ఞుడూ అని కీర్తిపొందిన మాధవశర్మ కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nపూర్వం రామాపురం గ్రామంలో, జగన్నాధం అనే ఒక భాగ్యవంతుడుండేవాడు. ఆయనకు మంచీ మర్యాదా తెలిసినవాడని బాగా పేరుంది. ఎందుకంటే, ఇంటికొచ్చిన అపరిచితులను కూడా, అయినవారిని ఆదరించినట్లే ఆదరించే వాడు. రామాపురానికి ప్రముఖులెవరు వచ్చినా, ఆయన ఇంటనే విడిది చేసేవారు. వాళ్ళకు సకల సదుపాయాలూ సమకూర్చేవాడు.\nజగన్నాధానికి మంచిపేరు రావడానికి, ఆ ఊళ్ళోనేఉంటున్న రామచంద్రుడు కూడా కొంత వరకూ కారణం. రామచంద్రుడు, జగన్నాధం చిన్ననాటి స్నేహితులే కానీ ప్రవర్తనలో ఉత్తర, దక్షిణ ధృవాల్లా వుంటారు. రామచంద్రుడు తన ఇంటికెవరొచ్చినా ముక్తసరిగా మాట్లాడ తాడు. నోరు తెరిచి అడిగితే తప్ప మంచినీళ్ళు కూడా ఇవ్వడు. అతడి మాట కూడా మోటుగా వుంటుంది. అయినా, బాగా డబ్బున్నవాడని బంధువులు, ఆ ఊరు వచ్చినప్పుడల్లా ఒకసారి పలకరించి వెళుతూనే వుంటారు.\nఈ ప్రపంచంలో డబ్బును మించినది లేదని రామచంద్రుడంటాడు. మంచికన్నా మించిన ధనం లేదని జగన్నాధం అంటాడు. ఊరివారందరూ ఈ విషయం చెప్పుకుని రామచంద్రుడితో పోల్చి జగన్నాధాన్ని మరింత మెచ్చుకుంటుంటారు.\nఇలా ఉండగా, ఆ ఊరికి మహాకవి మాధవ శర్మ వచ్చాడు. మాధవశర్మ, జగన్నాధం, రామ చంద్రుడు ఒకే గురువువద్ద విద్యాభ్యాసం చేశారు. చదువుకునే రోజుల్లో మాధవశర్మ అందరికంటే ముందుండేవాడు. గురువు చెప్పిన పాఠాలు అర్థంకాక రామచంద్రుడు, జగన్నాధం, మాధవశర్మను ఆశ్రయించేవారు. అతడు వివరించి చెప్పిన తర్వాత, వాళ్ళకు పాఠాలు బాగా అర్థమయ్యేవి.\n“నువ్వు చెబితే బాగా అర్థమవుతున్నాయి. గురువుగారు చెబితే అర్థం కావడం లేదు. మన గురువుకంటే నువ్వే బాగా తెలివైనవాడివి!” అన్నాడు జగన్నాధం ఒకసారి.\n“గురువు చెప్పక ముందు నాకూ ఈ పాఠాలు అర్థం కాలేదు. ఆయన చెప్పడం వల్లనే అన్నీ నాకు తెలుస్తున్నాయి. మీరు శ్రద్ధగా పాఠాలు వినండి. మన గురువు చాలా గొప్పవాడు,\" అని మాధవశర్మ, జగన్నాధంతో అన్నాడు.\nఅయితే, ఎంత ప్రయత్నించినా, ఆ ఇద్దరికీ గురుముఖాన కాక, మాధవశర్మ చెప్పడం వల్లనే పాఠాలు అర్థమయ్యేవి.\nమాధవశర్మ ఈ విషయం గురువుదగ్గర ప్రస్తావించాడు. ఆయన నవ్వి, \"గురు ముఖాన విద్య నేర్వడానికి గొప్ప ఏకాగ్రత అవసరం. అది నీకుంది; వాళ్ళకు లేదు. గురుముఖాన నేర్చినవాడికి విద్య రాణిస్తుంది. మిత్రుల నుంచి నేర్చినవారి విద్య అవగాహనకే తప్ప రాణింపుకు సహకరించదు. కాబట్టి వాళ్ళు కూడా ఏకాగ్రత అలవర్చుకుంటే మంచిది,” అని చెప్పాడు.\nతర్వాత కొన్నాళ్ళకు విద్యాభ్యాసం పూర్త య్యాక, గురువు ఆ ముగ్గుర్నీ ఆశీర్వదించి పంపుతూ, మాధవశర్మతో, “నీవు మహాకవి, పండితుడివి అవుతావు. రాజాశ్రయం పొంది సాహిత్యసేవ చెయ్యి,” అన్నాడు. రామ చంద్రుడితో, “గమనించాను, నీకు వ్యాపార దృష్టి ఎక్కువ. ఎదుటివారికి ఉపకారం చేసినా చేయకున్నా, అపకారం మాత్రం చేయకుండా నీ వ్యాపారం కొనసాగించు,\" అన్నాడు. ఇక జగన్నాధంతో, “నీకు పెద్దలిచ్చిన ఆస్తి చాలా వుంది. గొప్పవాడిననిపించుకోవాలన్న కోరిక వుంది. ఈ ప్రపంచంలో విద్య ఒక్కటే మనిషిని గొప్పవాణ్ణి చెయ్యదు! నువ్వు గొప్పవాళ్ళని అనిపించుకున్నవాళ్ళను ఆదరిస్తూ మర్యాద స్థుడిగా మంచి పేరు తెచ్చుకోగలవు,\" అన్నాడు.\nజగన్నాధం, రామచంద్రుడు రామాపురం వెళ్ళిపోయారు. మాధవశర్మ రాజధానికి వెళ్ళి రాజాశ్రయం సంపాదించి మహాకవిగా పేరు తెచ్చుకున్నాడు. ఒకసారి రామాపురం గ్రామా ధికారి అతణ్ణి తన గ్రామానికి ఆహ్వానించగా మాధవశర్మ అక్కడికి వెళ్ళాడు. గ్రామాధికారి అతడికి సకల మర్యాదలూ చేసి, “మా గ్రామా నికి అతిథిగా వచ్చారు కాబట్టి, నా ఇంట మీకు వసతి ఏర్పాటు చేస్తున్నాను. లేకుంటే, గ్రామా నికి ప్రముఖులెవరు వచ్చినా జగన్నాధం ఇంట ఆతిథ్యం స్వీకరిస్తారు. అతిథిమర్యాదలకు జగన్నాధం పెట్టిందిపేరు,” అని చెప్పాడు.\nజగన్నాధం తన చిన్ననాటి స్నేహితుడనీ, కాబట్టి అతడింట్లోనే తానుండడం బావుంటుం దనీ మాధవశర్మ, గ్రామాధికారికి చెప్పి ఒప్పిం చాడు. ఈ సంగతి గ్రామాధికారి ఒక మనిషి చేత జగన్నాధం ఇంటికి కబురంపాడు. మాధవ శర్మను వెంటనే తన ఇంటికి పంపవలసిందిగా జగన్నాధం ఆ మనిషిద్వారా గ్రామాధికారికి చెప్పి పంపాడు. మాధవశర్మ తన శిష్యుడు కుశ లుడితో కలిసి జగన్నాధం ఇంటికి వెళ్ళాడు.\nజగన్నాధం గుమ్మంలోనే మిత్రుణ్ణి ఆప్యా యంగా పలకరించి ఆత్మీయంగా కౌగలించి లోనికి తీసుకువెళ్ళి సకల సదుపాయాలూ ఏర్పాటు చేశాడు. పట్టుపరుపులపై పడక, పంచభక్ష్య పరమాన్నాలతో విందుభోజనం, దాసదాసీజనాల సేవలు--ఆ ఇంట్లో పొందిన అనుభవాలు కుశలుణ్ణి దిగ్భ్రాంతుణ్ణి చేశాయి.\nఆ మర్నాటి నుంచీ ఊరివారికి కవిత్వం వినిపిస్తూ మాధవశర్మ, వాళ్ళ నుంచి ఎంతో . గౌరవాదరాలు పొందాడు. అలా రెండు రోజులు గడిచాక, ఒక రోజు రాత్రి భోజనాలయ్యాక మాధవశర్మ, జగన్నాధాన్ని రామచంద్రుడి గురించి అడిగాడు.\n“వాడికి వ్యాపారం తప్ప ఇంకో దృష్టి వుండదు. ఏదో వ్యాపారం పనిమీద దూర ప్రాంతాలకు వెళ్ళాడు. ఒకటి రెండు రోజుల్లో తిరిగి రావచ్చు,” అన్నాడు జగన్నాధం.\n\"అంటే, గురువుగారి మాటను అక్షరాలా పాటిస్తున్నాడన్నమాట!” అని నవ్వి, “నువ్వు కూడా గురువుగారి మాటను అక్షరాలా పాటిస్తున్నట్లే వుంది,” అన్నాడు మాధవశర్మ.\nఅందుకు జగన్నాధం కాస్త చిన్నబుచ్చు కుని, “మా ఇద్దర్నీ పోల్చడం నాకు నచ్చలేదు. గురువు రామచంద్రుడికి సులభమైన పని చెప్పాడు. నా సంగతి అలా కాదే! గొప్పవాళ్ళను సేవించుకోవడం అంటే మాటలా? వాళ్ళలా ఊళ్ళోకి వచ్చారని తెలయగానే, వాళ్ళకోసం పూలతో అలంకరించిన బండిని పంపుతాను. పడుకునేందుకు కొత్త పరుపులు, భోజనానికి అరుదైన కూరలూ అవీ ఏర్పాటు చేస్తాను. రామాపురం చుట్టుపక్కల వున్న వింతలు విశేషాలు వారికి చూపించే సౌకర్యం కలిగిస్తాను. ఈ చుట్టుపక్కల నా అంతటి మర్యాదస్థుడు లేడన్న పేరు తెచ్చుకున్నానంటే అందుకు నేనెంతో కష్టపడుతున్నాను. గురువుగారికేం– ఒక్కమాట అంటే సరిపోతుంది. అమలు చేయడం ఎంతో కష్టం!” అన్నాడు.\nమాధవశర్మ జగన్నాధాన్ని ఎంతగానో మెచ్చుకుంటూండగా, ఇక్కడికి రామచం ద్రుడు వచ్చాడు. అతడు మాధవశర్మను చూస్తూనే పట్టరాని సంతోషంతో కౌగలించు కుని, \"నేనూళ్ళో లేకుండా చూసి వచ్చావు కదా- నువ్వు వచ్చావని తెలియగానే వెళ్ళిన పనిని అర్థంతరంగా వదిలి వచ్చాను. వెంటనే బయల్దేరు. మా ఇంటికి వెళదాం,” అన్నాడు.\nఆ రాత్రికి అక్కడ వుండి మర్నాడుదయం వస్తానని మాధవశర్మ ఎంతగానో చెప్పి చూశాడు కానీ రామచంద్రుడు వినలేదు. చివరకు కుశలుడు, మాధవశర్మ, రామచంద్రుడింటికి వెంటనే వెళ్లక తప్పలేదు. ఇద్దరూ కొంతసేపు చిన్ననాటి కబుర్లు చెప్పుకున్నాక, \"నువ్వు గొప్ప కవివయ్యావని విన్నాను. నీ కవిత్వం కాస్త వినిపించు,” అన్నాడు రామచంద్రుడు.\nమాధవశర్మ పద్యాలు చదువుతూంటే, “చదివేసి ఊరుకుంటే నాకేమర్థమవుతుందీ, కాస్త విడమర్చి అర్థం కూడా చెప్పు,\" అన్నాడు. మాధవశర్మ వివరించి చెప్పగానే, \"నువ్వు చాలా బాగా పాఠాలు చెబుతావని అప్పుడనుకునే వాళ్ళం కదా? నీ కవిత్వం కూడా గొప్పదే!\" అని మెచ్చుకున్నాడు.\nమర్నాడు ఉదయం నిద్ర లేస్తే, ఇంట్లో వేణీళ్ళ స్నానాలు లేవు, పంచభక్ష్య పరమా న్నాలు లేవు. దాసదాసీల సేవలు లేవు. రామ చంద్రుడి కుటుంబం వాళ్ళు తామేం తింటే, అదే మాధవశర్మకూ, కుశలుడికీ పెట్టారు.\nఆ రోజు సాయంత్రం జగన్నాధం ఇంటి నుంచి నౌకరు వచ్చి, మాధవశర్మకే ఇబ్బంది అనిపించినా శిష్యుడితోసహా తనింటికి వచ్చి వుండొచ్చని కబురు చెప్పాడు. కుశలుడికైతే వెళ్ళాలని వుంది కానీ రామచంద్రుడు, మాధవ శర్మతో, “ఈ ఊరినుంచి వెళ్ళేదాకా నువ్వు నా ఇంట్లోనే వుండాలని కోరుతున్నాను,” అన్నాడు.\nమాధవశర్మ తను రామచంద్రుడి ఇంటనే వుంటానని జగన్నాధానికి కబురు పంపాడు. ఆయన ఆ ఊళ్ళో ఇంకోరెండు రోజులున్నాడు. వెళ్ళేటప్పుడు రామచంద్రుడాయనకు పంచెల చాపు ఇచ్చి, \"ఎప్పుడో నీ ఊరు వచ్చినప్పుడు దీన్ని వడ్డీతో కలిపి ఇంతకంటే మంచిది రాబట్టు కుంటాను,” అన్నాడు. కుశలుడికామాటలు చాలా ఎబ్బెట్టుగా తోచాయి.\nబేతాళుడు ఈ కథ చెప్పి, “రాజా, విజ్ఞు లకు సమదృష్టి ఉండాలంటారు కానీ అన్ని వేళలా సమదృష్టి చూపడం విజ్ఞత అనిపించు కుంటుందా? మాధవశర్మ మిత్రులలో జగన్నాధం ఉత్తముడు, రామచంద్రుడు కుసంస్కారి. అయినప్పటికీ మాధవశర్మ, రామచంద్రుడింట ఉన్నంత సంతోషంగా, జగన్నాధం ఇంట ఉన్నట్టు కనిపించదు. రామచంద్రుడు తన బాల్యమిత్రుణ్ణి తన ఇంటికి రమ్మని ఆహ్వానించాడే తప్ప, అక్కడాయన కాస్త సుఖంగా ఉండేందుకు ఎలాంటి సౌక ర్యమూ కల్పించలేదు. అయినా మాధవశర్మ, రామచంద్రుడి ఆతిథ్యాన్ని మెచ్చుకున్నట్టు స్పష్టంగా తెలుస్తున్నది. ఇందుకు కారణం ఏమిటో అర్థం కావడం లేదు! ఈ సందేహాలకు సమాధానం తెలిసికూడా చెప్పకపోయావో, నీతల పగిలిపోతుంది,\" అన్నాడు.\nదానికి విక్రమార్కుడు, \"మాధవశర్మ మనుషులను అంచనావేయడానికి అవసర మైనంత విజ్ఞత కలవాడు. జగన్నాధం అసూయా పరుడు, అతడి స్నేహభావం నటన అన్నది, ఆయన త్వరలోనే గ్రహించాడు. గొప్పవాళ్ళ కోసం పూలతో అలంకరించిన బండిని పంపుతా ననీ, చుట్టుపక్కల గల విశేషాలు చూపిస్తాననీ, తనూ తన కుటుంబం స్వయంగా గొప్పవాళ్ళను సేవించుకుంటామనీ, అతడు మాధవశర్మతో అన్నాడు. కానీ వీటిలో ఏ ఒక్కటీ అతడు మాధవశర్మకు చేయలేదు. అంటే-మాధవశర్మ గొప్పవాడు కాదని అతడు భావిస్తున్నట్టు తెలుస్తూనే వున్నది. ఆయన గ్రామానికి వచ్చా డని తెలిసినా, గ్రామాధికారి చెబితే తప్ప మనిషిని పంపలేదు. మరి రామచంద్రుడి విషయం తీసుకుంటే, అతడికి మర్యాదలు తెలియవు. అయినా, అతడు మాధవశర్మ వచ్చా డని తెలియగానే వ్యాపార వ్యవహారాలను కూడా సగంలో మానుకుని స్వయంగా వచ్చి, ఆయన్ను తన ఇంటికి రావలసిందిగా ఆహ్వా నించాడు. జగన్నాధానికి గొప్పవాళ్ళను గొప్పగా ఆదరించి పేరు తెచ్చుకోవాలనే తప్ప, అయిన వాళ్ళ గొప్పతనం పట్ల ఆసక్తి లేదు. లోకంలో, మర్యాదబాగా తెలిసినవాడు చూపే మామూలు మర్యాదకంటే, మర్యాద తెలియనివాడు ఇచ్చే కొద్దిపాటి మర్యాద గొప్పది. ఎందుకంటే, అది హృదయంలోంచి వచ్చింది!” అన్నాడు.\nరాజుకు ఈవిధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు.",
            "book_page_end": 24,
            "story_id": "2003_02_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "అంధకాసురుడు!",
            "book_page_start": 26,
            "pdf_page_start": 26,
            "pdf_page_end": 28,
            "author": "బిందుసార్",
            "genre": "పౌరాణికం",
            "moral": "అహంకారం, స్వార్థం మనిషిని అంధుడిని చేసి నాశనం చేస్తాయి. దైవశక్తిని గుర్తించకపోవడం మరణానికి దారితీస్తుంది.",
            "keywords": [
                "అంధకాసురుడు",
                "దక్షప్రజాపతి",
                "శివపార్వతులు",
                "త్రిశూలం",
                "మందారపర్వతం"
            ],
            "characters": [
                "దక్షప్రజాపతి",
                "దితి",
                "కశ్యపుడు",
                "అంధకాసురుడు",
                "నారదుడు",
                "పరమశివుడు",
                "పార్వతి"
            ],
            "locations": [
                "హిమాలయ పాదతలం",
                "మందారపర్వతం",
                "స్వర్గలోకం",
                "భూలోకం"
            ],
            "content": "హిమాలయ పాదతలంలోని రాజ్యాన్ని పరిపా లించే దక్షప్రజాపతి తన కుమార్తె దితిని కశ్యప మునికిచ్చి వివాహం జరిపించాడు. దితి తనకు పలువురు సంతానం కలిగారని మురిసిపోయింది. అయితే, ఆమె కుమారులైన దైత్యులందరూ దుష్ట స్వభావులైన రాక్షసులుగా తయారయ్యారు. తరచూ దేవతలతో కాలుదువ్వి కయ్యానికి తలపడే వారు. గొడవలు భయంకర యుద్ధాలకు దారి తీసేవి. యుద్ధాలలో రాక్షసులేహతులయ్యేవారు.\nఈ పరిస్థితిని చూసి విచారం చెందిన దితి, ఏకాంత ప్రదేశానికి వెళ్ళి, కఠోరతపస్సు చేసింది. పరబ్రహ్మస్వరూపాన్ని ధ్యానించి, దేవతలు హత మార్చలేని అద్భుత బలసంపన్నుడైన కుమారుణ్ణి ప్రసాదించమని ప్రార్ధించింది.\nఆమె ప్రార్థన ఫలించింది. వెయ్యి కాళ్ళూ చేతులతో అమిత బలసంపన్నుడైన కొడుకు పుట్టాడు. పెరిగి యుక్తవయస్కుడయ్యేసరికి సాటిలేని బలసంపన్నుడనీ, అపూర్వ పరాక్రమ శాలి అనీ పేరు తెచ్చుకున్నాడు.\nబలపరాక్రమాలను సక్రమ మార్గంలో ఉప యోగిస్తే మానవకల్యాణానికి దోహదం చేసే మహానీయ గుణాలుగా అవి కీర్తించబడతాయి. ఉన్నత లక్ష్యాలను సాధించడానికి వాటిని ఉప . యోగించవచ్చు. నిస్సహాయులకు సాయ పడవచ్చు. భూతలంలో నూతన విషయాలను అన్వేషించవచ్చు.\nఅయితే, బలం గాడితప్పితే ప్రమాదం తప్పదు. అమిత బలసంపన్నుడైన దితి కుమా రుడు తన బలపరాక్రమాలను మంచి పను లకు కాకుండా బలహీనులను పీడించి వేధించ డానికి ఆయుధాలుగా ఉపయోగించసాగాడు.\nమితిమించిన బలగర్వంతో శ్రేయోభిలాషుల హితవాక్యాలను పెడచెవిని పెట్టి మదాంధుడై ప్రవర్తించసాగాడు. ఎవరినీ లెక్కచేసేవాడు కాదు.\nసాధుజనులను పరిహసించేవాడు. వేధించి ఆనందించేవాడు. దురహంకారంతో అంధు డిలా ప్రవర్తించడంతో అందరూ వాణ్ణి అంధకా సురుడు అని పిలిచేవారు. వాడి తల్లి పెట్టిన అసలు పేరు మరుగున పడిపోయింది!\nతన అన్నలందరినీ దేవతలు హతమార్చా రన్న సంగతి కొన్నాళ్ళకు అంధకాసురుడికి తెలియవచ్చింది. ఆగ్రహోదగ్రుడయ్యాడు. ప్రతీకారవాంఛతో రెచ్చిపోయాడు. పగ సాధించ డానికి పూనుకున్నాడు. దేవతలతో తరచూ జరిగే ప్రతియుద్ధాలలోనూ అంధకుడే గెలిచే వాడు. తల్లి దితి పొందిన వరం రక్షణాకవచంగా కాపాడడంతో దేవతలు వాణ్ణి ఓడించలేకపోయే వారు. వాడిచేత చావుదెబ్బలు తిని పారిపోయేవారు.\nఅంధకాసురుడు పెట్టే బాధల నుంచి ఎలా గైనా బయటపడాలని దేవతలు తీవ్రంగా ఆలో చించసాగారు. దేవతలకు సంబంధించినంత వరకూ వాడు నాశనం లేనివాడు. వాణ్ణి చంపడం సాధ్యంకాదు. అయితే సృష్టి స్థితిలయాలకు అధిపతులైన బ్రహ్మ విష్ణు మహేశ్వరులకు అది అసాధ్యమేమీ కాదు. దేవతలందరూ వెళ్ళి త్రిమూర్తులతో మొర పెట్టుకున్నారు. త్రిమూ ర్తులు వారికి అభయమిచ్చి పంపారు.\nనారదుడు ఒకనాడు భూలోక సంచారానికి వచ్చి, అంధకాసురుడుండే చోటికి వెళ్ళాడు. నారుదుడి మెడలో ఆకర్షణీయమైన పుష్ప హారం ఒకటి కనిపించింది. ఆ పుష్పహారం నుంచి మనసును మైమరపించే అద్భుత పరి మళం వీస్తున్నది. అంధకుడు ఆ పుష్పహారాన్ని చూస్తూ కొంతసేపు అలాగే ఉండిపోయాడు. అద్భుత పరిమళాలు వెదజల్లే అందమైన అలాంటి పుష్పాలను వాడు అంతకు ముందే న్నడూ చూడలేదు; వాటిని గురించి వినలేదు.\n\"ఈ పువ్వులు ఇంత అందంగా ఉన్నాయి! నీకెక్కడ లభించాయి?” అని అడిగాడు వాడు, నారదుడిని.\n\"స్వర్గ, మర్త్య, పాతాళాలనబడే మూడు లోకాలలో మందారపర్వతం మీద మాత్రమే ఇవి లభిస్తాయి. వీటి పేరు కూడా మందార పుష్పాలే!\" అన్నాడు నారదుడు.\n“నాకూ అలాంటి పూలహారం ధరించాలని ఉన్నది!” అన్నాడు రాక్షసుడు.\n“ఈ హారాన్ని నీకివ్వడంలో నాకెలాంటి అభ్యంతరమూ లేదు. అయినా, ముల్లోకాలలో సాటిలేని బలసంపన్నుడవైన నువ్వు, ఒక సాధారణ మునినైన నేను ధరించిన మాలను ధరించడం భావ్యంగా ఉంటుందేమో ఆలో చించు. పైగా ఈ మాలను నేను ధరించి రెండు రోజులయ్యాయి. ఇప్పటికే పువ్వులు కొంత వాడిపోతున్నాయి. వీటిని ధరించడం నీకు అంత గౌరవప్రదం కాదు కదా!\" అన్నాడు నారదుడు.\n\"అవును. నువ్వన్నది ముమ్మాటికీ నిజం! నువ్వు చెప్పిన మందార పర్వతానికిప్పుడే వెళతాను. నేనే నాకు కావలసినన్ని పూలు కోసి మాలగా కట్టి ధరిస్తాను,” అంటూ అంధకుడు అక్కడి నుంచి బయలుదేరాడు.\nనారదుడు చెప్పిన వివరాల ప్రకారం వెతు క్కుంటూ వెళ్ళిన అంధకుడు మందార పర్వత శిఖరాగ్రాన్ని చేరుకున్నాడు. నేల కనిపించకుండా పూచిన మందార పుష్పాలను చూసి అమితానం దంచెందాడు. “ఆహా! ఇవన్నీ నాకే సొంతం! అద్భుతమైన వాసన! చెట్లలో, మొక్కలలో, తీగలలో ఎటు తిరిగినా అందమైన పువ్వులే! ఇవన్నీ నాకే సొంతం! నాకే సొంతం! వేరెవ్వరినీ ఈ కొండ దరిదాపులకు రానివ్వను, రానివ్వను,” అంటూ దిక్కులు పిక్కటిల్లే విధంగా వికటాట్ట హాసం చేస్తూ, గెంతులు వేయసాగాడు.\nకొంతసేపటికి ఉద్యానవనంలా ఉన్న ఒక సుందర ప్రదేశంలో ఇద్దరు స్త్రీ పురుషులు విహరించడం వాడు గమనించాడు. దాంతో వాడి అరికాలి మంట నెత్తికెక్కింది. పట్టరాని ఆగ్రహంతో పళ్ళు పటపటలాడిస్తూ, ఆ జంట ఉన్నచోటికి పరిగెత్తాడు. తను చూసినదంతా, తనకు నచ్చినదంతా తనకే సొంతం కావాలన్న రాక్షస స్వార్థం వాడి ఆవేశానికి ఆజ్యం పోసింది.\n“ఎవరు మీరు? ఇక్కడెందుకున్నారు? వెళ్ళిపొండి వెంటనే. లేకుంటే ఈ క్షణమే మిమ్మల్ని శిఖరాగ్రం నుంచి కిందికి పడదోసి యమపురికి పంపగలను!\"అంటూ గర్జించాడు.\nఆగ్రహావేశం కారణంగా అక్కడున్నది సాక్షాత్తు పార్వతీ పరమేశ్వరులన్న సంగతి వాడు గ్రహించలేకపోయాడు.\nపరమశివుడు వాడికేసి వింతగా చూశాడు. అయితే, అంధకుడిలోని ఆవేశం తగ్గలేదు. క్షణం క్షణం ఓర్పు నశించసాగింది. మనోహర మైన అక్కడి ప్రశాంత ప్రకృతి దృశ్యాలు కానీ, మనోజ్ఞమయిన పుష్పపరిమళాలుగానీ వాడిమీద ఎలాంటి ప్రభావమూ చూపలేకపోయాయి.\nతన ఆజ్ఞను పాటించలేదన్న ఆగ్రహంతో వాళ్ళిద్దరినీ పట్టుకోవడానికి చేతులు సాచి, కోరల నోరు బార్లా తెరుస్తూ ముందుకు ఉరక బోయాడు.\nమరుక్షణమే పరమశివుడి త్రిశూలం అంధ కాసురుడి గుండెలోకి దూసుకుపోయింది. శిఖరం పైనుంచి కొండ పాదతలంలో పడి ప్రాణాలు కోల్పోయాడు. స్వార్ధపూరిత దుర హంకారమే వాడి మరణానికి కారణమయింది.\nదేవతలకే గాక, మూడు లోకాలలోని సాధు జనులందరికీ ఆదుర్మార్గుడి పీడ తొలగిపోయింది!",
            "book_page_end": 28,
            "story_id": "2003_02_06",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "అవ్వ కథ",
            "book_page_start": 29,
            "pdf_page_start": 29,
            "pdf_page_end": 32,
            "author": "లక్ష్మీగాయత్రి",
            "genre": "జానపద కథ",
            "moral": "మంచి మనసుతో ఇతరులకు సహాయం చేస్తే, ఆ ఫలితం తప్పక మంచి రూపంలో తిరిగి వస్తుంది. ఆపదలో సహాయం చేసిన వారిని గౌరవించాలి.",
            "keywords": [
                "అవ్వ",
                "మనవడు",
                "పిశాచాలు",
                "దొంగలు",
                "సహాయం"
            ],
            "characters": [
                "అవ్వ",
                "చంద్రం",
                "లక్ష్మి",
                "పిల్లపిశాచాలు",
                "దొంగలు"
            ],
            "locations": [
                "గ్రామం",
                "చిట్టడవి",
                "కొంగలచెరువు పక్కన పాక"
            ],
            "content": "అనగనగా ఒక అవ్వ! ఆ అవ్వకు ఒక మనవడు. అవ్వ శుద్ధ అమాయకురాలు. ఆమె అమాయ కత్వాన్ని ఆసరా చేసుకుని, ఊళ్ళోవాళ్ళు అవ్వ దగ్గర మాయమాటలు చెప్పి, ఉప్పూ పప్పూ పట్టుకుపోతూండేవాళ్ళు. అవ్వను ఇల్లు కదల్చ కుండా సుఖపెడదామని మనవడు తనే గొడ్డు చాకిరీ చేసి సంపాదించేది కాస్తా హుష్ కాకీ అయిపోతూండేది. మనవడు చంద్రం అవ్వ మీదకేకలుపెట్టి నానా రాద్ధాంతమూ చేసేవాడు.\n“నెమ్మది, నెమ్మది! ఈ గదిలో మాట ఆ గదిలోకి వినబడకుండా గుట్టుగా సంసారం చెయ్యాలని తెలీదూ?” అనేది అవ్వ మనవడికి బుద్ధులు నేర్పుతూ.\n“పూటపూటకీ అమర్చిపెడుతూంటే నీతులు చెబుతున్నావు!గుప్పెడునూకలుకూడాలేకుండా మూడు రోజులు మాడ్చానంటే, ఈ చెప్పే నీతు లన్నీ నూతిలో పారేసి–అమ్మో బాబో అంటూ నువ్వే వీధికెక్కుతావు!” అనేవాడు చంద్రం.\nమనవడి మాటలకు అవ్వ బోసినవ్వు నవ్వుతూ, “చాల్లేరా! కోపంవస్తే ఏదో అంటావే గాని దేవుడు ఒక్కనాటికీ నిన్నలాచేయనివ్వడు,” అనేది.\nఇలా ఉండగా, ఒకసారి అవ్వ ఇల్లు ఊడుస్తూంటే, ఒక చిన్న తాళంచెవి దొరికింది. ఇది తన మనవడు బట్టలున్న రేకుపెట్టెకు వేసుకునే తాళంచెవా అనుకుంటూ, అవ్వ రేకులపెట్టె తెరిచి చూసింది. అందులో బట్ట లతోపాటు, ఒక చిన్న గుడ్డల మూట కనిపిం చింది. అవ్వ ఆ మూట విప్పి చూడగా, ఇరవై రూపాయల చిల్లర కనిపించింది.\n“ఓరినీ... నాకు తెలియకుండా వీడు ఎంత డబ్బు దాచాడూ!\" అనుకుని ఆశ్చర్య పోయిన అవ్వ, ఆనందం పట్టలేక మూట పట్టుకుని బయటికి వచ్చి ఇరుగుపొరుగు ఆడవాళ్ళకు సంగతి చెప్పి డబ్బు చూపించింది.\nఅందరూ సందడిగా మాట్లాడుకుంటూం డగా, ఇద్దరు కుర్రవాళ్ళుహడావిడిగా అక్కడికి వచ్చి, “చంద్రం అవ్వ ఎక్కడ? చంద్రం కొబ్బరి చెట్టు మీది నుంచి పడిపోయాడు. తలకు పెద్ద దెబ్బే తగిలింది. పెద కామందుగారి బండిలో పట్నం తీసుకుపోతున్నాం. చంద్రం తన పెట్టెలో కాస్త డబ్బు దాచాట్టగదా! ఆ డబ్బు తెమ్మని మమ్మల్ని పంపాడు,” అన్నారు.\nఇదంతా మొదటి నుంచీ కొయ్యబారి పోయి విన్న అవ్వ భోరున ఏడుస్తూ, డబ్బు మూట వాళ్ళ చేతుల్లో పెట్టింది. వాళ్ళు డబ్బు తీసుకుని వెళ్ళిపోయారు. అవ్వ ఏడుస్తూ ఇంటి గుమ్మంలో చతికిలబడింది.\nఒక గంట గడిచేసరికల్లా నెత్తిన బియ్యపు మూట పెట్టుకుని చంద్రం వచ్చాడు. అల్లంత దూరాన మనవణ్ణి చూస్తూనే ఆనందంగా ఎదురువెళతూ, “అప్పుడే తగిలిన దెబ్బబాధ తగ్గిపోయిందా?” అంటూ అడిగింది అవ్వ.\nవిషయం ఏమిటో అర్థంకాక తెల్లబోయిన చంద్రానికి క్షణాల మీద అవ్వ చెప్పిన మాటల ద్వారా అంతా తెలిసిపోయింది. వాడు పట్టరాని కోపంతో, “నా కష్టఫలం అంతా మట్టిపాలు చేశావుగదే! మరికాస్త డబ్బు కూడబెట్టి, పట్నంలో వ్యాపారం చేసి, నిన్ను అందలం ఎక్కిద్దామనుకున్నాను. నీకారాత లేదే! ఫో.. మళ్ళీ నా కంటికి కనిపించకు,” అంటూ పెద్దగా కేకలుపెట్టి, అన్నం కూడా తినకుండా తిరిగి వెళ్ళిపోయాడు.\nమనవడు అంతలేసి మాటలు అనేసరికి, అవ్వకు పట్టరాని దుఃఖం కలిగింది. “ఛీ! ఇలాంటి బతుకు బతికేకన్నా చిట్టడవిలో పిశాచాలబారినపడి చావటం నయం!” అను కుని, ఆమె గబగబా నడుస్తూ చీకటి పడు తూండగా అడవికి చేరి, ఒక పెద్ద మర్రిచెట్టు కింద కూర్చుని, “చీకట్లు బాగానే ముసురు కుంటున్నాయి. అయినా, ఒక్క పిశాచమూ కనబడదేం!” అనుకుంటూ, “పిశాచాలూ, ఓయ్ పిశాచాలూ!\" అంటూ కేకలుపెట్టింది.\nరెండు పిల్లపిశాచాలు చెంగుమని ఆమె ముందుకు దూకి, \"ఎందుకలా పొలికేకలు పెడుతున్నావు? మాతో నీకేం పని?” అని ప్రశ్నించాయి.\nఅవ్వ వాటిని చూసి ఆనందపడుతూ, విషయమంతా చెప్పి, “నా మనవడిచేత అంత మాట అనిపించుకున్నాక, ఇంకా బతికి వుండ టందేనికి? నన్ను చంపెయ్యండి,” అన్నది.\nఅవ్వ మాటలకు పిశాచాలు తెల్లబోయి, తరువాత తమలో తాము-అవ్వ మాటలు వింటూంటే ఇది కూడా కొంగలచెరువు పక్కన తాటాకు పాకలో కొత్తగా చేరిన కుర్రదొంగల పని అనిపిస్తున్నది! వాళ్ళు ఎవరో అమ్మాయిని మోసం చేసి తీసుకువచ్చారట. ఆ పిల్ల ఒకటే ఏడుస్తోందని, మనమెల్లకన్ను మేనత్త చెప్పింది కదా!- అంటూ ఏదో కూడబలుక్కుని, \"అవ్వా! నీ మనవడి డబ్బు నీ చేతికి తిరిగి వస్తే, ఇంటికి వెళతావా, లేక ఆరు నూరైనా చచ్చేపోతానంటావా?” అని అడిగాయి.\nదానికి అవ్వ ఆనందంగా, “డబ్బు దొరికితే ఇంటికి ఎందుకు వెళ్ళనూ...మహారాణిలా వెళతాను,” అన్నది.\nఆ జవాబు వింటూనే పిశాచాలు, అవ్వను వెంటబెట్టుకుని కొంగలచెరువు పక్క ఉన్న పాక దగ్గరకు తీసుకుపోయి, “ఇదిగో, అవ్వా, నువ్విక్కడే చాటుగా నిలబడి లోపల జరగ బోయేది చూడు!\" అని అవ్వకు చెప్పి, పిశా చాలు అదృశ్యంగా పాకలోకి వెళ్ళాయి.\nలోపల చక్కని చుక్కలాంటి ఒక అమ్మాయి, దొంగలతో, “బాబూ, మీకు పుణ్యం వుంటుంది. నా నగలూ, డబ్బూ తీసుకుని నన్ను వదిలె య్యండి!” అని కళ్ళనీళ్ళతో వేడుకుంటున్నది.\nఅందుకు దొంగలిద్దరూ వికటంగా నవ్వుతూ, “అబ్బే, అదేం కుదరదు. నువ్వు మాలో ఎవరో ఒకర్ని పెళ్ళాడి తీరవలసిందే!\" అంటున్నారు.\nఆ మరుక్షణం అక్కడ ఒక విచిత్రం జరిగింది. అప్పటిదాకా దీనంగా కళ్ళనీళ్ళతో వున్న ఆ అమ్మాయి, ఒక్క ఉదుటున భద్ర కాళిలా లేచి, మూలనున్న పొడవాటి కర్ర తీసుకుని దొంగలిద్దర్నీ ఎడాపెడా బాదుతూ, \"ఒరే, మంచిమాటలతో చెప్తే మొండికెత్తు తున్నారా! నేనెవరిననుకున్నారు. పిశాచాల పెద్దమ్మ పెంపుడుకూతుర్ని! ఇదిగో మీకు పెళ్ళిచేస్తున్నాను, చూడండి!\" అంటూ హుంక రించింది.\nదొంగలిద్దరూ కర్రదెబ్బలకు తట్టుకోలేక అరుస్తూ బయటికి పరిగెత్తబోయారు. వాళ్ళు గుమ్మం దగ్గరకు రాగానే, అక్కడ అదృశ్యంగా నిలబడివున్న పిశాచం వాళ్ళను గట్టిగా పట్టు కుని, లోపల అమ్మాయిని ఆవహించి వున్న విశాచం దగ్గరకు లాక్కెళ్ళింది. దాంతో దొంగలు మరింత బెంబేలెత్తిపోయారు.\nఅమ్మాయిని ఆవహించిన పిశాచం,అవ్వను లోపలికి పిలిచి, దొంగలతో, “అవ్వను మోసం చేసి డబ్బు దొరకపుచ్చుకున్నది మీరేగదా?” అన్నది.\nదొంగలు వెంటనే, “ఆ, మేమే!\" అంటూ వణుకుతూ జవాబు చెప్పగానే పిశాచం, “ఒరే, అమాయకురాలైన ముసలిదాన్ని, మనవడు చెట్టు మీంచి పడ్డాడంటూ మోసం చేసి, వాడి కష్టార్జితంఎత్తుకురావడానికి మీకు సిగ్గులేదూ; వెంటనే ఆ డబ్బు అవ్వకిచ్చెయ్యండి!” అని దొంగలచేత డబ్బు అవ్వకిప్పించింది.\nఅవ్వ ఆనందంగా డబ్బు తీసుకున్నాక, పిశాచం దొంగలతో, \"మీరేదో కొత్త దొంగల్లా వున్నారని కర్రదెబ్బలతో వదిలేస్తున్నాను. మరోసారి బడితెపూజ తప్పదు. పొండి, పోయి ఒళ్ళు వంచి కష్టపడి బతకండి!” అన్నది.\nదొంగలిద్దరూ బతుకుజీవుడా అని వెనక్కు తిరిగి చూడకుండా పారిపోయారు. ఆవెంటనే పిశాచాలు తమ నిజరూపంలో కనిపించాయి.\nవాటిని చూస్తూనే దొంగలు నిర్బంధించి తెచ్చిన అమ్మాయిభయపడిపోయింది. కానీపిశాచాలు మంచిగా మాట్లాడటంతో స్థిమితపడి, తన పేరు లక్ష్మి అనీ, సవతితల్లి పెడుతున్న బాధలు భరించలేక రహస్యంగా కొంత డబ్బూ, తన కన్నతల్లి నగలూ మూటగట్టుకుని పారిపోయి వచ్చి ఈ దొంగలపాలబడ్డాననీ చెప్పింది.\nపిశాచాలు లక్ష్మికి, అవ్వా మనవళ్ళ కథ చెప్పి, “ఇంత చక్కని అమ్మాయి, చంద్రాన్ని పెళ్ళాడితే బావుంటుందని మాకనిపిస్తున్నది, నువ్వేమంటావు, అవ్వా?” అంటూ అడిగాయి.\nపిశాచాల మాటలకు అవ్వమహదానంద పడిపోతూ, లక్ష్మి బుగ్గలు పుణికి ఏదో అనబో యేంతలో, అల్లంత దూరం నుంచి, \"అవ్వా! అవ్వా!\" అంటూ చంద్రం కేకలు వినిపించాయి.\nఅవ్వ వెంటనే లక్ష్మి చెయ్యి గట్టిగా పట్టుకుని ఇవతలికి వచ్చి, “ఒరే, అబ్బీ! ఇక్కడున్నాన్రా... ఇటూ,\" అంటూ కేకపెట్టింది.\nచంద్రం, అవ్వ దగ్గరకు వచ్చి, ఏడుపు గొంతుతో, “అవ్వా, ఏదో కోపం కొద్దీ ఒకమాట అంటే, ఇలా చీకట్లోపడి అడవికి వెళ్ళడ మేనా? డబ్బు పోతే పోయింది. నువ్వులేకుండా, నేనెలాబతగ్గలను,\" అన్నాడు.\nఆ మాటలకు అవ్వ బోసినవ్వులు నవ్వుతూ, “డబ్బెక్కడికి పోయిందిరా! నీకు మహాలక్ష్మిలాంటి పెళ్ళాన్ని సంపాదించుకుని మరీ నిక్షేపంగా తిరిగి వచ్చింది. ఇదుగో చూడు!\" అంటూ లక్ష్మిని ముందుకు లాగి మనవడికి చూపెట్టింది.\nచంద్రం, లక్ష్మి అందచందాలు చూసి ముగ్ధుడైపోయాడు. లక్ష్మి కూడా అతణ్ణి చూస్తూనేసిగ్గుతో తల దించుకున్నది. చంద్రం రావడం చూస్తూనే అదృశ్యంగా వున్నపిశాచాలు, \"ఆహా, ఎంచక్కని జోడు! శుభం శుభం!” అంటూ పాకలోంచి వెళ్ళిపోయాయి.\nరెండువారాల తరవాత ఊరి గుడిలో చంద్రా నికీ, లక్ష్మికీ పెళ్ళి జరిగింది. భార్య ఇచ్చిన డబ్బు కూడా కలిపి పట్నంలో వ్యాపారం ప్రారంభించిన చంద్రానికి పట్టిందల్లా బంగారమైంది. తనను పువ్వుల్లో పెట్టి చూసుకుంటున్న ఆ దంపతుల దగ్గర, అవ్వ మహారాణిలా జీవితం గడిపింది.",
            "book_page_end": 32,
            "story_id": "2003_02_07",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "సహజగుణం",
            "book_page_start": 34,
            "pdf_page_start": 34,
            "pdf_page_end": 37,
            "author": "జొన్నలగడ్డ రామలక్ష్మి",
            "genre": "నీతి కథ",
            "moral": "ఇతరులకు సహాయం చేయడం, ధర్మం పాటించడం అనేది సహజంగానే మనసులోంచి రావాలి. కృతజ్ఞత సహజగుణం, అది ఒత్తిడితో వచ్చేది కాదు.",
            "keywords": [
                "కీర్తి",
                "మర్యాద",
                "వ్యామోహం",
                "ఉపకారం",
                "సహజగుణం"
            ],
            "characters": [
                "రామయ్య",
                "భీమయ్య",
                "గోవిందం",
                "ప్రమోదుడు",
                "మహాతంత్రుడు"
            ],
            "locations": [
                "గ్రామం",
                "నదీతీరం"
            ],
            "content": "రామయ్య, భీమయ్య పక్కపక్క ఇళ్ళల్లో వుంటున్నారు. రామయ్య బాగా ఆస్తిపరుడు. భీమయ్యకు తిండికి లోటు లేదు కానీ, మరీ అంత కలిగినవాడు కాదు. అయితే, ఊళ్ళో ఉపకార గుణానికి బాగా పేరు పడ్డాడు.\nతనకంటే తక్కువ ఆస్తిపరుడైన భీమయ్య కున్న పేరుచూసి అసూయపడ్డ రామయ్య, తనుకూడా ఏమైనా చేయాలనుకున్నాడు. అందుకని ఆయన తన ఇంటికి చందాలంటూ ఎవరొచ్చినా, పెద్దపెద్దవిరాళాలే ఇస్తూండేవాడు. అయినా, భీమయ్య గురించే అంతా గొప్పగా చెప్పుకుంటున్నారని, ఆయనకు కోపంగా వుండేది.\nఒక రోజున రామయ్య ఇంటికి గోవిందం అనే దూరపుబంధువు వచ్చాడు. రామయ్య, ఆయనకు తన గోడు చెప్పుకుంటే, “ఈ ప్రపంచంలో దేనికైనా ప్రచారం కావాలి. నీవల్ల సాయం పొందినవాడు చేసే ప్రచారంవల్లే, చేసిన సాయం కంటే ఎక్కువగా పేరొస్తుంది. నాలుగు రోజుల్లో మా ఊరునుంచి, ప్రమోదు డనేవాడు వస్తున్నాడిక్కడికి. వాణ్ణి ప్రేమతో ఆదరించామంటే, నీకు బోలెడు పేరు!” అన్నాడు గోవిందం.\nఆ ఊళ్ళో మహాతంత్రుడనే పండితుడివద్ద తంత్రశాస్త్రం నేర్చుకునేందుకు వస్తున్నాడు, ప్రమోదుడు. ఆ శాస్త్రం నేర్చుకుంటున్నంత కాలం, అతడు తన వంట తనే చేసుకోవాలి. ఏ ఇంటికైనా గుమ్మం బయటే వుండాలి తప్ప లోప లకు వెళ్ళకూడదు. కటిక నేలపై పడుకోవాలి. ఇవీ నియమాలు. అతడు ఎండుపుల్లలేరుకుని తెచ్చుకుని, ఊళ్ళో ఏ చెట్టుకిందో వంట చేసు కుని తింటాడు. ఇక, పడుకునేందుకు ఎవరైనా తమ ఇంటి అరుగుమీద చోటిస్తే చాలు! ఆ మాత్రం సాయం చేస్తే ప్రమోదుడు, తనకు లభించిన సాయం గురించి ఎంతగానో ప్రచారం చేస్తాడు. ప్రమోదుడు ప్రచారానికి పెట్టింది పేరు!\nఇది విని రామయ్య ఎంతోసంతోషించాడు. “ప్రమోదుణ్ణి మా ఇంటికే పంపాలి మరి!”అని మరీమరీ చెప్పుకున్నాడు. గోవిందం సరేనని, ఆ ఊళ్ళో తనపని పూర్తిచేసుకుని వెళ్ళిపోయాడు.\nఅన్నరోజుకు ప్రమోదుడు వచ్చి రామ య్యను కలుసుకుని, “అయ్యా, మీ గురించి చాలా గొప్పగా విన్నాను. మీ ఇంటి నీడలో నా విద్యాభ్యాసం పూర్తయితే, అది నా అదృష్టంగా భావిస్తాను,” అన్నాడు.\nప్రమోదుడు ఉదయాన్నే లేచి నదీతీరానికి వెళ్ళి కాలకృత్యాలు తీర్చుకుని స్నానం చేసేవాడు. ఆ తర్వాత ఏ చెట్టుకాయో కోసుకుని తిని కడుపు నింపుకునేవాడు. అప్పుడు మహాతంత్రుడి ఇంటికి వెళ్ళి మధ్యాహ్నం దాకా విద్యాభ్యాసం చేసేవాడు. తర్వాత, షావుకారువద్ద దినవెచ్చాలు తెచ్చుకుని, నదీతీరాన వంట చేసుకుని తినే వాడు. ఆ తర్వాత, మళ్ళీ మహాతంత్రుడింటికి వెళ్ళి, ఆయన ఇచ్చిన పుస్తకాల నుంచి ముఖ్య మైన విషయాలను సంగ్రహించి తాళపత్రాల మీద రాసుకునే వాడు. రాత్రికి మళ్ళీ ఏ చెట్టు కాయో తిని, రామయ్య ఇంటి అరుగుమీద చేరేవాడు.\nఆ ఊళ్ళో ప్రతివాడూ తమ ఇంటి అరు గుపై వెలిగించిన దీపాన్నుంచడం ఆచారం. ప్రమోదుడాదీపం వెలుగులో, తను తాళపత్రాల మీద రాసుకున్న విషయాలను మళ్ళీమళ్ళీ చదువుకునేవాడు. ఏమైనా సందేహం కలిగితే, మర్నాడు మహాతంత్రుడినడిగేవాడు. **\nఇలా నాలుగు రోజులు గడిచాయి. ప్రమో దుడివల్ల తమకేమీ ఇబ్బంది లేకపోయినా, అతడు తమవల్ల చాలా లబ్ధి పొందుతున్నాడన్న భావం, రామయ్య ఇంట్లోవారిలో పుట్టి పెరిగి పెద్దది కాసాగింది.\nఊళ్ళో తనను గురించి ప్రమోదుడు గొప్పగా చెప్పడం లేదని, రామయ్యకు అసం తృప్తిగా వుంది.ఇంటరుగుమీదపడుకుంటూ, ఇంటి వాళ్ళపట్ల తగిన మర్యాద చూపడంలేదని రామయ్య భార్యకు చిరాగ్గావుంది. తాము పడు కునేలోగా ఇంటరుగుచేరి తమకు ఏవైనా కథలు చెప్పొచ్చుకదా అని, రామయ్య పిల్లలు అను కునేవారు. మరోవారం గడిచేసరికి రామయ్య వుండబట్టలేక, ఇంట్లోవాళ్ళందరి మనసుల్లోని మాటలనూ ప్రమోదుడికి చెప్పేశాడు.\nప్రమోదుడు అందుకు ఎంతో నొచ్చుకుని, “నాకిప్పుడు చదువు ధ్యాస తప్పమరొకటి లేదు. అందువల్ల మీ మనసులు నొప్పించాను. తప్పకుండా నా తప్పులు దిద్దుకుని, మిమ్మ ల్నందర్నీ సంతోషపెడతాను. ఎవరింటి నీడలో వుంటున్నానో వారి మనసులకు తృప్తి లేకుంటే, నాచదువు ఫలించదు,” అన్నాడు.\nఆ రోజునుంచీ ప్రమోదుడు, రామయ్య కుటుంబంతో కొంతసేపు కబుర్లుచెప్పసాగాడు. అలా నాలుగు రోజులు గడిచాక, ఆ ఇంటివా ళ్ళందరూ ప్రమోదుడికి ఏదో ఒక పని చెప్పసా గారు. రామయ్య వాణ్ణి పొలానికి పంపేవాడు. ఆయన భార్య దినవెచ్చాలు తెప్పించుకునేది. పిల్లలు నదీతీరాన ఆటలా డించమనేవారు.\nఅలా రెండు మూడు రోజులు జరిగాక ప్రమోదుడికి చదువు దెబ్బతినేలా కనిపిం చింది. వాడు తనకెవరు పనులు చెప్పినా సమయం చాలదనసాగాడు. రామయ్యకు కోపం వచ్చింది. దాన్ని దాచుకుంటూ, ప్రమో దుడితో, “అందరూ తమ ఇంటి అరుగుల మీద చిన్నదీపాలుంచితే, మేము మా స్థాయికి తగ్గట్టు పెద్దదీపాన్నుంచుతున్నాం. అది నీ చదువుకు బాగా కలిసొస్తున్నది. ఈ రోజు నుంచీ ఆ దీపంలో చమురు ఖర్చంతా నువ్వే భరించాలి,” అన్నాడు.\nచదువుకున్నంత కాలం రోజుకింతకంటే ఎక్కువ ఖర్చు చేయరాదని, ప్రమోదుడికి నియమమున్నది. వాడు నూనె చమురుకు ఖర్చు చేస్తే, ఆ మేరకు తిండి తగ్గించాలి. తిండి తగ్గిస్తే ఒంటికి నీరసం వచ్చి మెదడు సరిగ్గా పనిచేయక చదువు దెబ్బతింటుంది. అందుకని వాడు, రామయ్యతో, తనుచమురు ఖర్చు భరించలేనని ఖచ్చితంగా చెప్పేశాడు.\nదాంతో రామయ్యకు చిరాకు వచ్చి, తన ఇంటి అరుగుమీద రాత్రిపూట దీపాన్నుంచడం మానేశాడు. అందువల్ల, ప్రమోదుడు రాత్రి పడుకునేవరకూ భీమయ్య ఇంటి అరుగు మీద దీపం వెలుగులో చదువుకోసాగాడు.\nఇది గమనించిన రామయ్య ఒక రోజున భీమయ్యను పిలిచి, “ఇంటి ముందు చమురుదీపం వెలిగించి వుంచే ఆచారం ఎందుకొచ్చిందో తెలియదు కానీ, దానివల్ల ప్రయోజనం పొందేవాళ్ళు ఇంటరుగుమీద పడుకోనిచ్చామన్న కృతజ్ఞత కూడా చూపరు. నేను చమురు ఖర్చు భరించమన్నానని, ఆ ప్రమోదుడు నీ ఇంటరుగుమీద దీపం వెలుగులో చదువుకుని, అప్పుడు వచ్చి మా ఇంటరుగుమీద పడుకుంటున్నాడు. ఇలాంటి వాళ్ళకు బుద్ధి రావాలంటే, నువ్వు కూడా రాత్రిళ్ళు ఇంటి అరుగుమీద దీపం వెలిగించి వుంచడం మానేసెయ్యి,” అని చెప్పాడు.\nఇందుకు భీమయ్య, \"అయ్యో, ఆ కుర్రాడు మా ఇంటరుగుమీద చదువుకుం టున్నాడని తెలియదు. ఈ రోజు నుంచీ అక్కడ కాస్త పెద్దదీపం ఉంచుతాను,” అన్నాడు.\n“అంటే వాడికోసం నీ చమురు ఖర్చును ఇంకా పెంచుకుంటావా?” అన్నాడు రామయ్య.\n\"దేవుడి దయవల్ల ఈ ఏడాది నువ్వుల పంట దిగుబడి బాగా అయింది. ఇంట్లోనూ నాకేం లోటులేదు. ఆ కుర్రాడి చదువుకు ఉపయోగ పడితే, మా ఇంటరుగుదీ అదృష్టమనుకుం తాను. పాపం - నీకేం ఇబ్బందులున్నాయో కానీ, నాకు మాత్రం ఏ ఇబ్బందీ లేదు. ఈ రోజు నుంచీ, ఆ ప్రమోదుణ్ణి మా ఇంటరుగుమీదనే పడుకోమని చెప్పు,” అన్నాడు భీమయ్య.\nరామయ్యకు ఉక్రోషం వచ్చి అలాగేచేశాడు. ఏదో ఒక రోజున భీమయ్య కూడా తనలాగే ప్రమోదుడిపట్ల చిరాకుపడతాడనుకున్నాడు కానీ అలా జరగలేదు. ఇంటరుగుమీద దీపం పెద్దది చేయడమేకాక భీమయ్య, ప్రమోదుడికి రాత్రిపూటకని విసనకర్ర కూడా ఇచ్చాడు.\nభీమయ్య పిల్లలు వాడికి వీలున్నప్పుడల్లా దినవెచ్చాలు తేవడంలోనూ, వంట చెరుకు సేకరించడంలోనూ సాయపడేవారు. చదువు పూర్తయ్యేదాకా ప్రమోదుడు స్థలం మారలేదు. అది పూర్తయ్యాకవాడు, భీమయ్యనూ ఆయన కుటుంబాన్నీ ఆకాశానికెత్తేస్తూ గొప్పగా ప్రచా రంచేశాడు. అందువల్ల భీమయ్య ధర్మగుణం గురించి ఊరూ వాడా అందరికీ తెలిసింది.\nకొన్నాళ్ళ తర్వాత తన ఇంటికి వచ్చిన దూరపు బంధువు గోవిందంతో రామయ్య, “నువ్వు మా ఇంటికి ప్రమోదుణ్ణి పంపి మంచిపేరు తెచ్చు కునే అవకాశం ఇచ్చావు. కానీ అది నేనెందుకుప యోగించుకోలేకపోయానో, ఎంత ఆలోచించినా అర్థం కాకుండా వుంది!\" అని వాపోయాడు.\nఅందుకు గోవిందం నవ్వి, “మనకేం కష్టం లేకపోయినా, మనవల్ల ఇతరులు ప్రయోజనం పొందితే భరించలేం. అలా భరించాలంటే ధర్మ, ఉపకారగుణాల్లాంటివి సహజంగా వుండాలి. ఏమనుకోకు-భీమయ్య ఉపకారబుద్ధి సహజగుణం; నీకది సహజ గుణం కాదు. అందువల్లనే ప్రమోదుడి విషయంలో అలా జరిగింది!” అన్నాడు.",
            "book_page_end": 37,
            "story_id": "2003_02_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "దీటైన కూతురు!",
            "book_page_start": 38,
            "pdf_page_start": 38,
            "pdf_page_end": 43,
            "author": "చందమామ బృందం",
            "genre": "జానపద కథ",
            "moral": "దృఢ సంకల్పం, ధైర్యం ఉంటే స్త్రీలు పురుషులతో సమానంగా, లేదా వారికంటే దీటుగా పనులను సాధించగలరు. ",
            "keywords": [
                "రాజస్థాన్",
                "సాహసం",
                "ప్రతిజ్ఞ",
                "తోడర్మల్",
                "గుర్రాలు"
            ],
            "characters": [
                "ఠాకూర్ హరిసింగ్",
                "భానుప్రియ",
                "రాజపుత్ర వీరుడు",
                "క్షురకుడు",
                "దళనాయకుడు"
            ],
            "locations": [
                "రాజస్థాన్",
                "గుజరాత్",
                "అశ్వశాల"
            ],
            "content": "సాహసకృత్యాలకూ, మంచితనానికీ పేరుగాంచిన ఠాకూర్ హరిసింగ్ వృద్ధుడైపోయాడు. కొన్నాళ్ళకు అంతుబట్టని వ్యాధికి గురై మంచం పట్టాడు. ఇకపై ఎన్నో రోజులు బతకనని గ్రహించిన హరిసింగ్ బంధుమిత్రులను దగ్గరికి పిలిచాడు. ఆయన ఏకైక కుమార్తె భానుప్రియ కూడా పక్కనే నిలబడి తండ్రి చేయిని ఆప్యాయంగా పట్టుకున్నది. ఆమె కళ్ళల్లో నీళ్ళు తిరగసాగాయి.\nఅప్పుడు అక్కడ చేరిన బంధువులలో ఒక పెద్దమనిషి, \"ఠాకూర్లో, మీ చివరి కోరిక ఏదైనా ఉంటే చెప్పండి తీరుస్తాము,” అన్నాడు.\nహరిసింగ్ కళ్ళు తెరిచి అందరినీ ఒకసారి తేరిపార చూసి, “నేను సాధించాలనుకున్నదంతా సాధించాను. అనుభవించదలచుకున్నదంతా అనుభవించాను. అయితే, రెండు కోరికలు మాత్రం తీరనే లేదు,” అన్నాడు మెల్లని కంఠ స్వరంతో.\n“ఏమిటా కోరికలు?\" అని అడిగింది భానుప్రియ.\n\"మన ఇంట్లో తోడర్మల్ ఆలపించాలని ఆశించాను తల్లీ!\" అన్నాడు హరిసింగ్.\nతోడర్మల్ స్త్రీలు పాడే పెళ్ళిపాట. కొడుకు పెళ్ళిచేసుకుని పెళ్ళికూతురును వెంటబెట్టు కుని వచ్చినప్పుడు స్త్రీలు పాడేసంప్రదాయ స్వాగత గీతం అది. హరిసింగ్కు కొడుకులు లేరుగనక, ఆయన ఇంట్లో తోడర్మల్ ఆలపించే అవకాశం రాలేదు.\nకొంతసేపు మౌనం తరవాత ఒక పెద్దమనిషి, “నువ్వొక కుమారుణ్ణి దత్తత తీసుకుంటే అది సాధ్యం!\" అన్నాడు.\nఅయితే హరిసింగ్ అయిష్టంగా తల ఊపుతూ, \"ఇప్పుడది సాధ్యం కాదు. చాలా ఆలస్యమైపో యింది,” అని చెప్పి కొంతసేపు మౌనంగా ఉండి, ఆ తరవాత, “నా కుటుంబం కోసం గుజరాత్ నుంచి మేలుజాతి గుర్రాలను తీసుకురావాలను కున్నాను. అదీ సాధ్యపడలేదు. అది నా రెండవ తీరని కోరిక!” అన్నాడు.\nచుట్టూ కలకలం చెలరేగింది. “ఏమిటీ విడ్డూ రపు కోరికలు? ఇదెలా సాధ్యం?” అని బంధు వులు తమలో తాము గుసగుసలాడసాగారు.\n\"నువ్వు నీలాగే పరాక్రమశాలి అయిన కొడు కును కనివుంటే, నీ కోరికలు నెరవేరి ఉండేవి. లేక లేక ఒక్క ఆడపిల్లను కని, ఇప్పుడు విచారపడి ఏంలాభం?”అని ఒక పెద్దమనిషి నిట్టూర్చాడు.\nబంధువులు ఒక్కొక్కరుగా అక్కడి నుంచి వెళ్ళిపోసాగారు.\nహరిసింగ్ కూతురు భానుప్రియ తండ్రిచేతిని ఆప్యాయంగా తన చేత్తో పట్టుకున్నది. ఆమె కళ్ళనుంచి కన్నీళ్ళు పెల్లుబకసాగాయి. “నాన్నా! మీ రెండు కోరికలనూ నేను నెరవేరుస్తాను,” అన్నది ఆమె గద్గద స్వరంతో.\nహరిసింగ్ కళ్ళు పెద్దవి చేసి కుమార్తెను చూశాడు. ఆమె కళ్ళల్లో తొణికిసలాడుతూన్న ఆత్మవిశ్వాసాన్నీ, దృఢనిశ్చయాన్నీ గమనించి పట్ట రాని ఆనందంతో, \"కృతజ్ఞతలు తల్లీ! కృతజ్ఞతలు! భగవంతుడు నీకు తోడు ఉంటాడు!\" అంటూ కళ్ళు మూశాడు.\nఅంత్యక్రియలు ముగిశాక, భానుప్రియ దుఃఖాన్ని దిగమ్రింగి, తండ్రి చివరి కోరికలను నెరవేర్చడానికి నిర్ణయించింది.\nశిరోజాలు కనిపించకుండా గట్టిగా ముడివేసి పెద్ద తలపాగా పెట్టుకున్నది. పురుషవేషం ధరించి, పెద్ద ఖడ్గం తీసుకుని గుర్రాన్ని అధిరోహించి, గుజరాత్కేసి బయలుదేరింది.\nమార్గమధ్యంలో ఆమెకు యువకులైన ఒక రాజపుత్ర వీరుడూ, ఒక క్షురకుడూ తారసపడ్డారు. వాళ్ళిద్దరూ కూడా ఆమెలాగే మేలుజాతి గుర్రాల కోసం గుజరాత్కు వెళుతున్నారు. పరస్పర పరిచ యాల తరవాత ముగ్గురూ మిత్రులయ్యారు. ముగ్గురూ కలిసి ఒకటిగా బయలుదేరారు.\nకొన్నాళ్ళ తరవాత వాళ్ళు మేలుజాతి గుర్రా లున్న నగరాన్ని చేరుకున్నారు. గుజరాత్ రాజు శ్రేష్ఠ మైన గుర్రాలను అశ్వశాలలో బంధించకుండా, వాటిని విశాల మైదానంలో యధేచ్చగా తిరగనిచ్చి, కాపలాకు ప్రత్యేక సైనికులను ఏర్పాటుచేశాడు. ఆ మైదానం పక్కన ఒక ప్రకటనా ఫలకం, దాని పక్కన ఒక భేరి ఉన్నాయి. ఆ ఫలకంలో ఇలా రాసి ఉంది: ఈ అశ్వాలను కావాలని ఆశించినవారు కావలసినన్ని అశ్వాలను తీసుకుని వెళ్ళవచ్చు. అయితే ఒక నిబంధన: అశ్వాలను కాపలా కాస్తున్న సైనికులను ఓడించాకే అశ్వాలను తీసుకువెళ్ళాలి. అందుకు సిద్ధంగా ఉన్న వీరులు పక్కనున్న భేరీ మోగించవచ్చు.\nముగ్గురు మిత్రులూ, ఆ ప్రకటనను చదివారు. అందులోని నిబంధన గురించి వాళ్ళకు అంతకు ముందే తెలుసు. గుజరాత్ రాజసైనికులను ఓడించలేకే, అశ్వాలు కావాలన్న కోరిక ఉన్నప్పటికీ, భానుప్రియ తండ్రి హరిసింగ్, వాటిని సాధించలేక తీరని కోరికతో మరణించాడు!\nకొంతసేపు తీవ్రంగా ఆలోచించాక భాను ప్రియ తన మిత్రులతో, “నేను భేరీ మోగించి, కాపలా సైనికులను ఓడిస్తాను. మీరు ఈ లోగా లోపలికి వెళ్ళి, మేలుజాతి గుర్రాలలో శ్రేష్ఠమైన వాటిని ఎంపిక చేయండి,\" అన్నది.\nమిత్రులిద్దరూ సరేనని లోపలికి వెళ్ళారు.\nభానుప్రియ భేరీ మోగించింది. కొంతసేపటికి ఒక సైనికదళం అక్కడికి వచ్చింది. ఒంటరిగా వచ్చిన యువకుడు ఆ భేరీని మోగించడం చూసిన దళ నాయకుడు, \"ఏమిటా పని? మేము ఒంటరి గాళ్ళతో యుద్ధంచెయ్యం. మామూలుగా ఇక్కడికి గుర్రాల కోసం పెద్ద పెద్ద సైన్యాలతోనే వస్తారు!” అన్నాడు.\nఅయితే భానుప్రియ ఏమాత్రం జంకు కొంకు లేకుండా, \"రండి, మీ అందరినీ ఒంటరిగానే ఓడిస్తాను,\" అంటూ కత్తి ఝళిపించసాగింది.\n\"ఏమిటీ! ఇంకా మీసాలు కూడా మొలవని నువ్వు మమ్మల్ని ఓడిస్తావా? అసలు నువ్వేం మాట్లాడుతున్నావో తెలిసే మాట్లాడుతున్నావా?\" అంటూ దళనాయకుడు పకపకా నవ్వాడు.\n“నా శక్తి సామర్థ్యాల గురించి అనుమానం ఉంటే పరీక్షించి చూడు. నేను నా ఖడ్గాన్ని నేలలోకి గుచ్చుతాను. మీ సైనికులలో ఎవరైనా దానిని పైకి లాగితే చాలు. నేను ఓటమిని అంగీకరించి తిరిగి వెళ్ళిపోతాను!” అన్నది భానుప్రియ.\nసైనికులకు ఆ మాటలు వింతగొలిపాయి. దళనాయకుడు అందుకు అంగీకరించాడు.\nభానుప్రియ ఖడ్గాన్ని తీసి బలంగా నేలలోకి దించింది.\nదళనాయకుడు ఆజ్ఞాపించగానే ఒక సైనికుడు ముందుకువచ్చి ఖడ్గాన్ని పైకి లాగాలని చూశాడు. కాని, రాలేదు. వంగి ఇంకా బలంగా లాగాడు. ఖడ్గం కదలలేదు. అటూ ఇటూ కదిపి పైకి లాగ డానికి ప్రయత్నించి విఫలుడయ్యాడు. తల వంచుకుని వెనక్కు వెళ్ళిపోయాడు.\nఆ తరవాత మరొక సైనికుడు వచ్చి శక్తికొద్దీ ప్రయత్నించి, పైకి లాగలేక వెళ్లిపోయాడు. వేరొక సైనికుడు వచ్చి తన బలమంతా ఉపయోగించి కత్తిని లాగబోయి బోర్లాపడ్డాడు.\nఇలా సైనికులందరూ ప్రయత్నించారుగాని, ఏ ఒక్కరూ ఖడ్గాన్ని పైకి లాగలేకపోయారు. ఆఖరికి దళనాయకుడే ముందుకు వచ్చి లాగడానికి ప్రయత్నించి, సాధ్యపడక వెనక్కు తిరిగాడు. సైనికులు ఓటమిని అంగీకరించి, వెనుదిరిగి వెళ్ళిపోయారు.\nఆ తరవాత భానుప్రియ నేలలోకి గుచ్చిన ఖడ్గాన్ని పట్టి బలంగా పైకి లాగింది. అది వెంటనే వచ్చేసింది. ఆ వేగంలో ఆమె చేయొకటి తల పాగాకు తగలడంతో అది పక్కకు కదిలి ఆమె పొడవైన శిరోజాలు బయటపడ్డాయి.\nఆ సమయంలో ఎవరో పెద్దగా నవ్వడం విని ఆమె తల తిప్పి చూసింది.\n“నువ్వు స్త్రీవా?” అంటూ ఆశ్చర్యపోయాడు అటుకేసి వచ్చిన ఆమె మిత్రులలో ఒకడైన క్షురకుడు గట్టిగా నవ్వుతూ.\nలోపలి అశ్వాలను పరిశీలించి చూస్తూన్న రెండవ మిత్రుడైన రాజపుత్ర యువకుడు అలికిడి విని తల తిప్పి చూశాడు. తనతో వచ్చింది యువ కుడి వేషంలోని యువతి అని గ్రహించి, ఆమెను సమీపించి అలా రావలసిన కారణం అడిగాడు.\nభానుప్రియ ఎలాంటి దాపరికం లేకుండా తన కథనంతా వివరించింది.\nఆ వీరుడు ఆమె మాటలు విని, ఆమె దృఢ చిత్తానికి అచ్చెరువు చెందాడు.\n\"అద్భుతమైన ధైర్యసాహసాలుగల అపూర్వ యువతీరత్నం నువ్వు! పురుషులు మాత్రమే సాహసవీరులని ఎవరన్నారు? నువ్వు ప్రదర్శించిన ధైర్యసాహసాలు పురుషులు కూడా ప్రదర్శించలేదు!” అన్నాడు యువకుడు ఆమెను అభినందిస్తూ.\n\"అయినా, నేను వచ్చిన కార్యం ఇంకా పూర్తి కాలేదు. మా ఇంట్లో తోడర్మల్ వినిపించాలి. అందుకే ఈ పురుషవేషం అవసరమయింది,” అన్నది భానుప్రియ నర్మగర్భంగా.\nఆ మాటల్లోని మర్మం గ్రహించని యువకుడు, “నీలాంటి వధువుకోసమే నేనూ వెతుకుతున్నాను. నీకు అభ్యంతరం లేకుంటే నిన్ను నేను వివాహ మాడతాను,” అన్నాడు.\nభానుప్రియ చురుగ్గా ఆలోచించింది. తన తండ్రి కోరిక నెరవేర్చడానికి సరైన అవకాశం లభించినట్టు భావించి, “సరే ఈ వివాహం నాకు సమ్మతమే. అయితే, ఒక విన్నపం!” అన్నది.\n“ఏమిటి?” అని అడిగాడు యువకుడు.\n“ఈ వివాహంలో నేనే వరుణ్ణి. నేనే మీ ఇంటికి 'బరాత్' తీసుకువచ్చి, వధువులా అలంకరించిన నిన్ను తీసుకువెళతాను, అందుకు సమ్మతమేనా?' అని అడిగింది.\nయువకుడు దిగ్భ్రాంతి చెందాడు. “తాను స్త్రీలా అలంకరించుకోవడమా? అదీ చాలాముఖ్యమైన పెళ్ళిరోజున!\" అంటూ ఆలోచించసాగాడు.\nఅతని ఆలోచనలను పసిగట్టిన పక్కనే ఉన్న క్షురక మిత్రుడు, “ఆ యువతి కోరికను అంగీక రించు. ఒక్కరోజు వధువులా అలంకరించుకోవ డంవల్ల మునిగిపోయేదేం లేదు. ఆమె చాలా తెలివైనది. అలాంటి భార్య నీకు లభించడం కష్టం!” అని సలహా ఇచ్చాడు.\nమరికొంతసేపు తీవ్రంగా ఆలోచించిన తరవాత యువకుడు ఆమె కోరినట్టు వధువుగా నటించ డానికి అంగీకరించాడు. క్షురక మిత్రుడు చకచకా పెళ్ళి ఏర్పాట్లు చేశాడు.\nమేలుజాతి గుర్రాలతో ఇంటికి తిరిగి వచ్చిన భానుప్రియ, పెళ్ళిరోజున పెళ్ళికొడుకు వేషం వేసుకుని, 'బరాత్'ను తీసుకుని పెళ్ళికూతురు ఇంటికి వెళ్ళింది. పెళ్ళితంతు పూర్తయ్యాక 'వధువు' ‘వరుడి' వెంట అతని ఇంటికి వచ్చింది. గుమ్మంలో నిలబడ్డ ముత్తయిదువలు అమితో త్సాహంతో నవ వధూవరులకు స్వాగతం పలు కుతూ 'తోడరమల్' ఆలపించారు.\nఆ విధంగా భానుప్రియ తండ్రి చివరి కోరిక లను నెరవేర్చింది. తండ్రికి దీటైన కూతురు అనిపించుకున్నది.\nఅందుకే ఈనాడు కూడా రాజపుత్రులు, “అప్రయోజకుడైన కొడుకుకన్నా, ప్రయోజకురా లైన కూతురేమేలు!” అని అంటూంటారు!",
            "book_page_end": 43,
            "story_id": "2003_02_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "విఘ్నేశ్వరుడు",
            "book_page_start": 45,
            "pdf_page_start": 45,
            "pdf_page_end": 50,
            "author": "చందమామ బృందం",
            "genre": "పౌరాణిక ధారావాహిక",
            "moral": "భక్తి, వినయం, జ్ఞానం ఐశ్వర్యం లేదా వస్తువుల కంటే గొప్పవి. ఆశ, గర్వం పతనానికి దారి తీస్తాయి.",
            "keywords": [
                "శ్యమంతకమణి",
                "కృష్ణుడు",
                "సత్యభామ",
                "జాంబవతి",
                "తులసీదళం"
            ],
            "characters": [
                "కృష్ణుడు",
                "రుక్మిణి",
                "సత్యభామ",
                "సత్రాజిత్తు",
                "జాంబవంతుడు",
                "జాంబవతి",
                "నారదుడు",
                "విఘ్నేశ్వరుడు"
            ],
            "locations": [
                "ద్వారక",
                "అరణ్యం",
                "ఇంద్రుడి స్వర్గం"
            ],
            "content": "కృష్ణుడి ఆశ్చర్యానికి రుక్మిణి చిరునవ్వుతో, “ఔను, నాథా! ఈ రోజు నాలో ఆనందం పొంగి పొర్లుతున్నది. ఆ కన్యకామణికి మీ మీద ఎంత ఆశ! అమాంతంగా మిమ్మల్ని నిధిని దాచుకున్నట్లు తన గుప్పెట్లో ఉంచుకోవాల న్నంత మమత నాకు కనిపించింది!” అన్నది.\n“ఆ కన్యకామణి మమత సరే. మరి, నీ సంగతి చెప్పలేదు!\" అన్నాడు కృష్ణుడు.\n\"మీ లోపల ఒక అణువునై ఇమిడి ఉండి పోవడమే నాకు కావలసిందల్లా! మీరు ఎవరి గుప్పెట్లో ఉన్నా నేను మీలోనే ఉంటాను గదా!\" అన్నది రుక్మిణి.\n\"రుక్మిణీ! ఎంతో గొప్ప భావాన్ని ఎంత సూక్ష్మాతి సూక్ష్మంగా నిర్వచించావు! అందుకే నిన్ను కోరి కోరి ఎత్తుకు వచ్చాను!\" అన్నాడు కృష్ణుడు.\n“నాకు నిజమని తోచింది చెబుతున్నాను. నాకంటే సత్యభామదే గొప్ప మమత, బల మైనది! ఆ మమతలో, అనంతమైన ప్రకృతి శక్తి అంతా ఉంది. స్వామీ! నాలో ఉన్నది భక్తి ప్రధానమైనది మాత్రమే!\" అని చెబుతున్న రుక్మిణిని వారించి, కృష్ణుడు చిరునవ్వు చిందిస్తూ, “రుక్మిణీ, వేదాంతం మాట్లాడకు!” అన్నాడు.\nరుక్మిణి మందహాసం చేస్తూ ఊరుకున్నది.\nకొద్ది దినాలు గడిచాయో లేదో, “కృష్ణుడు శ్యమంతకమణిని అపహరించాడు!\" అనే వార్త కార్చిచ్చులా అంతటా వ్యాపించింది.\nఆ విధంగా అందరితో చెప్పి సత్రాజిత్తే మణిని పోగొట్టుకున్న దుఃఖంతో పిచ్చివాడై. వీధి వీధులా తిరిగి అరుస్తూ విశేష ప్రచారం చేశాడు.\nతన మీదమోపబడ్డ అభాండానికి చింతించి ప్రయోజనం లేదని కృష్ణుడు దిటవు తెచ్చు కొని, “విఘ్నేశ్వరా! ఇదంతా నీ లీల. తరువాత నీ దయ!” అని కొంతసేపు మనసులో ధ్యానించి, శ్యమంతకమణిని అన్వేషించడానికి అరణ్యా ల్లోకి వెళ్ళాడు.\nజరిగినదేమంటే: సత్యభామను సత్రాజిత్తు వరుసకు తనకు మేనల్లుడైన శతధన్వుడనే రాజుకిచ్చి వివాహం చేసే నిర్ణయానికొచ్చి, తన తమ్ముడు ప్రసేనజిత్తును, శతధన్వుడితోమాటా మంతీ చేసి రమ్మని పంపాడు. ప్రసేనుడు శ్యమంతకమణిని ధరించి అరణ్య మార్గంలో వెళ్తూండగా ఒక సింహం మణి చేత ఆకర్షింప బడి అతణ్ణి చంపింది. ఆ సింహాన్ని జాంబవం తుడు చంపి, మణిని తీసుకుపోయి, తన కుమార్తె జాంబవతికి ఇచ్చాడు.\nమణిని ధరించి వెళ్ళిన తమ్ముడు తిరిగి రాకపోవడంతో, దిగ్భ్రాంతికి గురైన సత్రాజిత్తు, ఒకప్పుడు మణిని అడిగిన కారణంగా కృష్ణుడే తన తమ్ముణ్ణి సంహరించి మణిని అపహరించా డని చాటాడు.\nసత్యభామను పెళ్లాడ్డానికి ఉవ్విళ్ళూరు తున్న శతధన్వుడు, జరాసంధుడు మొదలైన కృష్ణుడి శత్రువులైన రాజులు సత్రాజిత్తును బలపరిచి పగతీర్చుకోడానికి సాయపడతా మంటూ కబురు పెట్టారు.\nమణిని అన్వేషిస్తూ వెళ్ళిన కృష్ణుడు, అరణ్యంలో ఒక చోట చచ్చిపడి ఉన్న ప్రసే నుడినీ, సింహాన్నీ, జాంబవంతుడి అడుగు జాడలనూ చూసి జాంబవంతుడి గుహకు వెళ్ళాడు.\nగుహలో నవ యవ్వనవతి, సుందరి అయిన జాంబవతి మణిని బంతిలాగ ఎగరవేసి పట్టుకొంటూ ఆడుకొంటున్నది. జాంబవతి పసిపిల్లగా అరణ్యంలో జాంబ వంతుడికి దొరికిన అనాధ రాజపుత్రిక. అతడామెను తన గుహకు తీసుకు వచ్చి ముద్దుల కూతురుగా పెంచుకొచ్చాడు.\nమణిని తీసుకొనడానికి కృష్ణుడు ఆమె చేతిని పట్టుకొన్నాడు. జాంబవతి చేతిని విడిపించుకోవడానికి ప్రయత్నించకుండా తల వాల్చి సిగ్గుదొంతరలతో క్రీగంట కృష్ణుణ్ణి చూస్తున్న సమయంలో జాంబవంతుడు గుహకు వచ్చి, కృష్ణుడిపై లంఘించాడు. ఇద్దరికీ పన్నెండు రోజులపాటు గొప్ప యుద్ధం జరిగింది. కృష్ణుడు పిడికిటితో దిమ్మతిరి గేలా జాంబవంతుడి గుండెమీద బలంగా పొడిచాడు. ఆ బలమైన పోటుతో రాముడే కృష్ణుడుగా అవతరించాడని జాంబవంతుడు గుర్తించాడు.\nజాంబవంతుడు కృష్ణుడికి ప్రణమిల్లి, “కృష్ణా! నా కుమార్తె జాంబవతి చేతిని పట్టనే పట్టావు, జాంబవతి నీదే!” అంటూ శ్యమం తకమణినీ, జాంబవతినీ కృష్ణుడికి భక్తితో సమర్పించాడు.\nజాంబవతితో జాంబవంతుడు వెంటరాగా కృష్ణుడు మణితో ద్వారకకు వచ్చి, సత్రాజిత్తుకు మణిని అందజేశాడు.\nజాంబవంతుడు సత్రాజిత్తుకు జరిగిన దంతా చెప్పాడు.\nసత్రాజిత్తు పశ్చాత్తాపం పొంది కృష్ణుడితో, “కృష్ణా! సొమ్ము పోయినవాడు పాపాత్ముడు అనేవిధంగా నేను నింద నీపై మోపి మహాప రాధం చేశాను. నన్ను నీ ఇష్టమొచ్చినట్టు దండించు!” అన్నాడు.\nకృష్ణుడు సత్రాజిత్తుతో, “నీ పశ్చాత్తాపమే నీకు దండన!” అన్నాడు.\nఅప్పుడు సత్రాజిత్తు తన అపచారానికి పరిహారంగా, మన్ననగా శ్యమంతకమణినీ, సత్యభామనూ కృష్ణుడి ఎదుట ఉంచి స్వీక రించమని వేడుకొన్నాడు.\nకృష్ణుడు సత్యభామను స్వీకరిస్తూ, శ్యమంతకమణిని సత్రాజిత్తునే ఉంచుకో మని తిరిగి ఇచ్చివేశాడు.\nఅప్పుడు సత్యభామ, కృష్ణుడు తనను స్వీకరించిన ఆనందం పొంగి పొర్లుతుండగా, “చూశావా, నాన్నా! నేను గొప్పదాన్నో, మణి గొప్పదో ఇప్పుడు తెలిసిందా!\" అన్నట్లు సగ ర్వంగా సత్రాజిత్తును చూసి, “నాన్నా! అంతా ఆ విఘ్నేశ్వరుడి దయ. ఒకప్పుడు విఘ్నేశ్వ రుడి మహత్తును గుర్తించలేని వాడివైఏమో అన్నావు. నేను విఘ్నేశ్వరుణ్ణి నమ్ముకొన్నదాన్ని. నా అభీష్టం నెరవేరింది!” అంటూ విఘ్నేశ్వరుణ్ణి మనసారా ధ్యానించి చేతులెత్తి మ్రొక్కింది.\nఅప్పుడు విఘ్నేశ్వరుడు ఆకాశంలో లీలగా కనిపించి, \"భగవంతుడు తనకు అత్యంత ప్రియమైన సత్యానికి ఎల్లప్పుడూ వశవర్తిగా ఉంటాడు. సత్యమే అతని సొత్తు!” అనే అర్థం స్ఫురించేలాగ, \"సత్యభామా పరిణయంతో కృష్ణుడు సత్యాపతిగా పేరు పడతాడు!” అని చెప్పాడు.\nసత్రాజిత్తు భక్తితో విఘ్నేశ్వరుడికి మ్రొక్కి, \"నా అపచారాన్ని మన్నించు దేవా!” అంటూ లెంపలు వేసుకొన్నాడు.\nకృష్ణుడు, “విఘ్నేశా! అంతా నీ లీల. నీ దయవలన అపవాదు తొలగించుకొని మణి కంటే అమూల్యమయిన సత్యభామామణిని సంపాదించాను!” అన్నాడు.\nవిఘ్నేశ్వరుడు, “శ్యమంతకమణి కథ విన్నవారికి అపనిందలు అంటవు,” అని చెపుతూ అంతర్థానమయ్యాడు. సత్రాజిత్తు కృష్ణుడి కాళ్ళు కడిగి కన్యాదానం చేసే తన అదృష్టానికి పొంగిపోతూ, కృష్ణుడితో సత్య భామ వివాహాన్ని మహా వైభవోపేతంగా జరిపించాడు.\nతరువాత కృష్ణుడు జాంబవతిని వివాహం చేసుకొన్నాడు. జాంబవంతుడు కృష్ణుడితో, “కృష్ణా! నీవు రామావతారంలో ఉన్నప్పుడు నీతో యుద్ధం చేయాలని అభిలాషను వ్యక్తు చేశాను. నీవంటి అల్లుడిని పొందిన జనకమహారాజు అదృష్టానికి అసూయపడుతున్నానని కూడా అన్నాను. ఆరెండు కోరికలూ ఈ అవతారంలో ఇప్పుడు తీర్చావు. నేను ధన్యుణ్ణి, జీవన్ముక్తుణ్ణి!” అని చెప్పి తపస్సు చేసి తరించడానికి అరణ్యాల్లోకి వెళ్ళిపోయాడు.\nకొంతకాలం తరువాత శతధన్వుడు కసితో సత్రాజిత్తును చంపి మణిని తీసుకుని కృత వర్మ, అక్రూరులు తోడుగా పారిపోయాడు.\nకృష్ణుడు సత్యభామను ఓదార్చి శతధన్వుడిని యుద్ధంలో సంహరించాడు. అక్రూర కృత వర్మలు మణితో పారిపోయారు. వారిని వెదకి పట్టి కృష్ణుడు మణిని తీసుకొచ్చి, తండ్రి జ్ఞాపక చిహ్నంగా ఉంచుకోమని సత్యభామకు ఇచ్చాడు.\nకృష్ణుడు మిత్రవింద, కాళింద, భద్ర, నాగ్నజితి, లక్షణ అనేవారిని కూడా వివాహం చేసుకొన్నాడు. ఎనమండుగురు భార్యలతో కృష్ణుడు భోగభాగ్యాలతో తులతూగుతూ ప్రతి ఏటా వినాయకచవితిని భక్తిశ్రద్ధలతో జరుపుతూ వచ్చాడు.\nశ్యమంతకమణి ప్రభావం వల్ల సత్యభామ అంతఃపురం అంతులేని బంగారంతో నిండి పోయింది. ఆ బంగారంతో సత్యభామ రత్న రాసులనూ, అమూల్యాభరణాలనూ, చీని చీనాంబరాలనూ కోకొల్లలుగా తన ఇంట నింపు కొంది. అష్టమహిషులలో తానే ఐశ్వర్యవంతు రాలననే సంపద్గర్వంతో పాటు, తానే అందరి లోకీ అధికురాలననీ, కృష్ణుడికి ఇష్టభార్యననే అహంభావం ఆమెలో క్రమక్రమంగా పెరిగింది.\nకృష్ణుడి అష్టమహిషులలో జాంబవతి గొప్ప వైణిక విద్వాంసురాలు. నారదుడు ఒకనాడు తన మహతివీణను వాయించుతూ మహదానందంతో గగన మార్గంలో పయని స్తూండగా పరిహాసం చేస్తూన్నట్లుగా పకపక మంటూ నవ్వు వినిపించింది.\nనారదుడు నివ్వెరపోయి, “ఎవరా నవ్వేది? ఎందుకు నవ్వుతున్నావు?” అంటూ నలు దెసలా చూశాడు.\n“నారదా! ఇంకా నీవు చాలా నేర్చుకోవలసి ఉంది. నీ వీణావాదానికి నీవు నీలో పొంగి పోతూంటే నవ్వు వచ్చింది!\" అని అశరీరవాణి పలికింది.\nనారదుడు, “ఎవరివద్ద ఇంకా నేర్చు కోవాలి?” అని అనుకుంటూండగా విఘ్నే శ్వరుడు సాక్షాత్కరించి, \"జాంబవతి వద్ద వీణావాద్యంలోని మెళుకువలన్నీ క్షుణ్ణంగా తెలుసుకో!” అని చెప్పాడు.\nఆ విధంగా నారదుడు కృష్ణుడి అనుగ్ర హంతో జాంబవతి వల్ల వీణావాద్యంలోని మెళు కువలన్నీ క్షుణ్ణంగా తెలుసుకున్నాడు.\nఒకనాడు కృష్ణుడు రుక్మిణి అంతఃపురంలో ఉండగా నారదుడు పారిజాత పుష్పాన్ని అతని కిచ్చాడు. కృష్ణుడు దాన్ని రుక్మిణికిచ్చాడు. అది విని సత్యభామ అలిగింది.\nకృష్ణుడు సత్యభామను బుజ్జగించి ఆమెతో గరుడ వాహనంపై ఇంద్రుడి స్వర్గానికి వెళ్ళి, పారిజాత వృక్షానికి వృక్షాన్నే తీసుకు వచ్చి సత్యభామ ఇంటి పెరట్లో నాటాడు.\nఅయినప్పటికీ కృష్ణుడికి తనపై గురి తగ్గి పోతూన్నదేమోననే దిగులు పట్టుకొన్నది సత్య భామకు. కృష్ణుడిని తన చెప్పుచేతల్లో తన మందిరంలో ఉండిపోయేలాగ చేసుకోవాలన్న తాపత్రయం పెంచుకొన్నది.\nనారదుడు ఒకనాడు సత్య ఇంటికి వచ్చి, పుణ్యకవ్రతం ఆచరిస్తే కృష్ణుడు ఆమె అధీనం లోనే ఉంటాడని చెప్పాడు. సత్యభామ వ్రత నియమం ప్రకారం కృష్ణుణ్ణి నారదుడికి దానం చేసింది. నారదుడు కృష్ణుణ్ణి ఎత్తుకెత్తు బంగార మిచ్చి కొనుక్కోవచ్చునని అమ్మకానికి పెట్టాడు. సత్యభామ తన ఇంటనున్న అంతులేని బంగా రాన్ని కృష్ణతులాభారంలో పెట్టింది. శ్యమం తకమణిని కూడా వేసింది. కాని కృష్ణుడు కొంచెమైనా తూగలేదు. అప్పుడు సత్యభామ గర్వాన్ని విడిచిపెట్టి, రుక్మిణిని కృష్ణుణ్ణి విడిపించుకొనే మార్గం చెప్పమని వేడింది.\nరుక్మిణి, “చెల్లీ! కృష్ణుడితో సరితూగ గల సంపద భక్తి ఒక్కటే! భక్తిపూర్వకంగా వేసిన ఒక్క తులసీదళం చాలును!\" అని చెప్పి, సత్యభామకు చిన్న తులసి ఆకు ఇచ్చింది.\nసత్యభామ ఆ తులసీదళాన్ని కన్నులకద్దు కొని, భక్తిపూర్వకంగా తక్కెడలోవేసింది. కృష్ణుడు కూర్చున్న సిబ్బె పైకి లేచి సమానంగా తూగింది.\nఅప్పుడు నారదుడు తులసీదళాన్ని మాత్రమే తీసుకొని కళ్ళకు అద్దుకొని, కృష్ణుణ్ణి సత్యభామ పరం చేసి వెళ్ళిపోయాడు.\nకృష్ణ తులాభారంతో సత్యభామకు జ్ఞానో దయం అయింది. ఐశ్వర్యం మీద, మణిమీద వ్యామోహం నశించి కృష్ణుడే తన పెన్నిధిగా భక్తి భావం కలిగింది. మణివలన లభించిన బంగా రాన్ని అంతటినీ కృష్ణుడు చెప్పినట్లుగా యాత్రి కులకూ, బాటసారులకూ భోజన వసతి సౌక ర్యాలుగల ధర్మశాలలనేకం, దేశమంతటా తండ్రి స్మృతి చిహ్నాలుగా కట్టించింది. ఆ ధర్మశాలలు సత్రాజిత్తు పేరు స్ఫురించేలాగ సత్రములు అని పిలువబడ్డాయి.\nఅటుపిమ్మట కొంతకాలానికి కృష్ణ బల రాముల చెల్లెలైన సుభద్రకు అర్జునుడితో వివాహం జరిగినప్పుడు, సత్యభామ శ్యమం తకమణిని సుభద్రకు అరణంగా పెట్టింది. ఆ విధంగా శ్యమంతకమణి పాండవులను చేరింది.\nమణి కూర్చిన బంగారం ధర్మరాజు రాజ సూయయాగం చేయడానికి బాగా ఉపయోగ పడింది. తరువాత ధర్మరాజు జూదమాడి తనతో బాటు తమ్ములనూ, ద్రౌపదినీ, రాజ్యాన్నీ ఓడి పోయాడు. రాజసూయ యాగం చూసి దుర్యో ధనుడికి కన్ను కుట్టింది. ద్రౌపదిని పరాభవిం చాలనే దుశ్చింత రేపింది. పాండవుల పురోహితు డైన ధౌమ్యుడు తొలినుండి అనేక అనర్థాలకు కారణమవుతూ వచ్చిన శ్యమంతకమణిని విసర్జించమని చెప్పగా అర్జునుడు మణిని వింటికి సంధించి బలంగా భూమికేసి కొట్టాడు. మణి భూగర్భంలో నిక్షిప్త పడిపోయింది.\nపాండవులు జూదంలో కౌరవులకు ఓడి అరణ్యవాసం చేస్తూండగా, ఒకనాడు నారదుడు వారి వద్దకు వచ్చి, రాజ్య ప్రాప్తికి భక్తిశ్రద్ధలతో విఘ్నేశ్వరుణ్ణి ఆరాధించి గణేశవ్రతాన్ని చేసి, తరవాత అజ్ఞాతవాసానికి వెళ్ళమని చెప్పాడు.",
            "book_page_end": 50,
            "story_id": "2003_02_10",
            "raw_genre_backup": "పౌరాణిక ధారావాహిక",
            "normalized_genre_te": "పౌరాణిక ధారావాహిక",
            "normalized_genre_code": "MYTHOLOGY_SERIAL",
            "content_type": "SERIAL",
            "language": "TELUGU"
        },
        {
            "title": "శశాంకుడి నేర్పు!",
            "book_page_start": 51,
            "pdf_page_start": 51,
            "pdf_page_end": 53,
            "author": "మంజుభారతి",
            "genre": "చారిత్రక కథ",
            "moral": "కేవలం నైపుణ్యం మాత్రమే కాదు, సమయస్ఫూర్తి, విజ్ఞత ఉపయోగించి ఇతరుల లోపాలను కూడా అందంగా చూపించగల నేర్పు అత్యంత గొప్పది.",
            "keywords": [
                "చిత్రలేఖనం",
                "శశాంకుడు",
                "చిత్రసేనుడు",
                "మెల్లకన్ను",
                "సమయస్ఫూర్తి"
            ],
            "characters": [
                "చిత్రసేన మహారాజు",
                "కనకసేనుడు",
                "చంద్రహాసుడు",
                "మార్తాండుడు",
                "శశాంకుడు"
            ],
            "locations": [
                "చిత్రదుర్గ రాజ్యం",
                "శారదా కళానిలయం"
            ],
            "content": "చిత్రదుర్గాన్ని పరిపాలించే చిత్రసేన మహారాజు ప్రజలను కన్నబిడ్డల్లా కాపాడే ఆదర్శప్రభువు. చతురంగ బలాలు, సేనాధిపతి మార్తాండుడి యుద్ధవ్యూహ పటిమ కారణంగా, రాజ్యానికి శత్రుభయం తొలగిపోయింది. మేధాసంపన్ను డైన మంత్రి చంద్రహాసుడి సమయోచిత మిత మైన సలహాలు పాటించడం వల్ల, ఇరుగు పొరుగు రాజ్యాలతోమైత్రీసంబంధాలు కూడా పెంపొందాయి.\nమహారాజుకు వేటాడటం అంటే మహా ఇష్టం. సమయం దొరికినపుడల్లా అడవికి వేటకు వెళ్ళేవాడు. నిండు చందమామలో మచ్చలా అది కూడా ఆయనకు అలంకారం గానే ప్రజలు చెప్పుకుని మురిసిపోయేవారు.\nకొంతకాలమయ్యాక మహారాజు చిత్ర సేనుడు, యుక్తవయస్కుడైన తన కుమారుడు కనకసేనుడికి పరిపాలనా బాధ్యతలు అప్పగిం చాలని నిర్ణయించాడు. మంత్రి, సేనాధిపతు లతో ఆలోచించి ఒక శుభముహూర్తాన కనక సేనుడికి రాజ్యపట్టాభిషేకం చేశాడు.\nచిత్రదుర్గ రాజ్యం సుభిక్షమైనది కావడం వల్ల, ప్రజలు ఎలాంటి కొరతా లేకుండా సుఖ సంతోషాలతో జీవించసాగారు. అచిరకాలం లోనే ప్రజాపాలనలో కనకసేనుడు తండ్రికి తగిన తనయుడు అనిపించుకున్నాడు.\nప్రజలు సుఖశాంతులతో ఉన్నారు గనక, కనకసేనుడి దృష్టి కళాసాహిత్యాల వైపు మళ్ళింది. ముఖ్యంగా చిత్రలేఖనం అంటే ఆయనకు ఎంతో అభిమానం. రాజభవనం లోని శారదా కళానిలయంలో అద్భుతమైన కళాఖండాలని చెప్పతగిన మనోహరచిత్రాలు ఉండడం; బాల్యం నుంచి కనకసేనుడు వాటిని చూస్తూ రావడమే అందుకు ముఖ్య కారణం. ఆ కళానిలయంలో చిత్రదుర్గాన్ని పరిపాలించిన ఆరుతరాల రాజుల చిత్రపటాలు కూడా ఉన్నాయి. కనకసేనుడి తండ్రిచిత్రసేన మహారాజు ఏడవతరం వాడు. తన తండ్రిచిత్ర పటాన్ని కూడా కళానిలయంలో తన తాత ముత్తాతల సరసన అమర్చాలని కనకసేను డికి కోరిక కలిగింది.\nతన తండ్రి చిత్రపటాన్ని చిత్రించమని ఆస్థాన చిత్రకారులను కోరాడు. అయినా వారు చిత్రించిన చిత్రపటాలు ఆయనకు నచ్చలేదు. తనకు నచ్చిన రీతిలో మహారాజు చిత్రపటాన్ని చిత్రించినవారికి గొప్ప బహు మతులిస్తానని కనకసేనుడు ప్రకటించాడు.\nఆ ప్రకటనను విని రాజధానిలోని సుప్ర సిద్ధ చిత్రకారులందరూ, చిత్రసేన మహారాజు చిత్రపటాలను చిత్రించి, రాజు దగ్గరికి తీసుకు వెళ్ళారు. అయితే వాటిలోనూ ఏ ఒక్కటీ కనక సేనుడికి నచ్చలేదు.\nఎందుకంటే – మహారాజుకు కుడి కన్ను మెల్ల. దానిని అలాగే చిత్రించిన చిత్రాలను చూసి, “ప్రధాన జ్ఞానేంద్రియమైన నేత్రం లోపభూయిష్టంగా ఉంది. మహారాజును వికలాంగుడిగా భావితరాలకు చూపడం భావ్యం కాదు. దీనిని కళానిలయంలో అమర్చ లేము,” అనేవాడు.\nమెల్లకన్ను లేకుండా సలక్షణంగా చిత్రించ బడిన చిత్రాలను చూసి, “దీనికీ మహారాజు గారికీ పోలికే లేదు!” అని అసంతృప్తితో పెదవి విరిచేవాడు.\nకనకసేనుడికి తృప్తి కలిగించే విధంగా ఏ ఒక్కరూ చిత్రసేన మహారాజు చిత్రాన్ని చిత్రించ లేకపోయారు.\nఆ సమయంలో మారుమూల కుగ్రామం నుంచి శశాంకుడనే ఒక యువచిత్రకారుడు బతుకుతెరువు వెతుక్కుంటూ రాజధానికి వచ్చాడు. రాజు చేసిన ప్రకటన గురించి విని, సంతోషంగా వెళ్ళి రాజును దర్శించి, ఆయ నకు తృప్తి కలిగించేలా మహారాజు చిత్ర పటాన్ని చిత్రించగలనని చెప్పాడు.\nరాజు ఆశ్చర్యంతో, “మహామహులైన చిత్రకారుల వల్లనే కాలేదు. నీవల్లనవు తుందా? ఇప్పటికే చిత్రాలను చూసి చూసి విసుగెత్తిపోయాను. నువ్వు కూడా సంతృప్తి కరంగా చిత్రించలేకపోయావో, శిక్షకు గురికావలసి ఉంటుంది. ఆలోచించుకో,” అన్నాడు.\n“చిత్తం, ప్రభూ! అయితే ఒక విన్నపం,” అన్నాడు శశాంకుడు.\n“ఏమిటి?” అని అడిగాడు రాజు అను మానంగా.\n“రెండు రోజులపాటు నేను మహారాజును వెన్నంటి ఉండాలి.అందుకు తమరు ఆయన్ను ఒప్పించి, నన్ను అనుమతించాలి,” అన్నాడు శశాంకుడు.\n“అలాగే, రేపు రా,” అన్నాడు రాజు.\nమరునాడు శశాంకుడు రాజభవనానికి వెళ్ళి, రాజుగారి కదలికలనూ, హావభావాలనూ సమీపం నుంచి పరిశీలించి చూసి వచ్చాడు.\nఆ తరవాత పక్షంరోజుల పాటు శశాంకుడు కష్టపడి మహారాజుగారి చిత్రపటాన్ని చిత్రిం చాడు. దానిని కొలువుదీరి ఉన్న రాజు కనక సేనుడి దగ్గరికి తీసుకువెళ్ళి చూపించాడు. దానిని చూడగానే రాజు అమితానందం చెందాడు. మందహాసంతో ఆ చిత్రపటాన్ని సభికులకు చూపించాడు.\nదానిని చూడగానే సభాసదులు పట్టరాని ఆనందంతో చప్పట్లు చరిచారు.\nఅప్పుడు శశాంకుడు సభకు నమస్కరించి, “చిత్రసేన మహారాజు అనగానే ప్రజలకు కన్న తండ్రిలా పాలించే ధర్మప్రభువు అని ప్రజలు జేజేలు పలుకుతారు. అదేవిధంగా వేట ఆయనకు ఆరో ప్రాణం అన్న సంగతీ మీకం దరికీ తెలుసు. వేటాడుతూన్న వీరభంగిమలో మహారాజులోని చిన్నలోపం కూడా మన కళ్ళకు కనిపించడం లేదు,\" అంటూ చిత్రం కేసి చూశాడు. సభికులు మరొకసారి హర్షధ్వా నాలు చేశారు.\nఆ చిత్రం మహారాజు చిత్రసేనుడు విల్లును ఎక్కుపెట్టి దూరంగా ఉన్న పులి మీదికి, కుడి కన్ను మూసి బాణం వేసే భంగిమలో చిత్రించ బడి ఉన్నది. మూసి ఉండడం వల్ల మెల్లకన్ను కనిపించడం లేదు!\nఅప్పుడు సభలోని ప్రధాన ఆస్థాన చిత్ర కారుడు ఆసనం నుంచి లేచి వచ్చి, శశాం కుణ్ణి కౌగలించుకుని, “చిత్రకారుడికి ఉండ వలసిన సామర్థ్యంతోపాటు, సమయస్ఫూర్తి, విజ్ఞత, లోపాన్ని సైతం అందంగా చూపగల నేర్పు నీలో ఉన్నాయి. మునుముందు ఆస్థాన చిత్రకారుడిగా ఉండతగినవాడివి నువ్వే!” అని అభినందించాడు.\nరాజు శశాంకుణ్ణి విలువైన కానుకలతో సత్కరించాడు.\nఆ తరవాత తన వంశీకుల చిత్ర పటాలు ఉన్న కళానిలయంలో శశాంకుడు చిత్రిం చిన తన తండ్రి చిత్రపటాన్ని కూడా అమర్చి ఆనందించాడు.",
            "book_page_end": 53,
            "story_id": "2003_02_11",
            "raw_genre_backup": "చారిత్రక కథ",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "షాహుకారు యుక్తి",
            "book_page_start": 54,
            "pdf_page_start": 54,
            "pdf_page_end": 56,
            "author": "తిరుమలశ్రీ",
            "genre": "నీతి కథ",
            "moral": "ధైర్యం, బుద్ధిబలం ఉంటే ఎంతటి ప్రమాదకరమైన పరిస్థితుల నుంచైనా తప్పించుకోవచ్చు.",
            "keywords": [
                "యుక్తి",
                "దొంగ",
                "కంటకుడు",
                "విశ్వదత్తుడు",
                "సాధువు"
            ],
            "characters": [
                "విశ్వదత్తుడు",
                "కంటకుడు",
                "విశ్వదత్తుడి భార్య",
                "కొత్వాలు",
                "సచ్చిదానంద స్వాములవారు (పేరు వాడబడింది)"
            ],
            "locations": [
                "యమునాపురి",
                "అమ్మవారి గుడి"
            ],
            "content": "యమునాపురిలో, కంటకుడనే గజదొంగ ఒకడు ప్రజలను దోచుకుంటూ భయ భ్రాంతులను చేయసాగాడు. వాడు ఎప్పటి కప్పుడు రాజభటుల కన్నులు గప్పి తెలివిగా తప్పించుకునేవాడు. ఈ పరిస్థితుల్లో ఆ దేశపు రాజు, కంటకుణ్ణి పట్టిచ్చినవారికి లక్ష రూకల బహుమతి ప్రకటించాడు.\nవిశ్వదత్తుడనే షాహుకారు, యమునా పురిలోని ప్రముఖవ్యాపారుల్లో ఒకడు. వ్యాపా రంలో న్యాయంగా వ్యవహరిస్తూ, ప్రజల్లో మంచి పేరు తెచ్చుకున్నాడు.\nఒకనాటి సూర్యాస్తమయం వేళ సాధువు ఒకడు విశ్వదత్తుడి ఇంటికి వచ్చాడు. తాను కాశీనుంచి రామేశ్వరం వెళుతున్నట్టు, విశ్వ దత్తుడికి చెప్పాడు. విశ్వదత్తుడు, అతణ్ణి సాద రంగా ఆహ్వానించి, ఆ రాత్రికి తన ఆతిథ్యం స్వీకరించవలసిందిగా కోరాడు. సాధువు అంగీకరించడంతో, విశ్వదత్తుడు అతడికి తన గృహంలో భోజనం పెట్టి, సకల వసతులతో విడిది ఏర్పాటు చేశాడు.\nఆనాటి అర్ధరాత్రి ఏదో చిన్నశబ్దం కావ డంతో, విశ్వదత్తుడికి హఠాత్తుగా మెలుకువ వచ్చింది. అతడు పక్క గదిలోకి కిటికీలోంచి చూడగా, అక్కడ కనిపించిన దృశ్యం గుండెను గుభేలుమనిపించింది.\nసాధువు కాషాయ వస్త్రాలు తీసి పక్కన పెట్టి, ఏవేవో పనిముట్లతో నగలూ, డబ్బూ వున్న ఇనుప భోషాణాన్ని తెరిచేందుకు తీవ్రంగా ప్రయత్నిస్తున్నాడు. అది చూస్తూనే విశ్వదత్తు డికి, వాడు దొంగసాధువన్న విషయం బోధ. పడింది. అంతేకాక, లోగడ రాజభటులు, కంటకుడి చిత్రపటాన్ని నగరంలో చాలా చోట్ల ప్రదర్శించి ఉండడంతో - ఈ దొంగ సాధువు కంటకుడే అని విశ్వదత్తుడు సులభంగా గుర్తించాడు.\nవిశ్వదత్తుడు స్వతహాగా చాలా భయస్థుడు. ఏనాడూ అతడు దొంగ అన్నవాణ్ణి ప్రత్యక్షంగా చూసి ఉండలేదు. పైగా, ఈ దొంగ సామా న్యుడు కాదు; పరమ కర్కోటకుడని పేరు బడ్డ కంటకుడు! ఇప్పుడు ఏం చేయడమా అని కొంతసేపు ఆలోచించిన విశ్వదత్తుడు, యుక్తితో ఈ ఆపదనుంచి బయటపడాలను కున్నాడు.\nఆయన భార్య కొద్ది దూరంలో మరొక మంచం మీద నిద్రపోతున్నది. విశ్వదత్తుడు తన పడకమంచంలో కాసేపు పడుకుని లేచి కూర్చుని, కంటకుడికి వినబడేంత కంఠ స్వరంతో, “మంచి నిద్రలో వున్నట్టున్నావు! లేచి నే చెప్పేది కాస్త విను, \"అంటూ భార్యను నిద్ర లేపాడు.\n“ఏమిటండీ అంత గొప్ప శుభ వార్త? నా నిద్ర పాడుచేశారు,” అంటూ విసుక్కుని, విశ్వదత్తుడి భార్య లేచి కూర్చున్నది.\n'ఇప్పుడే కలలో మన కులగురువు సచ్చి దానంద స్వాములవారు కనిపించారు,” అన్నాడు విశ్వదత్తుడు.\n\"అలాగా! స్వాములవారు ఉట్టినే కని పించడమేనా! లేక ఏమైనా సెలవిచ్చారా?” అని అడిగింది విశ్వదత్తుడి భార్య ఎంతో కుతూ హలంగా.\n“అదే విను, చెపుతాను. కొన్నాళ్ళుగా మన అమ్మాయికి పెళ్ళి చేయాలని సంబంధాలు చూస్తున్నాముగదా! స్వామి కనిపించి, ఎల్లుండి శుక్రవారం వేకువజామున, మన గ్రామ శివార్లలో వున్న అమ్మవారి గుడి ముందు గల రావిచెట్టు కింద, ఎవరైతే ధ్యానముద్రలో కనిపిస్తారో, అతడికి మన అమ్మాయినిచ్చి వివాహం జరిపించమని సెలవిచ్చారు!” అని చెప్పాడు విశ్వదత్తుడు.\n“చెప్పరేం! అంతా స్వామి దయ, తప్ప కుండా అలాగే చేద్దాం,” అన్నది విశ్వదత్తుడి భార్యపట్టరాని ఆనందంతో.\nభార్యాభర్తల సంభాషణ ఆలకించిన కంటకుడికి ఎక్కడలేని ఆనందం కలిగింది. విశ్వదత్తుడి సిరిసంపదల గురించీ, సాధు సన్యాసుల పట్ల అతడికున్న భక్తిశ్రద్ధల గురించీ వాడు వినివున్నాడు. ఆ కారణంగానే సాధువు వేషంలో, విశ్వదత్తుడి ఇల్లు దోచు కునేందుకు వచ్చాడు.\nకంటకుడు పనిముట్లను సంచీలో పెట్టి, తిరిగి సాధువులా దుస్తులు ధరించాడు. ఇప్పుడు తాను భోషాణంలో వున్న డబ్బూ, నగలూ మాత్రమే దోచుకోగలడు. అలా కాక, శుక్రవారం ఉదయం వేళ అమ్మవారి గుడి ముందున్న రావిచెట్టు కింద కూర్చుని, ధ్యానం నటిస్తే, మొత్తం విశ్వదత్తుడి ఆస్తిపాస్తు లతోపాటు అతడి ఒక్కగానొక్క కూతురు తన భార్య అవుతుంది!\nఇలా ఆలోచించి, కంటకుడు తెల్లవారక ముందే, విశ్వదత్తుడి ఇల్లు విడిచి వెళ్ళి పోయాడు. తన యుక్తి ఫలించగలదన్న నమ్మకంతో విశ్వదత్తుడు, రహస్యంగా కొత్వా లును కలుసుకుని జరిగినదంతా వివరిం చాడు. తర్వాత శుక్రవారం సూర్యోదయం అవుతూనే భార్యను వెంటబెట్టుకుని అమ్మవారి గుడికి వెళ్ళాడు. ఆసరికే కంటకుడు శుచిగా తయారయి, ముఖమంతా కుంకుమబొట్లు పెట్టుకుని, గుడిముందు ధ్యానం నటిస్తూ కూర్చుని వున్నాడు.\nతన పాచిక పారినందుకు పొంగిపోతూ, విశ్వదత్తుడు, కంటకుణ్ణి సమీపించి, “ఏ వూరి వాడివి, బాబూ! అమ్మవారి పట్ల నీకున్న భక్తి చూస్తూంటే నాకు చాలా ఆనందం కలుగు తున్నది,” అన్నాడు.\nఅందుకు కంటకుడు గుడికేసి చేతులు జోడించి, \"నేను నగర పరిసరాల్లో వున్న గ్రామం వాడిని. అమ్మవారి పట్ల నాకున్న భక్తి పుట్టుకతో వచ్చినది! ఈ రావిచెట్టు కింద కాలం గడుపుతూ, అమ్మవారికి సేవ చేయా లనుకుంటున్నాను,\" అన్నాడు.\nఈ విధంగా కంటకుడి కంఠస్వరం కూడా విన్న తర్వాత, వీడు సాధువు వేషంలో తన ఇంటికి వచ్చినవాడని నిర్ధారించుకుని విశ్వ దత్తుడు కొంచెం దూరంలో వున్న కొత్వాలుకూ, అతడి భటులకూ సైగ చేశాడు. వాళ్ళు ఒక్కుమ్మడిగా వచ్చి కంటకుడి మీద పడి బంధించారు. వాడు జరిగింది గ్రహించేసరికే ఆలస్యమైపోయింది.\nయుక్తితో కంటకుణ్ణి పట్టిచ్చినందుకు ఆ దేశపు రాజు, విశ్వదత్తుణ్ణి ఎంతగానో మెచ్చు కుని, ప్రకటించిన ప్రకారం అతడికి లక్షరూకల్ని బహుమానంగా ఇచ్చాడు.",
            "book_page_end": 56,
            "story_id": "2003_02_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ధర్మయుద్ధం",
            "book_page_start": 57,
            "pdf_page_start": 57,
            "pdf_page_end": 59,
            "author": "చందమామ బృందం",
            "genre": "వీర కథ",
            "moral": "మాట తప్పకపోవడం, ధర్మం, న్యాయం పాటించడం వీరుడి లక్షణాలు. స్వార్థాన్ని విడిచిపెట్టినప్పుడు సత్యం జయిస్తుంది.",
            "keywords": [
                "ప్రతిజ్ఞ",
                "యుద్ధం",
                "వీరత్వం",
                "గండ్రగొడ్డలి",
                "ధర్మం"
            ],
            "characters": [
                "విక్రమదేవుడు",
                "కంఠీరవుడు",
                "యోధుడు",
                "రాజపుత్రిక",
                "మహారాజు (గిరిదుర్గం)"
            ],
            "locations": [
                "అలకాపురి రాజ్యం",
                "గిరిదుర్గం"
            ],
            "content": "విక్రమదేవుడు అలకాపురి రాజ్యానికి ప్రభువు. ఆయన సేనానాయకులలో కంఠీరవుడు ఘనుడు. ఒక విజయదశమినాడు రాజూ, సేనానాయకులూ, పరివారమూ అంతా వెన్నెట్లో కూర్చుని ఉబుసులాడుకొంటున్నారు.\nఅప్పుడు ఒక విచిత్రమైన వ్యక్తి గుర్రం మీద వచ్చి దిగాడు. అతనిని చూస్తూనే పరివారంలో ఒకడు, “ఎవరు నీవు?మిత్రుడివా, శత్రువువా?\" అని అడిగాడు.\nఆ వ్యక్తి, “శత్రువునూ కాదు, మిత్రుణ్ణి కాదు నేనొక యోధుణ్ణి,” అన్నాడు.\n“అయితే, నీకేం కావాలి?\" అని కోపంగా చూశాడు, విక్రమదేవుడు.\n“యోధుడికి కావలిసిందేమిటి, బలా బలాలు చూసుకోవటమేగా?\" అని ఎదురు ప్రశ్న వేశాడు ఆ వ్యక్తి, నవ్వుతూ. ఈ మాటకు అందరూ అతనికేసిచూశారు. అతను ఆజాను బాహువు, ఉత్సాహంతో మెరిసే కళ్ళు, చేతిలో తళతళమెరిసే గండ్రగొడ్డలి! - ఈ వేషం చూసి అందరకూ భయం కలిగింది.\n“సరే, నీతో యుద్ధం చేయటానికి మా సేనాని కంఠీరవుడు...\"అని రాజు అనేసరికల్లా, కంఠీరవుడు లేచి నిలబడ్డాడు.\nఅప్పుడు యోధుడు నవ్వుతూ, “నేను యుద్ధం కోసమని రాలేదు. ఇదుగోఈ గండ్రగొడ్డలి చూశారు కదా! మీలో ఎవరైనాసరే, దీనితో నా కంఠం మీద ఒక్క దెబ్బ వేయండి. ఒక్కటే దెబ్బ! ఈ దెబ్బకుగాను నన్ను కొట్టిన యోధుడు, వచ్చే యేడు మళ్ళీ ఇదే పండగ రోజున, నావద్దకు వచ్చి ఇదే గండ్రగొడ్డలితో మెడమీద ఒక్కదెబ్బ తినాలి,” అన్నాడు.\nచిత్రమైన ఈ కోరిక వినగానే అందరూ పకపక నవ్వారు. పదునైన ఆ గండ్రగొడ్డలితో కంఠం మీద దెబ్బతిని, ఇంకా బతికి ఉండ డమా? ఈ దెబ్బకు మళ్ళీ సంవత్సరం గడిచాక బదులు దెబ్బ తీయడమా!\nఅందరూ విస్తుపోయి చూస్తూ వున్నారు. యోధుడు తయారుగా వున్నాడు. కంఠీరవుడు యోధుని చేతిలోని గండ్రగొడ్డలి తీసుకొని, రెండు చేతులతో బలంగా కంఠం మీద ఒక్క వేటు వేశాడు. ఆశ్చర్యం! గండ్రగొడ్డలి కంఠంలో సగం వరకు దిగింది. కాని ఒక్క నెత్తురు బొట్టు అయినా కింద రాలలేదు. యోధుడు నిలబడే వున్నాడు!\nగొడ్డలి లాగేసి, మెడ తడుముకున్నాడు. అంతే. అతనికి ఏమీజరగనట్టే అనిపించింది.\nఎప్పటిలాగే అతను నవ్వుతూ, కంఠీరవుడి కేసి చూసి, \"ఓయీ! మాట తప్పకనీవు, సరిగా మళ్ళీ ఈ రోజునాటికి, నేనుండే ఫలానా గిరిదుర్గానికి వచ్చెయ్యి,” అంటూ, గుర్రం ఎక్కి వెళ్ళిపోయాడు. అందరూ నిర్ఘాంతపోయారు.\nయేడాది ఇట్టే గడిచిపోయింది. చూస్తూ వుండగానే విజయదశమి దగ్గరపడింది. ఆ యోధుడి మహిమను గురించి రాజుగాని, మంత్రిగాని ఏమీ నిర్ధారణ చేయలేకపోయారు. ఏమైనాకానీ, మాట నిలుపుకోవాలంటే కంఠిర వుడు గిరిదుర్గం వెళ్ళితీరవలసిందే, మాట నిలుపు కోకుంటే రాజుకూ, రాజ్యానికీ కూడా కళంకం. కనుక బాగా ఆలోచించి విక్రమదేవుడూ, పరివారమూ కంఠీరవుణ్ణి సాగనంపారు.\nసాగనంపారే కాని, తమ సేనాని మళ్ళీ తిరిగి వస్తాడనే నమ్మకం ఎవళ్ళకూ లేదు. అటువంటి ఘనుడు తమకు లేకుండా పోతున్నాడే అని వారెంతో విచారించారు.\nకంఠీరవుడు సంతోషంతో బయలుదేరి, రాత్రింబగళ్ళు అరణ్యాలలో ప్రయాణం చేస్తూ పోయాడు. అలసిపోవటం చేత గుర్రం దిగి, బడలిక తీర్చుకొందామని ఒక చెట్టుకింద కూర్చున్నాడు.\nఅంతలోనే, ఒక ఆర్తనాదం అతనికి విని పించింది. గప్పున లేచి, ఏమిటా అని పోయి చూడగా-దొంగలబారిని పడిన ఒక రాజపుత్రిక ఆమె. కంఠీరవుడు ఖడ్గం దూసే సరికి దొంగల గుంపు చెల్లాచెదురైపోయింది.\nరాజపుత్రికి కట్టివున్న కట్లు అన్నీ విప్పి కుశల ప్రశ్నలు వేసి, ఆమె సమాచారాలన్నీ తెలుసుకొన్నాడు కంఠీరవుడు. ఇటువంటి ఆపద నుండి తనను రక్షించినందుకుగాను ఆ రాజపుత్రి ఒక మహిమగల ఉంగరం అతనికి బహుమతి ఇస్తూ, \"ఈ ఉంగరం ధరించండి. ఇది దగ్గర ఉంటే ఎటువంటి శక్తివంతమైన ఆయుధాలైనా మీకు హాని చేయలేవు,” అని చెప్పింది.\nకంఠీరవుడు ఉంగరాన్ని తీసుకోలేదు.\n\"ఆనాడు నేను యోధుణ్ణి పదునైన గండ్ర గొడ్డలితో కంఠం మీద దెబ్బకొట్టాను. అదే విధంగా నేను అతనివల్ల మళ్ళా బదులుదెబ్బ తినటమే ధర్మం. మహిమగల ఉంగరాన్ని మాటుపెట్టుకుని నేను వెళ్ళటం కేవలం అధర్మం. వీరుడనైన నేను అటువంటి పనికి అంగీకరించలేను,” అని సమాధానం చెప్పి, మళ్ళీ చెట్టుకిందకు చేరుకొన్నాడు.\nమరికొంతసేపైన తరువాత దగ్గరవున్న నదికి స్నానానికని వెళ్ళాడు కంఠీరవుడు. అతడు వెళ్ళగా చూసి రాజకుమార్తె కూడా ఆ చెట్టుకిందకు వెళ్ళింది. అతడు తిరిగి వచ్చేసరికి ఆమె అదృశ్యమైంది.\nకంఠీరవుడు గిరిదుర్గం చేరుకొనేటప్పటికి యోధుడు గండ్రగొడ్డలితో సిద్ధంగా వున్నాడు.\n“మాట తప్పని నిన్ను చూస్తేనాకు చాలాసంతో షంగా వుంది,” అని కంఠీరవుణ్ణి ఎంతగానో మెచ్చుకొన్నాడు.\nకంఠీరవుడు తయారుగా నిలబడి, \"మిత్రమా! బదులుదెబ్బ తీసుకో,\" అన్నాడు సంతోషంతోనూ, ధైర్యంతోనూ. \"ఒక్క దెబ్బ మాత్రమే సుమా!” అనిహెచ్చరికకూడా చేశాడు.\nఈ హెచ్చరిక విని యోధుడు పకపక నవ్వాడు. “ఒక్కదెబ్బ! ఈ దెబ్బకు తట్టుకొని బయటపడగలననుకొంటున్నాడు కాబోలు, అమాయకుడు!\" అనుకొన్నాడు తనలో. తళతళమెరిసే తన గండ్రగొడ్డలితో బలంకొద్దీ ఒక్కవేటు వేశాడు, కంఠీరవుడి కంఠంమీద.\nఆశ్చర్యం! గండ్రగొడ్డలి కంఠంలో సగం వరకు దిగింది. కాని, ఒక్క నెత్తురు బొట్టు అయినా కింద రాలలేదు. కంఠీరవుడు తొణకకుండా అలా నిలబడే వున్నాడు! యోధునితోపాటు కంఠీరవుడికీ అపరిమితమైన ఆశ్చర్యం కలిగింది.\nకంఠీరవుడు ఆ గొడ్డలిని ఇవతలకు లాగేసి, ఒక్కసారి మెడ తడివి చూసుకొంటే, అతనికి ఏమీ జరగనట్టే అనిపించింది.\nయోధుడు కోపం పట్టలేక, “మోసం! మోసం!!\" అంటూ మళ్ళీ గొడ్డలిని ఎత్తబో యాడు. కంఠీరవుడు ఉగ్రుడై ఖడ్గం దూశాడు.\nఅంతలో గిరిదుర్గ మహారాజూ, రాజపుత్రికా అక్కడికివచ్చి, వారిని ఆపుచేశారు. తనకుపకారం చేసిన కంఠీరవుడికి తెలియకుండానే, అతని కవచంలో మహిమగల తన ఉంగరం దాచిన సంగతి రాజపుత్రి తండ్రికి తెలియజెప్పింది.\nనిజం తెలియగానే, ఎవరి ధర్మం వారు నెర వేర్చుకొన్నందుకు కంఠీరవుణ్ణి, రాజపుత్రినీ మెచ్చుకున్నాడు యోధుడు. తరువాత- కంఠీరవుడి ధర్మబుద్ధికీ, ధైర్యానికీ సంతోషించి, రాజు అతనికి తన కూతురునిచ్చి వైభవంగా వివాహం చేశాడు. యోధుడు కూడా దంపతు లను దీవించాడు.",
            "book_page_end": 59,
            "story_id": "2003_02_13",
            "raw_genre_backup": "వీర కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "విశ్వం": 1,
            "చందమామ బృందం": 5,
            "కె.చిన్నబాబు": 1,
            "వసుంధర": 1,
            "బిందుసార్": 1,
            "లక్ష్మీగాయత్రి": 1,
            "జొన్నలగడ్డ రామలక్ష్మి": 1,
            "మంజుభారతి": 1,
            "తిరుమలశ్రీ": 1
        },
        "genre_counts": {
            "సంపాదకీయం": 1,
            "సాంస్కృతిక వ్యాసం": 1,
            "నీతి కథ": 3,
            "ఫాంటసీ ధారావాహిక": 1,
            "బేతాళ కథ": 1,
            "పౌరాణికం": 1,
            "జానపద కథ": 2,
            "పౌరాణిక ధారావాహిక": 1,
            "చారిత్రక కథ": 1,
            "వీర కథ": 1
        }
    }
}