{
    "book_id": "చందమామ_2003_04",
    "stories": [
        {
            "title": "వివేకవంతులైన పౌరుల ఆవశ్యకత!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "వ్యాసం",
            "moral": "మతం కేవలం వ్యక్తిగతమైనదిగా భావించకుండా, ఆధ్యాత్మికశక్తిగా పరిపక్వం చెందాలి. వివేకవంతులైన పౌరులు శాంతి సామరస్యాన్ని నిర్మించాలి.",
            "keywords": [
                "మతం",
                "ఆధ్యాత్మికత",
                "శాంతి",
                "సహజీవనం",
                "మానవతా విలువలు"
            ],
            "characters": [
                "డా. అబ్దుల్ కలాం",
                "విద్యార్థి"
            ],
            "locations": [
                "ముంబాయి"
            ],
            "content": "మతం అన్నది ఒక జీవనవిధానం; అందువల్ల అది కేవలం వ్యక్తిగతమైనది! అంతటితో ఆగితే\nఏ సమస్యా ఉండదు. అయితే, మతాలు సాధారణంగా వాటి పేర్లతో, వాటిని అనుసరించే\nప్రజాసమూహాల పేర్లతో గుర్తింపబడుతున్నాయి. వివిధ మతాలు - అవి ఏర్పడిన ప్రాంతాలకు\nఅనుగుణంగా వివిధ విశ్వాసాలు, విభిన్న జీవనవిధానాలు, సంకేతాలు, ఆచార సంప్రదా\nయాలు కలిగిఉన్నాయి. దురదృష్టవశాత్తు వీటిని ఆసరాగా తీసుకుని కొందరు సంకుచిత\nస్వభావులు ఇతర మతాల సంప్రదాయాలపట్ల అసహనాన్ని కనబరుస్తున్నారు. అది\nమతాలమధ్య పరస్పర విద్వేషాన్నీ, శత్రుత్వాన్నీ పెంచుతున్నది. శాంతియుత సహజీవనం\nసాగిస్తూన్న మామూలు ప్రజల జీవితాలలో, తీవ్రవాదులు మతం ముసుగులో కలహాల\nచిచ్చు రగిలిస్తున్నారు!\nఇటీవల ముంబాయికి చెందిన ఒక విద్యార్థి మన రాష్ట్రపతి డా. అబ్దుల్ కలాంను, “మత\nకలహాలను ఎలా అరికట్టగలం?” అని ప్రశ్నించాడు. అందుకు రాష్ట్రపతి ఇలా సమాధానం\nఇచ్చారు: “పెరుగుతూన్న మతకలహాలను అరికట్టేస్థాయికి మతం- ఆధ్యాత్మికశక్తిగా పరిపక్వం\nకావాలి; పరిణతి చెందాలి. అప్పుడే మత కలహాలతోపాటు అభివృద్ధిపరమైన తేడాలను కూడా\nతొలగించగలం. ఇందుకు విజ్ఞతగల వివేకవంతులైన పౌరుల ఆవశ్యకత ఎంతయినా ఉంది.\nపాఠశాలలలో మానవతా విలువలను ప్రబోధించే పాఠ్యాంశాలతోనే అలాంటి పౌరులను\nతయారుచేయగలం!”\nసర్వం దైవస్వరూపం అన్న ఉదాత్త భావంతో - మనిషిని సంస్కరించి సన్మార్గంలో\nనడిపించడంలోనూ, మనుషులలో సంఘీభావంతో కూడిన మానవతా విలువలను\nపెంపొందించడంలోనూ మతం రెండు మూడు వేల సంవత్సరాలకు పూర్వమే మహోన్నత\nపాత్ర వహించిందన్న సత్యం, మన చరిత్ర పుటలను తిరగవేస్తే తేటతెల్లమవుతుంది.ఈనాటి\nవిద్యార్థులు, భావిపౌరులుగా శాంతి సామరస్యాలు నెలకొన్న, మానవత్వం పరిమళించే\nనూతన సమాజాన్ని నిర్మించగలరని చందమామ కాంక్షిస్తున్నది!",
            "book_page_end": 5,
            "story_id": "2003_04_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "శిల్పసుందరి",
            "book_page_start": 8,
            "pdf_page_start": 8,
            "pdf_page_end": 8,
            "author": "యస్. ఆనందరావు",
            "genre": "నీతి కథ",
            "moral": "కళ అనేది అందరి ఆనందం కోసం ఉపయోగపడాలి, కేవలం సొంత ఆస్తిగా పరిమితం కాకూడదు.",
            "keywords": [
                "కళాకారుడు",
                "శిల్పం",
                "కళాభిరుచి",
                "చంద్రశేఖర మహారాజు",
                "ఆనందం"
            ],
            "characters": [
                "చంద్రశేఖర మహారాజు",
                "మాధవుడు",
                "సాగరుడు",
                "ఆనందుడు"
            ],
            "locations": [
                "దేవగిరి"
            ],
            "content": "దేవగిరిని పాలించే చంద్రశేఖర మహారాజు, సమర్థవంతుడైన పాలకుడేగాక చక్కని కళాహృదయుడు\nకూడా. ఆయన ఎంతోమంది కళాకారులను ఆదరించి పోషించేవాడు. దేశదేశాల నుంచి ఎన్నో\nకళాఖండాలను సేకరించి, తన కళామందిరంలో భద్రపరిచాడు. ఆ కళాసంపదను వందల సంఖ్యలో\nసందర్శకులు సుదూరప్రాంతాల నుంచి వచ్చి, మహారాజు కళాపిపాసను కొనియాడి వెళ్ళేవారు.\nమహారాజు, తన కళామందిరం అభివృద్ధికి, ఇతర కార్యక్రమాల నిర్వహణకు, ఒక మంచి\nకళాకారుడిని అధికారిగా నియమించదలచాడు. ఆ విషయాన్ని రాజ్యంలోని నలుమూలలా\nచాటింపు వేయించాడు.\nఈ చాటింపు విని ఎంతోమంది కళాకారులు వచ్చారు. మహారాజు వారిని ప్రశ్నించీ, ఇతరత్రా\nవారి నైపుణ్యాన్ని పరీక్షించీ, ముగ్గురిని ఎంపిక చేశాడు. వారు మాధవుడు, సాగరుడు, ఆనందుడు.\nవీరిలో ఒకరి ఎంపిక జరగవలసి వున్నది.\nమహారాజు, ఆ ముగ్గురికీ కళామందిరంలోని ఒక శిల్పసుందరిని చూపి, “ఎవరు ఎక్కువ\nమూల్యం చెల్లిస్తే, వారు శిల్పసుందరిని తమ సొంతం చేసుకోవచ్చు,” అన్నాడు.\nఅప్పుడు మాధవుడు, \"మహారాజా! ఈ శిల్పసుందరి కోసం, నా యావదాస్తినీ సమర్పించు\nకుంటాను!\"అన్నాడు ఆతృతగా.\nసాగరుడూ అదే ధోరణిలో మాట్లాడాడు. కాని, ఆనందుడు మాత్రం, \"మహారాజా! కళ అనేది\nఅందరికీ ఆనందాన్ని పంచడం కోసం. ఆ ఆనందం ఏ ఒక్కరికో పరిమితం కాకూడదు. ఈ\nశిల్పసుందరి ఇక్కడి మందిరంలోనే వుంటే, నిత్యమూ వందల మందికి ఆనందానుభూతిని\nచేకూరుస్తుంది!” అన్నాడు.\nమహారాజు సంతోషంగా ఆనందుడి భుజం తట్టి, “నిజమైన కళాకారుడివి!” అంటూ అతణ్ణి\nకళామందిరంలోకి తీసుకుపోయాడు.",
            "book_page_end": 8,
            "story_id": "2003_04_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పిశాచాల పుణ్యం",
            "book_page_start": 9,
            "pdf_page_start": 9,
            "pdf_page_end": 12,
            "author": "లక్ష్మీగాయత్రి",
            "genre": "జానపద కథ",
            "moral": "కష్టం వచ్చిన వారికి సహాయం చేయడం, దుర్మార్గుల కుట్రలను భగ్నం చేయడం గొప్ప పుణ్యకార్యం.",
            "keywords": [
                "పిశాచాలు",
                "పుణ్యం",
                "మాధవుడు",
                "వివాహం",
                "దొంగతనం"
            ],
            "characters": [
                "మాధవుడు",
                "పాత పిశాచం",
                "కొత్త పిశాచం",
                "మణి",
                "కోటప్ప",
                "సుందరం",
                "రక్షకభటులు"
            ],
            "locations": [
                "గోపవరం",
                "చిట్టడవి"
            ],
            "content": "పూర్వం గోపవరం అనే పల్లెలో మాధవుడనే\nపద్ధెనిమిదేళ్ళ వయసువాడుండేవాడు. వాడు\nచాలా మంచివాడు. తెల్లనివన్నీ పాలు, నల్లని\nవన్నీ నీళ్ళు అనుకునేటంత అమాయకుడు.\nచిన్నప్పుడే తల్లీతండ్రీ పోగా, వాణ్ణి అవ్వ పదేళ్ళ\nవయసుదాకా సాకి, తనూ కన్ను మూసింది.\nఅవ్వ పోయాక పూర్తిగా దిక్కులేనివాడైన\nమాధవుడు, పల్లెలోని నాలుగైదు కలిగిన\nకుటుంబాలకు, ఓపినంత చాకీరీ చేస్తూ,\nవాళ్ళ పశువులను పల్లెకు దూరంగా వున్న\nచిట్టడవి ప్రాంతాన మేపుతూ, వాళ్ళు పెట్టే\nపట్టెడు మెతుకుల్నే పరమాన్నంగా ఆరగిస్తూ,\nఆనందంగా కాలం గడుపుతూండేవాడు.\nఒక రోజున వాడు ఎప్పటిలాగే పాటలు\nపాడుకుంటూ పశువులతోపాటు అటూ ఇటూ\nతిరుగుతూండగా, దాపులనున్న ఒక పెద్ద\nమర్రిచెట్టుమీద బద్దకంగా పడుకుని వున్న\nపిశాచం ఒకటి, కొత్తగా తనతో సావాసానికి\nవచ్చిన మరొక పిశాచంతో, “ఆ కుర్రవాడి కంఠ\nస్వరం ఎంత బావుందో విన్నావా? వాడు రోజూ\nఇటువేపే వస్తాడు. వాడి పాట వింటూంటే\nఆకలిదప్పులుండవనుకో!” అన్నది.\nఅందుకు కొత్తపిశాచం, \"వాడా! వాడు ఈ\nపక్క పల్లెకుర్రాడే, మాధవుడు. దిక్కూ మొక్కూ\nలేనివాడు. వాడి కంఠస్వరమే కాదు, మనసు\nకూడా మహాదొడ్డది. వాడి మంచితనాన్ని అలు\nసుగా తీసుకొని, వాడిచేత వెట్టిచాకిరీ చేయిం\nచుకుంటున్న మహానుభావులు కూడా లేకపో\nలేదు,” అంటూ, వాణ్ణి గురించిన వివరాలు\nచెప్పింది.\nఅంతా శ్రద్ధగా విన్న పాతపిశాచం, “నీ\nమాటలు వింటూంటే, నాకొక మంచి ఆలోచన\nవచ్చింది. పాపాలుచేసి పిశాచాలమైన మనం,\nఈ బతుకు నుంచి విముక్తి పొందాలంటే పుణ్య\nకార్యాలేమైనా చెయ్యాలిగదా!\" అన్నది.\nకొత్త విశాచం సాలోచనగా, “సరి, వాడికి\nసాయపడడం ఎలా?\" అని అడిగింది.\nపాత పిశాచం ఉత్సాహంగా, \"అదంతా\nనేచెబుతాగా, రా!” అంటూ చెట్టుమీది నుంచి\nకిందికి దూకి ముందుండి దారి తీసింది.\nపాత పిశాచం, మాధవుడికి కనిపించేలా\nబంగారు నాణాలతో నిండిన పట్టుసంచీ\nనొకదాన్ని పడెయ్యడం చూసి, కొత్త పిశాచం\nఏదో అనబోయి ఆగి చూడసాగింది. పాటలు\nపాడుకుంటూ అటు ఇటూ తిరుగుతున్న.\nమాధవుడు, పిశాచం పెట్టిన సంచిని గమనించి,\nకుతూహలంగా వెళ్ళి తీసి చూశాడు. వాడు\nసంచీలో వున్న బంగారు నాణాల్ని చూస్తూనే,\n\"అయ్యబాబోయ్, ఎన్ని బంగారు నాణాలో!”\nఅంటూ పెద్దగా అని, ఒక్క క్షణం ఆశ్చర్యపోయి,\n“పాపం, ఎవరో పారేసుకుని వుంటారు. గ్రామ\nపెద్దకు అప్పజెబితే, ఎవరివో కనుక్కుని ఇచ్చే\nస్తాడు,” అనుకుంటూ సంచిని తనతలగుడ్డలో\nచుట్టి, దాన్ని నడుముకు కట్టుకున్నాడు.\nఇది చూస్తూనే పాత పిశాచం ఉస్సు\nరంటూ, “వీడింత మతిలేనివాడనుకో లేదు!\nఇప్పుడీ బంగారమంతా పట్టుకెళ్ళి గ్రామ\nపెద్దకిస్తాడు కాబోలు,\" అన్నది.\nకొత్తపిశాచం నవ్వుతూ, “నువ్వాసంచీ\nఅక్కడ పెట్టినప్పుడే, ఇలాంటిదేదో జరుగు\nతుందని అనుమానించాను,\" అన్నది.\n“ఇలా అయితే, వీడికి సాయం చేసే\nదెలా?\" అని అడిగింది, పాతపిశాచం.\n“మాధవుడు అంగవికలుడు కాదు.\nమంచి పనిమంతుడుకూడా. అలాంటివాడికి,\nఊరికే బంగారాలూ, భాగ్యాలూ ఇవ్వట\nమంటే, వాడి మంచితనాన్ని హరించటమే.\nజీవంలేని మణిమాణిక్యాల తోడుకంటే, మణి\nపూసలాంటి ఒక్క మనిషితోడు గొప్పదికదా!\nకష్టానా సుఖానా వాడికి తోడునీడగా వుంటూ,\nవాడి జీవితాన్ని తీర్చిదిద్ది ఆదరించగల మనిషి\nతోడు దొరికితే, అది లక్ష బంగారు నాణాల\nపెట్టు,” అన్నది కొత్తపిశాచం.\nఅందుకు పాత పిశాచం కాస్త ఉక్రోషంగా,\n\"ఇలాంటి నీతులన్నీ నాకూ తెలుసు. ఇప్పుడు\nవాడికి ఏ రకంగా సాయపడగలమో కాస్త\nచెప్పు, చాలు,” అన్నది.\n'అంతా చెబుతాగాని, ముందు నువ్వు\nఏ ధనికుడి వేషంలోనో వెళ్ళి, ఆ బంగారు\nనాణాల సంచీ పారేసుకున్నానని చెప్పి\nపట్టుకురా,” అన్నది కొత్త పిశాచం.\nపాత పిశాచం సరేనని ఆ ప్రకారం చేసి\nవచ్చాక, “అయితే విను! మాధవుడున్న\nపల్లెలోనే మణి అని ఒక చక్కటి ఒద్దికైన పిల్ల\nవున్నది. ఆ పిల్ల తండ్రి ఈమధ్యే పోయాడు.\nఆమెకు మరి నాలుగు రోజుల్లో మేనమామ\nకొడుకుతో పెళ్ళి జరగబోతున్నది. పెళ్ళికొడుకు\nకరుడుకట్టిన జూదరి మాత్రమే. కాక, మొన్ననే\nఒక పెద్ద దొంగతనం చేసి తప్పించుకుని పారి\nపోయివచ్చాడు. మణి,తండ్రికి ఒక్కతే సంతానం\nకావటంవల్ల ఆస్తికోసం, ఆ పిల్లకు అన్యాయం\nచేయటానికి సిద్ధపడుతున్నాడు, మేనమామ.\nఉన్న ఊళ్ళో అయితే రక్షకభటులు, కొడుకు\nకోసం రావచ్చునన్న భయంతో పెళ్ళివారు పది\nరోజుల కిందటే మణి ఇంటికి వచ్చి తిష్ఠ వేసు\nక్కూర్చున్నారు. రక్షకభటులు, దొంగ ఈ పల్లెకేసి\nపారిపోయి వచ్చాడని తెలిసి, డొంకమార్గాన\nవస్తున్నారు. ఇప్పుడు మనం ఇలా చేద్దాం!\" అని,\nపాతపిశాచం చెవిలో రహస్యంగా ఏదోచెప్పింది.\nఆ మరుక్షణం పిశాచాలు రెండూ, ఇరు\nవైపులా ముళ్ళపొదలతో క్రిక్కిరిసి వున్న డొంక\nమార్గంలో, ఒకటి గుర్రంగానూ, మరొకటి\nభుజాన్నించి వేలాడుతున్న పెద్ద మూటతో\nఅటూ ఇటూ బెదురు బెదురుగా చూస్తూ\nదొంగలాగానూ ప్రత్యక్షమయినై.\nఅంతదూరాన చేతిలో వున్న లాఠీలను\nఊపుకుంటూ వస్తున్న రక్షకభటులు, గుర్రం,.\nదొంగరూపాలలో వున్న పిశాచాలను చూస్తూనే,\n\"ఆహా, దొరికితివిరా, దొంగా! ఏడేడు పధ్నా\nలుగు స్తంభాల దివానుగారి అంత పెద్దలోగిలి\nఇంట్లోనే జొరబడి దొంగతనం చేస్తావా? సాహ\nసివిరా, ఆగు!” అంటూ పరిగెత్తి రాసాగారు.\nగుర్రం రూపంలో వున్న పాతపిశాచం, దొంగ\nరూపంలో దానిమీద కూర్చుని వున్న కొత్తపిశాచం\nపల్లెకేసి దౌడుతీయసాగాయి. రక్షకభటులు\nవాటిని తరుముకుంటూ వచ్చి పెళ్ళివాళ్ళున్న\nఇంటి ఆవరణలో అవి ప్రవేశించగానే, వెనకగా\nవాళ్ళూ అక్కడికి చేరారు.\nఈ లోపల పాత, కొత్తపిశాచాలు రెండూ తమ\nరూపాలను మార్చుకుని పెళ్ళికొడుకునూ,\nఅక్కడవున్న ఒక పెద్దముత్తయిదువునూ ఆవ\nహించాయి. రక్షకభటులు పెళ్ళి పందిట్లోకి రావ\nడంచూస్తూనే పెళ్ళికొడుకు రౌద్రంగా, “మీరె\nవరు? ఎవరితరఫు బంధువులు?\" అన్నాడు.\nఆ ప్రశ్నకు రక్షకభటుల్లో ఒకడు కోపంగా,\n\"మేం రక్షకభటులం! దొంగలకూ, తోడుమోతు\nలకూతప్ప అందరికీ బంధువులమే. నువ్వేగదా,\nరాజులపాలెం కోటప్ప కొడుకు సుందరానివి?\nదివానుగారింట దొంగతనానిగ్గాను, నిన్ను\nబంధించి ఆయన దగ్గరకు తీసుకుపోయేం\nదుకు వచ్చాం,” అన్నాడు.\nఆ మాట వింటూనే సుందరం తండ్రి\nకోటప్ప, “నా కొడుకు దొంగంటే నేనొప్పుకోను.\nఏమైనా, ముందు పెళ్ళికూతురు మెడలో ఆ\nమూడుముళ్ళూ వేయనీయండి. తర్వాత\nసంగతి మాట్లాడదాం,” అన్నాడు.\nకోటప్ప ఇలా అనగానే భటులిద్దరూ పెద్దగా\nనవ్వి, “తండ్రీకొడుకులు దొంగతనాలతో\nసరిపెట్టుకోక, పెళ్ళి పేరుతో ఒక ఆడపిల్లకు\nఅన్యాయం చేయబోతున్నారన్నమాట! పదండి,\nఇక్కడినుంచి!” అంటూ తండ్రీకొడుకుల\nమెడలు వంచి పట్టుకుని లాక్కుపోయారు.\nక్షణాలమీద పెళ్ళి ఇల్లు ఏడుపులతోనూ,\nమొత్తుకోళ్ళతోనూ గగ్గోలుగా మారింది.\nఅప్పుడు, పెద్ద ముత్తయిదువును ఆవహించిన\nకొత్తపిశాచం, పెళ్ళికూతురు మణి తల్లిని\nఓదారుస్తూ, \"ఇప్పుడు దుఃఖపడటం\nఎందుకు, సంతోషించాలి! తండ్రీకొడుకుల\nనిజస్వరూపాలు తెలిసిపోయాయి. ముహూ\nర్తకాలం దాటిపోకుండా మణికి అన్నిటా తగిన\nభర్త కావాలంటే, నా మాట విను. ఎంతో\nకాలంగా గ్రామంలో అందరి గురించీ ఎరిగిన\nదాన్ని. పెద్ద ఆస్తిపాస్తులు లేకపోతేనేం,\nమాధవుడు ఎంత మందిలోనైనా ఎన్నదగ్గ\nకుర్రాడు. ఒళ్ళొంచి కష్టపడటం తప్పితే,\nపరాయివాళ్ళ పైసా ఆశించాడా వాడు? వాడికి\nగనక నువ్వు పిల్లనివ్వు, వాడు మీకు అండ,\nమీరు వాడికి తోడు. బతుకు ఏ ఒడిదుడుకులు\nలేకుండా హాయిగా గడిచిపోతుంది. ఏమం\nటావు?” అని అడగింది.\nఅది విన్న పెళ్ళివారందరూ, కొత్త పిశాచం\nచెప్పినదాన్ని మెచ్చుకున్నారు. పెళ్ళికూతురు\nమణి కూడా కళ్ళనీళ్ళు ఒత్తుకుంటూ, “మాధ\nవుడెంత మంచివాడో నాకు తెలుసు. నన్ను\nపెళ్ళాడటానికి అతడొప్పుకుంటే, అది నా\nఅదృష్టమనుకుంటాను,” అన్నది.\nపెళ్ళి పందిట్లో ఒకచోట అతిథులకోసం\nఏర్పాట్లు చూస్తున్న మాధవుడికి, అక్కడ వున్న\nపదిమందీ సంగతి చెప్పారు. వాడు క్షణకాలం\nఆశ్చర్యంతో బెదురు చూపులు చూసినా,\nతర్వాత ఆనందంగా మణితో పెళ్ళికి అంగీ\nకరించాడు. గ్రామం వాళ్ళందరూ మాధవుడి\nపట్ల అభిమానం చూపిస్తూ పూనుకుని,\nముహూర్త సమయానికి మణితో, మాధవుడి\nపెళ్ళి జరిపించారు.\nఇదంతా కళ్ళారా చూసిన పిశాచాలు,\nఇన్నాళ్ళకు తామొక మంచిపని చేసి ఎంతో\nకొంత పుణ్యం సంపాదించుకోగలిగామని\nచాలా ఆనందించాయి.",
            "book_page_end": 12,
            "story_id": "2003_04_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "మాయాసరోవరం",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "దురదృష్టం ఏ రూపంలోనైనా రావచ్చు, కానీ ధైర్యం, చాకచక్యం ఉంటే ఆపదను దాటవచ్చు.",
            "keywords": [
                "నరభక్షకులు",
                "మాయాసరోవరేశ్వరుడు",
                "బెబ్బులి దొర",
                "అరణ్యదేవర",
                "సాహసం"
            ],
            "characters": [
                "మాయాసరోవరేశ్వరుడు",
                "కాంచనమాలా",
                "బెబ్బులి దొర",
                "గణాచారి",
                "సిద్ధసాధకుడు",
                "మకరకేతు",
                "రథం తోలేవాడు"
            ],
            "locations": [
                "అరణ్యం",
                "ఊడలమర్రి దేవాలయం",
                "మాయాసరోవరం"
            ],
            "content": "[హంసలరథం మీదికి దాడి వచ్చిన జలవృకరాక్షసులను జయశీలుడూ, అతడి అనుచరులూ ఎదు\nర్కొని, హతమార్చారు. మాయాసరోవరేశ్వరుడూ, రాజకుమారి కాంచనమాలా రథంమీది నుంచి అర\nణ్యంలో పడిపోయిన చోట, తెల్లని పొగ లేస్తూండటం చూసి, ముందు నరవానరంమీద సిద్ధసాధకుడూ,\nఏనుగు జలగ్రహంమీద మకరకేతూ దారితీయగా అందరూ ఆ ప్రదేశానికి బయలుదేరారు. తరవాత-]\nహంసల రథం తలకిందులైనప్పుడు, అందులో\nనుంచి జారిపడిన మాయాసరోవరేశ్వరుడూ,\nకాంచనమాలా, రథం తోలేవాడూ-ముగ్గురూ\nఅరణ్యంలో ఒకే ప్రదేశాన కాక, వేరు వేరు ప్రదే\nశాల్లో పడిపోయారు. అలా పడటంలో మాయా\nసరోవరేశ్వరుడు నేలను తాకి ప్రాణాలు కొల్పో\nలేదుగాని చాలా విచిత్రమైన అనుభవానికి\nమాత్రం గురయ్యాడు.\nఅతడు హంసలరథం నుంచి పడిన ప్రదే\nశాన, నరభక్షకులు నివసిస్తున్నారు. వాళ్ళకు\nఅప్పటికి వారం రోజులుగా అరణ్యంలోవేటా\nడేందుకు ఏ జంతువూ దొరకలేదు. అందు\nక్కారణం, అక్కడికి చాలా దూరప్రాంతం\nనుంచి ఆహారం వెతుక్కుంటూ ఒక పులుల\nగుంపు రావటం! ఆ పులులు కనబడిన\nలేళ్ళనూ, ఇతర సాధుప్రాణులనూ వెంటబడి\nతరిమి, దొరికిన వాటిని తినసాగినై. ఆ వేటలో\nఅవి చేసే భయంకర శబ్దాలకు బెదిరి అడవి\nజంతువులన్నీ దాపులనున్న కొండలు దాటి,\nఅవతలికి పారిపోయినై.\nనరభక్షకుల నాయకుడి పేరు బెబ్బులి\nదొర. అతడికి తన అనుచరులలో నమ్మకస్థుల\nద్వారా, తన జాతివాళ్ళల్లో కొందరు పలాయను\nచేయబోతున్నారని తెయవచ్చింది. అతడికి\nతన పూర్వులు ఎన్నోతరాలుగా పుట్టి పెరిగి\nగిట్టిన ఆ అరణ్యప్రాంతాన్ని వదిలిపోవటం\nమహాపాపంగా తోచింది. తాము అక్కడ\nలేకపోతే, ఊడలమర్రి నీడలో వున్న శిథిల\nదేవాలయంలోని అరణ్యదేవరకు, సంవత్సరాని\nకొకసారి అయినా, నరమాంసాన్ని నైవేద్యం\nపెట్టేవాళ్ళెవరు?\nబెబ్బులిదొర ఇలా ఆలోచించి, ఏ విధంగా\nఅయినా సరే తన జాతివాళ్ళను ఆ ప్రాంతం\nవదిలిపోకుండా కట్టుదిట్టం చేయాలను\nకున్నాడు. అందుకవసరం అయిన శక్తినివ్వ\nమని ప్రార్థించేందుకు ముందుగా అతడు\nఊడలమర్రి కింద వున్న అరణ్యదేవర ఆలయా\nనికి బయలుదేరాడు.\nఆ ఆలయం అతి పురాతనమైనది. దానికి\nతలుపులూ, దర్వాజాలంటూ ఏమీ లేవు.\nవానాకాలంలో పెనుతుఫానుగాలికి తట్టుకో\nలేని అరణ్యమృగాలు కొన్ని అప్పుడప్పుడూ\nరాత్రివేళల్లో అందులో తల దాచుకోవటం\nజరుగుతూంటుంది.\nఆ రోజు సూర్యోదయం వేళ బెబ్బులి దొర\nశిథిల దేవాలయంలోకి పోతూనే ఒక అద్భుతం\nచూశాడు. ఒక పెద్ద కొండచిలువ, అరణ్యదేవర\nవిగ్రహం ముందు, ఒక తోడేలును తన శరీ\nరంతో చుట్టబెట్టి వున్నది. కాని, దాని తల తోడేలు\nనోటికి చిక్కి వున్నది. ఆ రెండూ ఒకదాన్నొకటి\nచంపేందుకో, లేక ప్రాణాలతో బయటపడేం\nదుకో తీవ్రంగా పెనుగులాడుతున్నవి.\nఈ దృశ్యం చూసి బెబ్బులిదొర భయకంపి\nతుడై, వెనుదిరిగి పారిపోబోయి, అంతలోనే\nధైర్యం తెచ్చుకుని, దూరంగా అరణ్యదేవర\nరాతివిగ్రహం ముందు ప్రాణాచారం పడిలేచి,\n\"ఆహా, అరణ్యదేవరా, నీ మహత్తులు మహా\nచిత్రమైనవి గదా! వారం రోజులుగా నీ భక్తుల\nమైన మా జాతివాళ్ళం ఆకలితో నకనకలాడు\nతున్నాం. వాళ్ళ నాయకుడైన ఈ బొబ్బులి\nదొరకు, ఈ అద్భుతం కళ్ళగట్టేట్టు చూపించి,\nఏమని ఆజ్ఞాపిస్తున్నావు?\" అన్నాడు.\nఆ వెంటనే కూలిపోయిన గోడ రాళ్ళల్లోంచి\nఒక అడవిపిల్లి తల బయిటికి పెట్టి, చెవులు\nగింగుర్లెత్తెట్టు, \"మ్యావ్! మ్యావ్!” అన్నది.\n“ఇది మరొక మహత్తు! వీటి గూడార్థాలు\nముసలి గణాచారి చెప్పాల్సిందే!'' అంటూ\nబెబ్బులిదొర పెద్దగా ఒక కేక పెట్టి, తన జాతి\nవాళ్ళ దగ్గిరకు పరుగు, పరుగున వచ్చాడు.\nఆ సమయంలో నరభక్షకులు ఆడా,\nమగా, పెద్దా, చిన్నా అందరూ అరణ్యంలోని\nఒక చిన్నమైదాన ప్రదేశంలో కూర్చుని, ఆకలి\nపోగొట్టుకునేందుకు ఏచెట్ల కాయలో, దుంపలో,\nవేళ్ళో తినటం ఎలా వుంటుందని, కడబట్టిన\nప్రాణాలతో చర్చించుకుంటూ, మధ్య మధ్య\nకీచులాడుకుంటూ, జుట్లు జుట్లు పట్టుకో\nబోతున్నారు.\nబెబ్బులిదొర శిథిల దేవాలయం నుంచి\nవాళ్ళ మధ్యకు రొప్పుతూ రోస్తూ వచ్చి, “అరణ్య\nదేవర మనను కనికరించాడు! గణాచారి\nఎక్కడ?” అంటూ అరిచాడు.\nనరభక్షకులంతా ఒక్కసారిగా తమ నాయ\nకుడికేసి చూశారు. అతడి మాటల్లో వాళ్ళకు\nలేళ్ళ గుంపులూ, అడవిపందుల మందలూ\nకనిపించినై. వాళ్ళల్లో కొందరు కుర్రవాళ్ళు\nఎగిరి గంతేసి, “బెబ్బులిదొరా, అరణ్యదేవర\nగుళ్ళో లేళ్ళూ, దుప్పులూ ఏమైనా చేరినయ్యా?\nఈటెలూ, కత్తులూ అందుకోమంటావా?”\nఅని అడిగారు.\nబెబ్బులిదొర చుట్టూ ఓమారు కలయ\nచూసి, గణాచారి కనబడకపోయేసరికి గట్టిగా\nవిసుక్కుని, “ఒరే, చచ్చువెధవల్లారా, నేనడి\nగిందేమిటి? మీరనేదేమిటి? ముసలి గణా\nచారి ఏమయ్యాడు? అరణ్యదేవర గుళ్ళో కంట\nబడినదాంట్లో, ఏదో గూఢార్థం వున్నది. విప్పి\nచెప్పగలవాడు గణాచారొక్కడే, పిలవండి!\"\nఅన్నాడు.\nగణాచారి దూరంగా వున్న ఒక చెట్టు\nనీడలో కూర్చుని, ఆకలితో ప్రాణం శోషకు రాగా\nకునికిపాట్లు పడుతున్నాడు. అతడు చెట్టు\nకిందవున్న సంగతి కుర్రవాళ్ళు చెప్ప గానే, బెబ్బు\nలిదొర గణాచారి దగ్గరకు పోయి, తాను గుళ్ళో\nచూసినదేమిటో చెప్పి, “గణాచారీ, దానిలో\nదాగివున్న అర్థమేమిటి?” అని అడిగాడు.\nగణాచారి ఆ మాటలు సరిగా వినిపించు\nకోక, ఇంకా కునికిపాట్లు పడుతూనే, “మన\nజాతి గణాచారిగా నా జుట్టు నెరిసిపోయింది.\nఅరణ్యదేవర ఏదీ సూటిగా చెప్పడు; అన్నీ\nగూఢార్థాలే! నాకు తోస్తున్నదేమంటే, మన\nజాతి వాళ్ళుకూడా, తతిమ్మా అరణ్యజాతుల్లాగే\nదొరికి నప్పుడు మాంసం, అది దొరకనప్పుడు\nవెదురుబియ్యం, కాయా కసువూ తిని బతకటం\nనేర్చుకోవటం మంచిదని,\" అన్నాడు.\nముసలి గణాచారి మాట ముగించే లోపలే\nబెబ్బులిదొర పక్కన వున్న ఒకణ్ణుంచి కర్ర\nలాక్కుని, “ఒరే, దుర్మార్గుడా! నిద్రమత్తులో\nఏదో వాగుతున్నావు. మనజాతి మాంసం తప్ప\nమరేమీ ముట్టగూడదని కట్టడి వున్న సంగతి\nమరిచావా?” అంటూ గణాచారి వీపుమీద\nగట్టిగా ఒక చరుపు చరిచాడు.\nఆ దెబ్బకు గణాచారి లేచి నిలబడి, జుట్టు\nవిదిలించుకుని, \"అరణ్యదేవరో!'' అంటూ ఒక\nకేకపెట్టి, “ఓరి బెబ్బులీ, ఇప్పుడు చెప్పు! సంగ\nతేమిటి? నీ దెబ్బతో ఆకలిపోయి, ఒంటికి శివమె\nత్తుతున్నది,” అని, ఎగిరి అందుబాటులో ఉన్న\nచెట్టుకొమ్మపట్టుకుని, కోతిలా ఊగసాగాడు.\nబెబ్బులిదొర చెప్పిన మీదట ఇద్దరు\nముగ్గురు నరభక్షక కుర్రాళ్ళు చేరి గణాచారి\nకాళ్ళు పట్టుకు గుంజి, అతడు కిందపడే\nసమయానికి నడుం పట్టుకుని నిలబెట్టారు.\nబెబ్బులిదొర మరొకసారి తాను గుళ్ళో చూసిన\nదంతా ముసలి గణాచారికి చెప్పాడు.\nఈసారి గణాచారి అంతా శ్రద్ధగా విని,\n* తల పైకెత్తి కొంచెంసేపు ఆకాశంకేసి చూసి,\nచప్పున వంగి, ఇంత మట్టి తీసుకుని, ఏవో\nమంత్రాలు చదివి, అక్కడ వున్న వాళ్ళందరి\nతలల మీదా పడేలా వెదజల్లి, “ఇక్కడ,\nచెట్టూ చేమా లేని ఖాళీచోట, నిప్పుచేసి, దాని\nమీద బాన నిండుగా నీళ్ళు కాచండి. ఈ\nలోపల కొందరు పోయి అరణ్యదేవర గుళ్ళో\nఉన్న కొండచిలువనూ, తోడేలునూ, అడవి\nపిల్లినీ ఇక్కడికి తెండి,\" అన్నాడు.\n“ఆ అడవిపిల్లి ఇంకా విరిగిపోయిన గుడి\nరాళ్ళ సందున ఉంటుందనుకోను. కొండ\nచిలువా, తోడేలూ ఈ సరికి ఒకదాన్నొకటి\nచంపుకొని ఉంటవి. వాటిని తెప్పిస్తాను,\"\nఅన్నాడు బెబ్బులిదొర.\n\"ఆ అడవిపిల్లి దొరక్కపోతే, అది కూర్చుని\nమ్యావ్ అన్న రాయినైనా తేవాలి. దాన్ని కూడా\nసలసల కాగే నీటి బానలో వుంచి తీరాలి,\"\nఅన్నాడు ముసలి గణాచారి గుడ్లురుముతూ.\n\"ఇంతకీ అరణ్యదేవర తన గుళ్ళో, ఈ\nకొండచిలువా, తోడేలూ అద్భుతం ఎందుకు\nచూపాడు? మనకు త్వరలోనే వేటాడేందుకు\nజంతువులు దొరికేనా?\" అని అడిగాడు\nబెబ్బులిదొర భయపడుతూ.\nఆ ప్రశ్నకు గణాచారి ఎగిరి గంతేసి, పూనకం\nవచ్చినవాడిలా జుట్టు పీక్కుని, అటూ ఇటూ\nఊగుతూ, \"నేనెవర్ని? అరణ్యదేవర్ని! నేను\nకరుణిస్తే జంతు మాంసమేకాదు, మీకు\nమనిషి మాంసం కూడా దొరుకుతుంది. ఇక\nకదలండి!” అంటూ అరిచాడు.\nఆ మరుక్షణం కొందరు చెట్లమధ్య ఖాళీ\nప్రదేశంలో పెద్ద గుంట తవ్వి, నిప్పు చేసి దాని\nమీద పెద్ద నీళ్ళబాన పెట్టారు. ఉత్సాహం పట్ట\nలేని కుర్రవాళ్ళు కొందరు దొరికిన ఎండుకట్టె\nనల్లా తెచ్చి, నిప్పుల్లో వేయసాగారు. కొద్ది\nసేపటికల్లా తెల్లని పొగ ఆకాశం కేసి లేచింది.\nఅలాంటి సమయంలోనే మాయాసరో\nవరేశ్వరుడు ఎక్కివస్తున్న హంసలరథం మీద,\nఆకాశంలో కొన్ని రాబందులు వచ్చి పడినై.\nహంసలు రథాన్ని తలా ఒక వైపుకూ లాగి,\nదాన్ని తలకిందులు చేసినై. రథం కొయ్యల్లో\nఒకదాన్ని పట్టుకుని అంగరక్షకుడుమాత్రం\nకిందపడకుండా వుండిపోయాడు. రథం తోలే\nవాడూ, కనకాక్షరాజు కుమార్తె కాంచనమాలా,\nమాయాసరోవరేశ్వరుడూ అంత ఎత్తునుంచి\nపల్లటీలు కొడుతూ నేలకేసి రాసాగారు.\nఆ సమయంలో పైన వీస్తున్న గాలి\nతాకిడికి ముగ్గురూ ఒకరి నుంచి ఒకరు\nదూరమైపోయారు. శివమెత్తి జుట్టు విరబోసు\nకుని గంతులు వేస్తున్న ముసలి గణాచారికి,\nఆకాశం నుంచి భూమికేసి వస్తున్న మాయా\nసరోవరేశ్వరుడు కంటబడగానే, “ఆహా, ఆక\nలికి అలమటించిపోతున్న మన జాతివాళ్ళను\nఅరణ్యదేవర కనికరించాడు. అదుగో, చూడండి!\nమనకు ఆహారంగా మనిషినే పంపుతున్నాడు!\nబానలో నీళ్ళు తొందరగా వెచ్చపడేట్టు చూడండి.\nమనిషీ, కొండచిలువా, తోడేలూ, అడవిపిల్లీ-\nఇన్ని జీవాలు కలిసిన మాంసాన్ని ముందుగా\nఅరణ్యదేవరకు నైవేద్యం పెట్టాలి. ఆ తరవాత\nమనకు కావలసినంత వేటమాంసం దొరుకు\nతుంది!'' అన్నాడు.\nనరభక్షక జాతివాళ్ళందరూ తలలెత్తి ఆకాశం\nకేసి చూస్తూ, ఉత్సాహంగా చప్పట్లు చరచ\nసాగారు. హంసలరథం మీద నుంచి జారిపడ\nటం దురదృష్టమే అయినా, మాయాసరోవరే\nశ్వరుడు అంత ఎత్తునుంచి భూమి మీద పడి\nచావకుండా, అదృష్టవశాత్తూ సూటిగా వచ్చి\nనరభక్షకులు నీళ్ళు కాస్తున్న పెద్ద బానలో\nపడ్డాడు. అతడు నీటిలో ఒక మునక వేసి,\nచిన్నగా అరుస్తూ లేచి, బాన అంచులు పట్టు\nకుని చుట్టూ కలయచూస్తూనే, నరభక్షకులు\nకంటబడగానే అదిరిపడ్డాడు.\nముసలి గణాచారి నవ్వుతూ అతడి దగ్గి\nరకు వచ్చి, “అరణ్యదేవర ఏ బక్కచిక్కిన\nజీవినో కాకుండా, కాస్త ఒంటికండా మాంసం\nవున్నవాణ్ణి బహూకరించాడు. ఆ బహుమా\nనాన్నికూడా మాకు శ్రమలేకుండా, మాంసాన్ని\nఉడకబెట్టే బానలోకే సరాసరి చేర్చాడు,\nఅన్నాడు.\nగణాచారి ఇలా అన్న తరవాతగాని, మాయా\nసరోవరేశ్వరుడికి తాను అరణ్యజాతుల చేత\nచిక్కటమే కాకుండా, ఆ చిక్కటంలో నర\nమాంసం తినేవాళ్ళ చేతుల్లో చిక్కినట్టు అర్థం\nకాలేదు. ఇప్పుడు తానేం చేసేట్టు? ఎంతవాడికి\nఎంతదుర్గతి? అనుకుంటూ అతడు విచారిం\nచేంతలో, బానలోని నీళ్ళు క్రమంగా వేడెక్కు\nతూండటంతో, శరీరం చుర్రుమన్నది.\nమాయాసరోవరేశ్వరుడు బెంబేలు పడి\nపోతూ, బానలోనుంచి బయటికి రాబోయాడు.\nముసలి గణాచారి కాలుతున్న ఒక కట్టె తీసు\nకుని, అతడికేసి గురిచేసి, \"ఒరే, అరణ్యదేవర\nఆహారంగా పంపిన మనిషీ! బానలోని నీళ్ళు\nవేడిగా వున్నవని బయటికి వచ్చావో, ఈ క్షణమే\nబాన కింది నిప్పుల్లో వేసి కాలుస్తాను, జాగ్రత్త!\"\nఅన్నాడు.\nఆ మాటలతో మాయాసరోవరేశ్వరుడికి\nతనకు చావు తప్పదని తోచింది. అయినా ఆ\nచావటం వేడినీళ్ళల్లో కాలి కాలి చావటం బాధా\nకరం గదా? ఎలా అయినా సరే ముందు\nబానలో నుంచి బయటపడాలి! ఇలా అను\nకుంటూనే చప్పున అతడికొక ఉపాయం\nతోచింది. అతడు గణాచారితో రహస్యం చెబు\nతున్నవాడిలా చిన్న గొంతుతో, “నువ్వు, అరణ్య\nదేవర గణాచారివి గదా? అయితే నీతోనే ఈ\nరహస్యం చెప్పాలి. మీ దేవర నాతోపాటు ఆకా\nశంలోంచి మరి ముగ్గుర్ని కూడా మీకు ఆహా\nరంగా పంపాడు,” అన్నాడు.\nగణాచారి ఆశ్చర్యపోతూ, “మరి వాళ్ళె`\nక్కడ?” అన్నాడు.\n“వాళ్ళు దారితప్పి, అరణ్యంలో మరెక్కడో\nదిగినట్టుంది. నన్ను వెంటబెట్టుకు పోయా\nవంటే, వాళ్ళను వెతికి పట్టిస్తాను,” అన్నాడు\nమాయాసరోవరేశ్వరుడు.\nఆ మాటలు నమ్మదగినవిగా తోచింది,\nగణాచారికి. అతడు వెంటనే సరోవరేశ్వరుణ్ణి\nకాగుతున్న బాననీటిలోంచి బయటికి లాగించి,\nఅరణ్యదేవర గుడికి పోయిన బెబ్బులిదొరకు\nజరిగిన సంగతి చెప్పమని ఒకణ్ణి పంపి, నలు\nగుర్ని వెంట తీసుకుని మాయాసరోవరేశ్వరు\nడితో అరణ్యంలోకి బయలుదేరాడు.\nవాళ్ళు అరణ్యంలో సూర్యుడు పడమటి\nదిక్కుకు వాలేవరకు, ఎన్నో ప్రదేశాల్లో వెతి\nకారు. హఠాత్తుగా మాయాసరోవరేశ్వరుడికి\nఒక చెట్టుకింద రథం తోలేవాడి చర్నాకోల\nకనిపించింది.\n“నా రథచోదకుడు, ఈ చెట్టుకొమ్మల్లో పడి\nవుంటాడు!\" అనుకుంటూ మాయాసరోవరే\nశ్వరుడు తల ఎత్తి చూశాడు. అతడికి చెట్టు\nకొమ్మల్లో ఎవరూ కనిపించలేదుగాని, పైన\nఎగురుతూ హంసలరథం కంటబడింది.\nఆ సమయంలో పైకి లేస్తున్న పొగను\nగుర్తుగా పెట్టుకుని సిద్ధసాధకుడూ, మకర\nకేతూ కూడా నరభక్షకులున్న ప్రాంతానికి\nవస్తున్నారు. సిద్ధసాధకుడు తన వాహనమైన\nనరవానరాన్ని అదిలిస్తూ, \"జై, మహాకాళా!”\nఅంటూ అరణ్యం ప్రతిధ్వనించేలా పెట్టినకేక\nవిని, మాయాసరోవరేశ్వరుడూ, వెంటవున్న\nవాళ్ళూ వణికిపోసాగారు. (- ఇంకావుంది)",
            "book_page_end": 18,
            "story_id": "2003_04_04",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "రాజగురువు సలహా! (బే.క)",
            "book_page_start": 19,
            "pdf_page_start": 19,
            "pdf_page_end": 23,
            "author": "(కల్పితం) [ఆధారం: “వసుంధర” రచన]",
            "genre": "బేతాళ కథ",
            "moral": "అహంకారంతో కూడిన కోపం హానికరం. నిజాయితీగా తన తప్పులను తెలుసుకోవాలని కోరుకునేవారిని రాజు ప్రోత్సహించాలి.",
            "keywords": [
                "విక్రమార్కుడు",
                "బేతాళుడు",
                "విక్రమసేనుడు",
                "రాజగురువు",
                "కోపం"
            ],
            "characters": [
                "విక్రమార్కుడు",
                "బేతాళుడు",
                "విక్రమసేనుడు",
                "అవక్రసేనుడు",
                "రాజగురువు",
                "మహారాణి"
            ],
            "locations": [
                "శ్మశానం",
                "రాజాంతఃపురం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్ని దించి భుజాన వేసుకుని,\nఎప్పటిలాగే మౌనంగా శ్మశానంకేసి\nనడవసాగాడు. అప్పుడు శవంలోని\nబేతాళుడు, “రాజా, భీతిగొలిపే ఈ\nశ్మశానంలో, ఇంత అర్ధరాత్రివేళ నువ్వు\nపడుతున్న శ్రమ అంతా ఎలాంటి\nకార్యం సాధించేందుకో తెలియడం\nలేదు. అయితే, ఇదంతా స్వబుద్ధితో\nఆలోచించి చేస్తున్నదా లేక పరుల\nసలహాల కారణంగానా, అన్న సంశ\nయంకలుగుతున్నది. రాజులు, కొన్ని\nకొన్ని సందర్భాలలో తమ మంత్రుల\nసలహాలకన్నా రాజగురువుల సలహా\nలకు ఎక్కువ విలువ ఇవ్వడం\nజరుగుతుంది. అలాంటి గురువుల్లో కొందరు,\nరాజు అర్థించాడుగనక, సమయానికి తోచిన\nసలహా ఏదో ఒకటి ఇస్తూంటారు. విక్రమ\nసేనుడనే రాజుకు, పరస్పర విరుద్ధమూ,\nఎక్కడా పొంతనలేని హాస్యాస్పదమైన సలహా\nనిచ్చిన, ఆయన గురువు గురించి చెబుతాను,\nశ్రమతెలియకుండా, విను,” అంటూ ఇలా\nచెప్పసాగాడు:\nమహారాజు విక్రమసేనుడు, తమను కన్న\nబిడ్డలా చూసుకుంటాడని, ఆ దేశ ప్రజలను\nకుంటారు. కానీ ఆయన కన్నబిడ్డ అవక్ర\nసేనుడు మాత్రం తండ్రి తనను దత్తుబిడ్డలా\nచూస్తున్నాడని అనుకుంటున్నాడు. అయితే,\nఅందుక్కారణముంది. యువరాజు అవక్ర\nసేనుడు సకల విద్యాపారంగతుడైనప్పటికీ,\nమహారాజు అతడిలో రోజూ ఏదో తప్పు చూపించి\nమందలిస్తూనే వుంటాడు.\n“మనిషన్నాక తప్పుచేయకుండా వుండడు.\nమీరు నాలో తప్పుల్ని తప్ప మంచిని చూడ్డం\nలేదు. ఇది మీకు భావ్యం కాదు,” అని అవక్ర\nసేనుడు, తండ్రికి మనవి చేసుకున్నాడు.\n“నీవు యువరాజువి. నీలో ఏమాత్రం\nగొప్పతనమున్నా పొగడ్డానికి చాలామంది\nఅనుచరులు సిద్ధంగా వుంటారు. తండ్రిని\nకాబట్టి నేను నీకు నీ తప్పులు చెప్పగల\nసాహసం చేస్తున్నాను. నీలో మంచిని నేను\nచూశానా లేదా అని ఆలోచించకు. నే చెప్పిన\nతప్పు నీలో నిజంగా వున్నదా లేదా అని ఆలో\nచించి, దాన్ని సవరించుకో,” అని విక్రమ\nసేనుడు, కొడుక్కు నచ్చ చెప్ప చూశాడు.\nఅలాగే రోజులు గడుస్తున్నాయి. ఒక\nరోజున విక్రమసేనుడికి ఏదో జబ్బు చేసింది.\nరాజవైద్యులు వచ్చి చూసి రెండు మాసాల\nపాటు విశ్రాంతి అవసరమన్నారు. అప్పుడా\nయన కొడుకును పిలిచి, తాత్కాలికంగా\nరాజ్యపాలన చూడవలసిందిగా కోరాడు.\n\"నేనింకా రోజూ చాలా తప్పులు చేస్తూనే\nవున్నాను. ఏ తప్పులూ చేయనివాడిని వెతికి\nపట్టుకుని రాజ్యపాలన అప్పగించండి,”\nఅన్నాడు అవక్రసేనుడు కటువుగా.\n'నాయనా! మనదేశంలో రాజ్యపాలనకు\nనిన్నుమించిన సమర్థుడు లేడు. అందుకే నీకు\nరాజ్యపాలన అప్పగించాలనుకుంటున్నాను.\nమున్ముందెలాగూ ఆ బాధ్యత నీవే తీసుకోవాల్సి\nవుంది కదా! ఇది నీకు శిక్షణగా పనికివస్తుంది,”\nఅంటూ విక్రమసేనుడు, కొడుకులో వున్న గొప్ప\nరాజలక్షణాలన్నీ చెప్పి పొగిడాడు.\nతండ్రి తనను పొగుడుతూంటే అవక్ర\nసేనుడికి చాలా సంతోషం కలిగింది. అతడు\nవెంటనే, “నేను తప్పక పాలనా బాధ్యత స్వీక\nరిస్తాను. ఈ రెండు మాసాలలో నా సమర్ధతను\nనిరూపించుకుంటాను. కానీ ఒక నియమం!\nఈ రెండు మాసాలలోనూ, ఒక్కతప్పు జరిగినా\nసరే, నేనిక ఈ దేశానికి రాజుగా వుండను,\" అని\nతండ్రికి చెప్పి వెళ్ళిపోయాడు.\nమహారాజుకు ఏం చేయాలో పాలుపోక\nరాజగురువుకు కబురుపెట్టాడు. ఆయన\nవచ్చి విషయం తెలుసుకుని, “అవక్రసేనుడి\nమాటలు, ప్రవర్తన నాకు ముచ్చటగా వున్నాయి.\nతప్పు చేయకుండా రాజ్యపాలన చేయాలను\nకుంటున్నాడు. నువ్వు యువరాజు తప్పులెన్న\nడంమానేసెయ్యి,” అన్నాడు.\n\"గురువర్యా! తెలిసి తెలిసీ యువరాజు\nతప్పటడుగు వేస్తే, ఎలా సహించేది?” అని\nవాపోయాడు విక్రమసేనుడు.\nరాజగురువు నవ్వి, “ఎన్ని సూత్రాలు\nతెలిసినా ఈత రావాలంటే, నది ఒడ్డున కాక\nలోతు నీటిలో అభ్యసించాలి. నీవు సంకోచించ\nకుండా అతడు పెట్టిన నియమానికి ఒప్పుకో.\nనీవు మనసును మాత్రం ప్రశాంతంగా వుంచు\nకోవాలి. రోజూ కొంతసేపు యోగనిష్ఠలో వుండి,\nదైవధ్యానం చేయి. నీలో సహనం పెరుగుతుంది,\"\nఅని మహారాజుకు నచ్చచెప్పాడు.\nఆ ప్రకారం విక్రమసేనుడు, అవక్రసేనుడి\nనియమానికి ఒప్పుకుని, రాజ్యపాలనా భారం\nఅప్పగించాడు. అప్పటినుంచీ ప్రతి రోజూ\nయువరాజు, మహారాజును కలుసుకుని, ఆ\nరోజుకు తానేం చేసినదీ, అందుకు ఫలితంగా\nఏం జరిగినదీ చెప్పేవాడు. మహారాజు అతడి\nదక్షతనూ, కార్యదీక్షనూ మెచ్చుకునేవాడు.\nఅలా రెండు మాసాలు గడిచేసరికి, అవక్రసేనుడు\nసమర్థుడైన రాజుగా పేరు తెచ్చు కున్నాడు.\nవిక్రమసేనుడిలో పూర్తి విశ్రాంతి తీసుకోవాలన్న\nకోరిక పుట్టి బలపడింది. ఆయనరాజగురువును\nసంప్రదించి, అవక్రసేనుడికి రాజ్యపట్టాభిషేకం\nజరిపించాడు.\nరెండు సంవత్సరాలు గడిచాయి. రాజ్యపాలన\nసమర్థవంతంగా నడుస్తున్నది. అవక్రసేనుడిని\nమెచ్చుకునేవారే తప్ప, అతడికి తప్పులు చెప్పే\nవారు లేరు. అయితే, తన పాలనా పద్ధతుల్లో\nచిన్న చిన్న తప్పులు దొర్లుతున్నాయనీ, వాటిని\nతను గ్రహించలేకపోతున్నాననీ, అవక్రసేను\nడిలో అనుమానం మొలకెత్తింది. నివృత్తికోసం\nఅనుచరులనడిగాడు, మంత్రులనడిగాడు,\nతండ్రినడిగాడు. ఒక్కరూ అతడి పద్ధతుల్లోకానీ,\nఆలోచనల్లోకానీ లోపాలున్నాయనలేదు.\nఅతడొకనాడు తండ్రితో, “నాకు అహం -\nకారంకంటే ప్రజాక్షేమం ముఖ్యం. గతంలో\nనా బుద్ధి పూర్తిగా వికసించక, మీకోనియమం\nపెట్టాను. ఆ నియమం సంగతి మరిచిపొండి.\nనాకు నా తప్పులు తెలుసుకోవా లనుంది. అది\nతెలుసుకుంటేనేనేను గొప్ప రాజును కాగలను.\nమీరు ఇదివరకులాగే, నా తప్పులు నాకు\nచెబుతూండండి,” అని వేడుకున్నాడు.\nఅందుకు విక్రమసేనుడు, “నాయనా!\nనీలో తప్పులున్నప్పుడు నిర్మొహమాటంగా\nచెప్పాను. ఇప్పుడు నీవు నీ సమర్థతను నిరూ\nపించుకున్నావు. నీలో ఒప్పులే తప్ప, తప్పులు\nలేవు. నేను ఏ నియమానికీ లోబడి ఈ మాట\n\" అనడం లేదు. నన్ను నమ్ము,” అన్నాడు.\nఅవక్రసేనుడీమాటలకు తృప్తిపడక, తల్లి\nవద్దకు వెళ్ళి తండ్రి తన తప్పుల గురించి చెప్పే\nఉపాయం చెప్పమన్నాడు. అందుకామె,\n“నాయనా! మనిషన్నాక తప్పులుండి తీరు\nతాయి. చేసినవారికి తప్పులు తెలియవు;\nఎదుటివారికి తెలుస్తాయి. నీ తండ్రి నా తప్పు\nలనుకూడా చెబుతూండడంవల్ల, నేను ఎంతో\nప్రయోజనం పొందాను. కానీ కొంతకాలంగా\nనీ తండ్రికి నాలోకూడా తప్పులు కనిపించడం\nలేదు. ఈ విషయమై నీవు రాజగురువును\nసంప్రదించడం మంచిది,” అన్నది.\nఅవక్రసేనుడు, రాజగురువును కలుసు\nకుని తన సమస్య చెప్పుకున్నాడు. ఆయన\nకాసేపాలోచించి, “ఎవరైతే తమ తప్పులు తెలు\nసుకోవాలని కుతూహలపడతారో, వారు ఇంకా\nఇంకా వృద్ధిలోకి వస్తారు. నీ బుద్ధిప్పుడు బాగా\nవికసించింది. అయితే, పూర్వం నీవు నీ తండ్రి\nనీ తప్పులెన్నినా సహించలేదు. అందువల్ల నీ\nఅనుచరులు, మంత్రులు నీ తప్పులు పైకి\nచెప్పడానికి సంకోచిస్తున్నారు. ఇందుకు ఒక్కటే\nఉపాయం. నీ తండ్రిచేత నీ తప్పులు చెప్పిం\nచాలి. ఆయన నీ తప్పులు చెప్పాలంటే, నువ్వా\nయనకు బాగా కోపం తెప్పించాలి,” అన్నాడు.\nఅవక్రసేనుడు ఈ విషయాన్ని దృష్టిలో\nఉంచుకుని, తండ్రికి కోపం తెప్పించే పనులే\nమిటని తల్లినడిగాడు. ఆమె కాసేపాలోచించి,\n\"ఆయనచెప్పిన ప్రతిమాటనూ ఖండించాలి.\nదేశంలో ఏ అనర్థం వాటిల్లినా, అందుకాయన\nపూర్వీకులను తప్పు పట్టాలి. అలాంటప్పుడా\nయనకు చాలా కోపం వస్తూంటుంది,” అని\nసలహా ఇచ్చింది.\nఅవక్రసేనుడు వెంటనే తల్లి సలహాను\nపాటించాడు. రాజగురువు చెప్పాడుకదా అని,\nమహారాణి కూడా భర్తకు కోపం తెప్పించడానికి\nతనవంతు ప్రయత్నం చేయసాగింది.\nకొడుకు, భార్య తనకు చిరాకు తెప్పిస్తూంటే,\nవిక్రమసేనుడు ఇబ్బందిలో పడ్డాడు. ఆయన\nతన కోపాన్ని అదుపుచేసుకునేందుకు యోగ\nనిష్ఠ కూడా సహకరించడం లేదు. అందుకా\nయన కలవరపడి రాజగురువును కలుసు\nకుని, “గురువర్యా! రాజాంతఃపురంలో ఉంటూ\nనేను, నా కోపాన్ని అదుపుచేసుకోలేకుండా\nవున్నాను. నా కుమారుడిప్పుడు చక్కగా రాజ్య\nపాలన చేస్తున్నాడు. కాబట్టి నేనిక వానప్రస్థా\nశ్రమం స్వీకరించి, ఏ అరణ్యాలకైనా వెళ్ళి\nతపస్సు చేసుకుందామనుకుంటున్నాను,\"\nఅంటూ తన ఉద్దేశం చెప్పాడు.\nరాజు కోరికకు రాజగురువు మందహాసం\nచేసి, “రాజా! అప్పుడే వానప్రస్థాశ్రమం స్వీక\nరించడం నీకు తగదు. నీవు నీ కోపాన్ని అదుపు\nచేయాల్సిన అవసరమూ లేదు! ఇక నీవు నీ\nయోగనిష్ఠమాను. రాజాంతఃపురంలో ఎప్పటి\nలాగే సుఖంగా జీవించు,” అన్నాడు.\nబేతాళుడు ఈ కథ చెప్పి, \"రాజా, విక్రమ\nసేనుడికి, రాజగురువు ఇచ్చిన సలహా విచి\nత్రంగా లేదా? గతంలో ఆయనకు కోపాన్ని\nఅదుపుచేసుకోమనీ, అందుకు యోగనిష్ఠ\nఉపయోగపడగలదనీ సలహా ఇచ్చాడు.\nఇప్పుడు కోపాన్ని అదుపుచేయవలసిన అవ\nసరమే లేదంటున్నాడు! ఇది ఏమాత్రం పొంతన\nలేని హాస్యాస్పదమైన సలహాగా కనిపించడం\nలేదా? తనకోపమే తనశత్రువంటారు. అటు\nవంటప్పుడు, ఎంతో విజ్ఞత చూపవలసిన రాజ\nగురువు ఇవ్వవలసిన సలహాయేనా ఇది? ఈ\nసందేహాలకు సమాధానం తెలిసికూడా చెప్పక\nపోయావో, నీ తల పగిలిపోతుంది,” అన్నాడు.\nదానికి విక్రమార్కుడు, “అహంకారంతో\nకూడిన అకారణ కోపం మనిషికి అన్ని విధాలా\nహాని కలిగిస్తుంది. కానీ న్యాయమైన కోపం\nతప్పుకాదు. ఒక్కొక్కసారి సహనం, చెడును\nకూడా మంచి అనుకునేలా చేస్తుంది. అవక్ర\nసేనుడిప్పుడు ప్రజారంజకంగా పాలనచేస్తూ,\nతన తప్పులేమైనా వుంటే తెలుసుకోవాలని\nమనస్ఫూర్తిగా అనుకుంటున్నాడు. అలాం\nటప్పుడు రాజు, అతడి ప్రవర్తనలో తప్పులేమైనా\nవుంటే చెప్పడం ఎంతో ప్రయోజనకరం. ఆ\nకారణం వల్లనే రాజగురువు, విక్రమసేనుడికి\nసహనాన్ని పెంచే యోగనిష్ఠను పాటించవలసిన\nఅవసరం లేదని సలహా ఇచ్చాడు,\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతోసహా మాయమై,\nతిరిగి చెట్టెక్కాడు.",
            "book_page_end": 23,
            "story_id": "2003_04_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "బాలరాజు పరిష్కారాలు!",
            "book_page_start": 24,
            "pdf_page_start": 24,
            "pdf_page_end": 26,
            "author": "చందమామ బృందం",
            "genre": "పురాగాథ",
            "moral": "అబద్ధాలు ఆడకూడదు, ఇతరులకు అన్యాయం చేయకూడదు. బాల్యంలోనే ఏకాగ్రతతో విద్య అభ్యసించాలి.",
            "keywords": [
                "బాలరాజు",
                "బోధిసత్వుడు",
                "న్యాయం",
                "జగపతి",
                "చందూ"
            ],
            "characters": [
                "చందూ",
                "జగపతి",
                "వారణాశి రాజు",
                "గ్రామపెద్ద",
                "విద్యార్థులు"
            ],
            "locations": [
                "వారణాశి",
                "రాజధాని నగరం"
            ],
            "content": "ధర్మపరిపాలకుడుగా పేరుగాంచిన వారణాశి రాజు,\nతన ఏకైక కుమారుడు ఏడేళ్ళవాడుగా ఉన్నప్పుడే\nహఠాత్తుగా కాలధర్మం చెందాడు. అంతవరకు రాజుకు\nసేవకుడుగా ఉన్న చందూ, రాజు అనంతరం రాజ\nభవనంలో తనకు ఆదరణ ఉండదని భయపడ్డాడు.\nచిన్న ఇల్లూ, కొద్దిగా సొంత పాలమూ ఉన్న తన\nస్వగ్రామానికి చేరాడు. అక్కడ కష్టపడి పని చేసు\nకుంటూ ప్రశాంతంగా కాలం గడపసాగాడు. మాట\nతప్పనివాడూ, ఉపకార గుణం కలిగిన మంచివాడూ\nకావడంవల్ల, గ్రామప్రజలు అతనిపట్ల ప్రేమాదరాలు\nకనబరచ సాగారు.\nఒకసారి అతని ఇంట్లో ఉన్న రెండు ఎడ్లకూ\nజబ్బు చేసింది. అప్పుడతడు పొరుగింటి జగపతి\nదగ్గరికి వెళ్ళి, ముందుగా ఒక మానెడు వడ్లు ఇచ్చి,\nఒకరోజు పాలం దున్నడానికి అతడి జత ఎడ్లను\nఅరువుగా తెచ్చాడు. ఆ సాయంకాలానికి ఎడ్లను తిరిగి\nఇచ్చేస్తానని మాట ఇచ్చాడు.\nఅదేవిధంగా సూర్యాస్తమయం అయ్యేలోగా\nపొలం పనులు పూర్తిచేసుకుని చందూ, ఎడ్లను\nజగపతి ఇంటికి తోలుకు వెళ్ళాడు. ఆ సమయంలో\nజగపతి ఇంటి వసారాలో నిద్రపోతున్నాడు. అతనికి\nనిద్రాభంగం కలిగించడం ఎందుకులే అనుకుని\nచందూ తనే ఎడ్లను కొట్టంలో కట్టేసి వచ్చేశాడు.\nఅప్పటికే జగపతి నిద్ర మేల్కొని, చందూ ఎడ్లను\nకొట్టంలో కట్టడం గమనించాడు. కాని, మాట్లాడ\nకుండా అలాగే పడుకున్నాడు.\nఅయితే, ఆ రాత్రే దొంగలు జగపతి ఎడ్లను\nపట్టుకుపోయారు. ఆ సంగతి మొదట గ్రామాధి\nకారికి ఫిర్యాదు చేయాలని జగపతి అనుకున్నాడు.\nఅయితే, కొంతసేపటికి మనసు మార్చుకున్నాడు.\nచందూ ఎడ్లను కొట్టంలో కడుతూ ఉండడం తాను\nచూసిన సంగతి అతను గమనించలేదు కనక,\nఅతన్నుంచి నష్టపరిహారం వసూలు చేయడం\nసులభం అనుకున్నాడు. తను గ్రామాధికారికీ,\nరాజుకూ ఫిర్యాదు చేసి, ఆ తరవాత రాజభటులు\nఎడ్లను వెతికి తెచ్చేంతవరకు వేచి ఉండడం కన్నా\nచందూ నుంచి నష్టపరిహారం వసూలు చేయడం\nసులభం అని ఆలోచించాడు.\nమరునాడు తెల్లవారక ముందే మళ్ళీ ఎడ్ల కోసం\nచందూ జగపతి ఇంటికి వచ్చాడు. “నిన్న తోలుకు\nవెళ్ళిన ఎడ్లు ఏమయ్యాయి? ఎవరికైనా అమ్మేశావా,\nఏం? ఏమీ ఎరగనట్టు మళ్ళీ కావాలని వచ్చి నిల\nబడ్డావు?” అన్నాడు జగపతి కోపంగా.\n“నిన్న సాయంకాలం ఎడ్లను తోలుకుని వచ్చి\nనప్పుడు నువ్వు, వసారాలో నిద్రపోతున్నావు. లేపడం\nఎందుకులే అని నేనే కొట్టంలో కట్టి వచ్చాను,”\nఅన్నాడు చందూ.\n\"అబద్ధాలాడకు. నువ్వు నా వద్దనుంచి ఎడ్లను\nతీసుకువెళ్ళావు. వాటిని భద్రంగా తీసుకువచ్చి నాకు\nఅప్పగించవలసిన బాధ్యత నీది. నా ఎడ్లను నాకు\nఅప్పగించు. లేదా వాటికి తగ్గనష్టపరిహారం చెల్లించు,”\nఅన్నాడు జగపతి ఆవేశంగా.\nవిషయం గ్రామపెద్ద వరకు వెళ్ళింది. చందూ\nచెబుతున్నది అబద్ధం అని ఎవరూ నమ్మలేదు. అయినా\nఅతడు ఎడ్లను కొట్టంలో కడుతూండగా చూసిన\nసాక్షులు ఎవరూ లేకపోవడంతో, దానిని నిరూపించ\nలేకపోయాడు. అందువల్ల వ్యవహారం ఓ పట్టాన\nపరిష్కారం కాలేదు. ఆఖరికి గ్రామపెద్ద, \"మన కొత్త\nరాజుగారు పిన్నవయస్కులేగాని, న్యాయనిర్ణయం\nచేయడంలో, వివేకంలో అసమాన ప్రతిభగలవారు.\nమీరు ఆయన దగ్గరకే వెళ్ళండి. సరైన తీర్పు చెప్ప\nగలరు,” అన్నాడు.\nమరునాడే చందూ, జగపతులు రాజధానికి\nబయలుదేరారు. కొంతదూరం వెళ్ళాక వాళ్ళకు విద్యా\nలయానికి వెళుతూన్న కొందరు విద్యార్థులు ఎదురు\nపడ్డారు. ఆ ఇద్దరూ రాజదర్శనానికి వెళుతున్నారని\nతెలియగానే, ఒక విద్యార్థి, \"మన రాజుగారి తెలివి\nతేటలను గురించి మేము చాలా విన్నాం. ఎలాంటి\nసమస్యనైనా ఆయన ఇట్టే పరిష్కరించగలరట.\nఇప్పుడు మాకు ఒక సమస్య ఉంది. ఆయనతో చెప్పి\nపరిష్కారమార్గం తెలుసుకుని రాగలరా?” అని\nఅడిగాడు.\nఅందుకు గజపతి, \"వేలెడంతలేరు. మీ సమ\nస్యలకు మేము పరిష్కారం తెలుసుకుని రావాలా?\nవెళ్ళండి.\" అన్నాడు కసురుకుంటూ.\nఅయితే, చందూ మాత్రం, “మీ సమస్య ఏమిటో\nచెప్పండి. ఎటూ వెళ్తున్నాం గనక, రాజుగారి నుంచి\nదానికి పరిష్కారం కనుగొని వస్తాం,” అన్నాడు.\n“ఇంతకు పూర్వం మేము తెల్లవారుజామునే\nలేచి, చక్కగా చదువుకునేవాళ్ళం. కాని గత ఆరు\nమాసాలుగా అలా లేవలేక పోతున్నాం. ఆలస్యమవు\nతోంది. చదువుమీద ఏకాగ్రత కుదరడం లేదు.\nఎందుకిలా జరుగుతున్నదో కారణం తెలియడం\nలేదు,\" అన్నారు విద్యార్థులు.\nఆ తరవాత చందూ, జగపతులు కొన్నాళ్ళకు\nరాజధాని నగరం చేరుకున్నారు. కొలువుదీరి వున్న\nరాజును దర్శించారు. చందూను తన తండ్రిగారి\nసేవకుడిగా గుర్తించి రాజు చాలా సంతోషించాడు.\nచందూ, జగపతిని తన ఫిర్యాదును చెప్పుకోమన్నాడు.\nఅయితే, జగపతి తటపటాయించాడు. ఎందుకంటే\nతాను చెప్పేది పచ్చి అబద్ధమని అతనికి తెలుసు. దానిని\nపిన్న వయస్కుడైన రాజు ముందు చెప్పడానికి\nజంకాదు. అయినా, ఏదో ఒకవిధంగా తన ఎడ్లు\nకనిపించకుండా పోయినసంగతిని రాజుకు చెప్పాడు.\n\"చందూకు పూర్వం కూడా నువ్వు ఇతరులకు\nఎడ్లను అరువిచ్చేవాడివి అనుకుంటాను. అవునా?”\nఅని అడిగాడు రాజు.\n“అవును, ప్రభూ!” అన్నాడు జగపతి.\n\"అలాంటప్పుడు సూర్యాస్తమయం తరువాత\nకూడా ఎడ్లు రాలేదంటే, నువ్వే స్వయంగా వెళ్ళి వాటిని\nతోలుకుని వచ్చేవాడిని కదా?” అని అడిగాడు రాజు.\n“అవును ప్రభూ,” అన్నాడు జగపతి వినయంగా.\n\"పొద్దుగుంకిన తరవాత కూడా, చందూకు అరు\nవిచ్చిన ఎడ్లు తిరిగి రానప్పుడు నువ్వెందుకు వెళ్ళి\nఅతన్ని ఎడ్ల గురించి అడగలేదు?\" అని ప్రశ్నించాడు\nరాజు.\nజగపతి ఏం చెప్పడానికీ తోచక దిక్కులు చూడ\nసాగాడు.\n“నువ్వు గ్రామాధికారి ఎదుట అబద్దం చెప్పావని\nభావిస్తున్నాను. ఇక్కడ అదే అబద్దం చెప్పి ఒక అమా\nయకుణ్ణి బాధపెట్టాలని చూస్తున్నావు. నీ ఎడ్లను తిరిగి\nతెచ్చి, చందూ నీ కొట్టంలో కట్టడం కళ్ళారా చూసీ చూడ\nలేదంటున్నావు. నీకు కళ్ళుండీ ప్రయోజనం లేదు\nగనక, వాటిని పెకలించడమేమేలు!\" అన్నాడు రాజు.\nజగపతి గడగడ వణుకుతూ రాజు పాదాలపై\nబడి క్షమించమని వేడుకున్నాడు.\nచందూ కూడా అతన్ని క్షమించమని విన్నవించ\nడంతో, ఇకమీదట బుద్ధిగా నడుచుకో అని హెచ్చరించి,\nరాజు జగపతిని క్షమించాడు.\nఆ తరవాత రాజు, “చందూ, మా తండ్రికి సేవ\nలందించిన నీకు ఏం బహుమతి కావాలో కోరుకో,\nఇస్తాను,” అన్నాడు.\n“ప్రభూ, మాకు మార్గమధ్యంలో కొందరు విద్యా\nర్థులు ఎదురై వాళ్ళ సమస్యను చెప్పారు. దానికి పరి\nష్కారం సూచించడమే నేను తమరినుంచి ఆశించే\nబహుమతి,\" అంటూ విద్యార్థులు చెప్పిన సమస్యను\nవివరించాడు చందూ.\n“తెల్లవారుజామున అరిచే ఒకానొక కాకి శబ్దం\nవిని ఆ విద్యార్థులు నిద్ర లేచేవారని భావిస్తున్నాను.\nబహుశా ఇప్పుడా కాకి మరణించి ఉంటుంది. అందు\nవల్ల విద్యార్థులు నిద్రలేవడానికి ఆలస్యమవుతోంది.\nఆ కారణంగానే విద్యాభ్యాసంలో ఏకాగ్రత కొరవడు\nతోంది. వేకువజామున లేవడానికి వాళ్ళు మరేదైనా\nకొత్త పద్ధతిని అనుసరిస్తూ, పట్టుదలతో అభ్యసిస్తే విద్య\nవస్తుంది,” అన్నాడు రాజు.\nసత్యాసత్యాలనూ, మూలకారణాలనూ గ్రహిం\nచడంలో అసమాన ప్రతిభావిశేషాలను కనబరచిన\nఆ పిన్నవయస్కుడైన రాజు మరెవరో కాదు; బుద్ధుడి\nపూర్వజన్మలలో ఒకడైన బోధిసత్వుడు!- బిందుసార్",
            "book_page_end": 26,
            "story_id": "2003_04_06",
            "raw_genre_backup": "పురాగాథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "జమీందారు వేషగాడు",
            "book_page_start": 27,
            "pdf_page_start": 27,
            "pdf_page_end": 30,
            "author": "డా. జొన్నలగడ్డ మార్కండేయులు",
            "genre": "నీతి కథ",
            "moral": "శ్రమించి ధనం సంపాదించడం పేదరికాన్ని జయించడానికి మార్గం. వేషాలు కట్టి గొప్పగా కనిపించడం కాదు, నిజమైన శ్రమ ముఖ్యం.",
            "keywords": [
                "చిన్నారాయుడు",
                "జమీందారు",
                "సన్యాసి",
                "చలమయ్య",
                "శ్రమ"
            ],
            "characters": [
                "కొండయ్య",
                "చిన్నారాయుడు",
                "అన్నయ్య",
                "సన్యాసి",
                "చలమయ్య"
            ],
            "locations": [
                "కొండాపురం",
                "పుంగనూరు"
            ],
            "content": "కొండాపురం అనే గ్రామంలో, కొండయ్య అనే\nపేదవాడుండేవాడు. అతడికి ఇద్దరు కొడుకులు.\nపెద్దవాడు తండ్రికి కుటుంబ పోషణలో చేదోడు\nవాదోడుగా వుంటూ, కూలోనాలో చేసి ఎంతో\nకొంత సంపాయించేవాడు. అయితే, చిన్నవాడు\nచిన్నారాయుడు మాత్రం ఏ పనీ చేసేవాడు\nకాదు.\nకొండయ్య ఒక రోజు చిన్నారాయుడితో,\n\"ఒరే, చిన్నా! నీ పేరు చివరరాయుడు వున్నంత\nమాత్రాన, జమీందారువు కావు. జమీందారు\nకైనా జమీవ్యవహారాలు చూసుకోవాలన్న తపన\nవుంటుంది. మాతోపాటు కూలోగంజోతాగాలంటే,\nనువ్వు కూడా నాలా, అన్నయ్యలా పాటుపడు.\nలేదంటే నీ బ్రతుకు నువ్వుచూసుకో,\" అన్నాడు\nకోపంగా.\nతల్లీ, అన్నా కూడా చిన్నారాయుడికి హిత\nబోధచేశారు.\nచిన్నారాయుడికి చాలా బాధ కలిగింది.\nవాడు కోపంగా ఇంట్లోంచి లేచి విసురుగా\nవీధిలోకి వచ్చేశాడు. పేదవాడికి మంచి పేరు\nపెట్టుకునే హక్కు కూడా లేదా? అని వాడు\nతనలో తాను తిట్టుకుంటూ, రామాలయం.\nకేసి వెళ్ళాడు.\nఆ సమయంలో దేవాలయం అరుగుమీద\nఒక సన్యాసి కూర్చుని వున్నాడు. చిన్నారాయుడి\nకోపం సన్యాసి మీదికి మళ్ళింది. వాడు సన్యా\nసితోచిరాగ్గా, “నా పేరుచివర రాయుడు వున్న\nదని, మా నాన్న నన్ను జమీందారంటూ వెట\nకారం చేశాడు. సన్యాసివేషం వేసినంత మాత్రాన\nనువ్వు నిజమైన సన్యాసివేనా?” అన్నాడు.\nసన్యాసికి వాడేం మాట్లాడుతున్నాడో అర్థం\nకాలేదు. ఆయన వాణ్ణి శాంతపరిచి అసలు\nసంగతేమిటో తెలుసుకునేందుకు, “నాయనా!\nజమీందారు బ్రతుకు జమీందారుది; సన్యాసి\nబ్రతుకు సన్యాసిది. ఏ బ్రతుక్కయినా తృప్తి\nముఖ్యం. ఉన్నదానితో తృప్తి పొందగలిగితే,\nఅయినవాళ్ళ మధ్య ప్రేమాభిమానాలతో\nపస్తులున్నాసరే, పేదజీవితమే హాయి అనిపి\nస్తుంది. నాతో రెండు రోజులు గడుపు. నన్ను\nకేవలం సన్యాసిగా భావించకు, నీ శ్రేయోభి\nలాషిననుకో!” అన్నాడు.\nఇది చెప్పి సన్యాసి అరుగు దిగి వెళ్ళిపో\nతూంటే, చిన్నారాయుడు అతడి వెంట నడవ\nసాగాడు. మరికొద్దిసేపటికి వాళ్ళు పుంగనూ\nరనే గ్రామం చేరుకున్నారు. ఆ సమయంలో\nపుంగనూరు గ్రామదేవత పుంగమ్మకు జాతర\nజరుగుతున్నది. వివిధరకాల దేవతామూర్తుల\nవేషాలు ధరించి కొందరు ముందు నడుస్తు\nన్నారు. కొందరు రంగులు వేసిన గరగకుండలు,\nతలమీద పెట్టుకుని నాట్యం చేస్తున్నారు. మరి\nకొందరు వాళ్ళ నాట్యానికి అనుగుణంగా\nడప్పులు వాయిస్తున్నారు.\nజాతరలో ఆనాటి విశేషమేమంటే, జమీం\nదారు వేషము. ఆ గ్రామంలోని ఒక వ్యక్తి\nజమీందారులా వేషం వేసుకుని, ఏనుగుమీద\nఊరేగుతున్నాడు. జనం అతడికి నిజమైన\nజమీందారుకు చేసే మర్యాదలన్నీ ఘనంగా\nచేస్తున్నారు.\nసన్యాసి, చిన్నారాయుడికి ఏనుగుమీద\nవున్నవాణ్ణి చూపుతూ, \"ఈ జాతర లోగడ\nరెండుసార్లు చూశాను. జమీందారు వేషధారి\nవైభవం గమనించు. మనిషి తనకు లభించని\nదాన్ని, ఇతరులలోనైనా ఊహించుకుని తృప్తి\nపడతాడు. కొంచెంసేపయ్యాక అతడి పరిస్థితి\nఎలా వుంటుందో చూడు!\" అన్నాడు.\nఆ మాటలు విన్న పక్కనున్నవాడొకడు,\n\"ఇప్పటి జమీందారు పూర్వులలో ఒకాయన\nకడుపేదవాడు. తను జమీందారు కావాలన్న\nకోరికతో జాతరలో జమీందారువేషం వేసి,\nనాలుకపై చిన్న త్రిశూలం గుచ్చుకుని,\nపుంగమ్మ అమ్మవారి ముందు నాట్యం చేసే\nవాడట! ఆయన తర్వాత జమీందారయ్యాడు.\nఅయితే, తర్వాతి తరాలవారిలో రాజసం\nమొలకెత్తింది. కానీ, ఆ పాత ఆచారాన్ని కొనసా\nగించడానికి, ఇలా నాలుకలో శూలం గుచ్చుకో\nగల పేదవాణ్ణి ఎన్నుకుంటున్నారు,\" అన్నాడు.\nఆ వెంటనే చిన్నారాయుడు, \"తప్పే\nముంది! డబ్బులో సుఖం వున్నదంటే ఏమైనా\nచేయొచ్చు. అయితే, భయం కలిగించేలా\nఇలా నాలుక మీద శూలాలు గుచ్చుకుని,\nజమీందారు కావాలనుకునేవాణ్ణి క్షమించ\nకూడదు,” అన్నాడు కోపంగా.\nసన్యాసి నవ్వి, “మనం జాతరపూర్తయ్యాక\nరేపు ఉదయం, జమీందారువేషం వేసిన వ్యక్తి\nఇంటికి వెళదాం,” అన్నాడు.\nఇందుకు చిన్నారాయుడు సరేనన్నట్టు\nతల వూపాడు. ఇద్దరూ జాతర వెనకే వెళ్ళి గుడి\nదగ్గరకు చేరుకున్నారు. గుడి చేరుకోగానే,\nజమీందారువేషం వేసిన వ్యక్తి, ఏనుగు దిగి\nవేషం విప్పేసి, డప్పుల మోతకు అనుగుణంగా\nనాట్యం ప్రారంభించాడు. ఆ సమయంలో\nప్రజలతన్ని అరటిపళ్ళతో కొట్టినా చలించలేదు.\nగుడి పూజారి, అతడికి అసలు జమీందారు\nవంశమువారు పంపిన కానుకలు ఇచ్చాడు.\nమర్నాడు తెల్లవారింతర్వాత సన్యాసి,\nచిన్నారాయుడు జమీందారువేషం వేసిన\nవాడింటికి వెళ్ళారు. వాడిది చిన్న పూరిపాక. ఆ\nవేషం వేసినవాడి పేరు చలమయ్య. సన్యాసినీ,\nచిన్నారాయుణ్ణి సాదరంగా ఆహ్వానించాడు.\nచలమయ్య యువకుడు, ముప్పై ఏళ్ళు\nఉంటాయి. అతడికి ఒక కొడుకు, కూతురు,\nముసలి తల్లిదండ్రులు, పెళ్ళికావలసిన చెల్లెలు\nవున్నారు. చలమయ్య కూలిపని చేస్తాడు. అతడి\nతల్లిదండ్రులు కూడా ఖాళీగా కూర్చోరు, తాటా\nకులతో బుట్టలల్లుతారు. చలమయ్య భార్య,\nచెల్లెలు కూరగాయలమ్ముతారు.\nచలమయ్య ఒకటికి రెండుసార్లు, కోరిన\nమీదట సన్యాసీ, చిన్నారాయుడూ వాళ్ళతో\nకలిసి భోజనం చేశారు. వాళ్ళు జాతరకు\nముందు రోజున ఎంతెంత సంపాయించిందీ\nచెప్పుకుంటూ, ఒకరు పడిన శ్రమకు ఒకరు\nసానుభూతి చూపుకుంటూ, ఆనందపడడం\nచూసిన చిన్నారాయుడికి, తన ఇంట్లోవాళ్ళు\nగుర్తుకు వచ్చి బెంగ కలిగింది.\nచలమయ్య జాతరలో తను ఎందుకు\nజమీందారువేషం వేసిందీ సన్యాసికీ, చిన్నా\nరాయుడికీ చెబుతూ, “కొన్నితరాల క్రితం\nఇప్పటి జమీందారు వంశంవాడుమా కులంలో\nపుట్టాడు. అతడు అమ్మవారికి, నిన్ననేను చేసిన\nవిధంగా మొక్కుకున్నాడనీ, ఆ విధంగా\nజమీందారు అయ్యాడనీ చెప్పుకుంటారు. ఏ\nమూలో నాలోనూ జమీందారు కావాలని ఆశ\nవుంది. నాలుకమీద శూలం గుచ్చుకునే విద్య\nనేర్చుకునేందుకు ఎంత కష్టపడ్డాననుకున్నారు!\nఆ సమయంలో నాకనిపించింది - ఈ కష్టాన్ని\nఏదో ఒక పనిచేసి సంపాదనకు ఉపయోగిస్తే,\nపేదరికాన్ని జయించొచ్చని. అందుకే అందరం,\nచేతనైన పని ఏదో ఒకటి చేస్తున్నాం. నాలుకలో\nశూలం గుచ్చుకునే విద్యను, నా కొడుక్కు\nనేర్పను!” అన్నాడు.\nఆ సాయంత్రం చిన్నారాయుడు, సన్యా\nసికీ, చలమయ్యకూ కృతజ్ఞతలు చెప్పుకుని\nఇంటికి వెళ్ళాడు. అతణ్ణి అంతదూరాన\nచూస్తూనే అందరూ ఆప్యాయంగా, “ఒరే,\nచిన్నా! నువ్వేం పని చెయ్యకపోయినా ఫర్వా\nలేదు. మమ్మల్ని వదిలిపెట్టి మాత్రం ఎక్కడికీ\nవెళ్ళకు,” అన్నారు.\nచిన్నారాయుడు, వాళ్ళకు జాతర సంగతీ,\nసన్యాసీ, చలమయ్య కుటుంబం గురించీ\nచెప్పి, \"ఇప్పటికి నాకు తెలిసివచ్చింది, డబ్బు\nలేనివాడు డుబ్బుకు కొరగాడు. డబ్బు సంపా\nయించాలి. అందుకు శ్రమపడాలి. ఈ నిజం,\nఅవివేకంకొద్దీ లోగడ నేను తెలుసుకోలేక\nపోయాను,” అన్నాడు.\nఆనాటి నుంచీ చిన్నారాయుడు, తండ్రి\nఅన్నలతోపాటు దొరికిన కూలిపనులు చేస్తూ,\nబద్ధకం ఎరుగని శ్రమజీవిగా పేరు తెచ్చు\nకున్నాడు.",
            "book_page_end": 30,
            "story_id": "2003_04_07",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చిల్లుసంచీ",
            "book_page_start": 31,
            "pdf_page_start": 31,
            "pdf_page_end": 34,
            "author": "గవ్వల నిర్మలాదేవి",
            "genre": "నీతి కథ",
            "moral": "లోకజ్ఞానం, శ్రద్ధ, వ్యాయామం, తెలివిడిగా ఆలోచించడం విద్యకు, జీవితానికి చాలా అవసరం. అమాయకత్వం వలన కష్టాలు కలుగుతాయి.",
            "keywords": [
                "దిలీపుడు",
                "చిల్లుసంచీ",
                "రామశర్మ",
                "పెద్దగురువు",
                "లోకజ్ఞానం"
            ],
            "characters": [
                "రామశర్మ",
                "దిలీపుడు",
                "రైతు",
                "పెద్దగురువు",
                "బిచ్చగాడు",
                "దొంగ"
            ],
            "locations": [
                "కృష్ణాపురం",
                "రామాపురం"
            ],
            "content": "కృష్ణాపురం గ్రామంలో రామశర్మ అనే పండితు\nడుండేవాడు. ఆయన అక్కడ ఒక గురుకుల\nపాఠశాలలో విద్యాబోధన చేస్తూండేవాడు.\nపిల్లలకు విద్య బోధించడమే జీవితలక్ష్యంగా\nభావించిన ఆయన బోధనాపద్ధతి చాలా సరళ\nతరంగా వుండేది. ఏనాడూ ఆయన విద్యార్థు\nలను కఠిన సాధనలకు లోనుచేసేవాడు కాదు.\nఒకనాడు దూరగ్రామం నుంచి ఒకరైతు,\nదిలీపుడనే తన పధ్నాలుగేళ్ళ కొడుకును రామ\nశర్మవద్దకు తీసుకువచ్చాడు. రామశర్మ, వాడికి\nఏవేవో చిన్న పరీక్షలు పెట్టి పాఠశాలలో చేర్చు\nకున్నాడు.\nకొద్దిరోజులు గడిచేసరికి, దిలీపుడి ప్రవర్తన\nమిగతావాళ్ళకన్న భిన్నంగా వుండడం రామ\nశర్మ గుర్తించాడు. వాడు తరగతిలో పాఠాలు\nశ్రద్ధగా వినేవాడు కాదు. తరచూ పాఠ్యపుస్త\nకాలు పోగొట్టుకునేవాడు. వ్యాయామశాల\nవైపు తొంగికూడా చూసేవాడు కాదు. భోజన\nశాలకు మాత్రం, తక్కినవాళ్ళకంటే ముందు\nహాజరవుతూండేవాడు. ఆ కారణంగా సంవ\nత్సరం తిరిగేసరికి, బాగా ఒళ్ళుచేసి బొద్దుగా\nతయారయ్యాడేకాని, వాడిలో బుద్ధిమాత్రం\nలవలేశం కూడా పెరగలేదు.\nదిలీపుడిలోని ఈ అవలక్షణాలన్నింటినీ,\nతన సౌమ్యధోరణితో అనేకవిధాలుగా మంద\nలించి చూసి, చివరకు వాణ్ణి బాగుచేయడం\nతనవల్ల కానిపని అనే నిర్ణయానికి వచ్చాడు,\nరామశర్మ.\nఈ పరిస్థితుల్లో, పొరుగు గ్రామమైన\nరామాపురంలో వుంటున్న పెద్దగురువొకాయన,\nరామశర్మను చూడవచ్చాడు. కుశల ప్రశ్నల\nయ్యాక రామశర్మ, పెద్దగురువుతో దిలీపుడి\nగురించి చెప్పి, \"వాడికి విద్య నేర్పడం నావల్ల\nసాధ్యమయ్యే పనిగా కనిపించడం లేదు,”\nఅన్నాడు.\nఅంతా శ్రద్ధగావిన్న పెద్దగురువు, “ఇలాంటి\nవాళ్ళను లోకసామాన్యమైన చిన్న చిన్న ఉపా\nయాలతో తప్పక మార్చవచ్చు. ముందుగా\nవాడిలో వున్న లోపాలేమిటో వాడే స్వబుద్ధితో\nతెలుసుకునేలా ప్రయత్నం చేయాలి. అది\nఅంతగా ఫలించనప్పుడు, వాడి ప్రవర్తనలోని\nఅసహజత్వాన్ని మనమే వివరించాలి. ఏది\nఏమైనా, కొందరి విషయంలో గ్రంథవిద్యతో\nపాటు, అనుభవవిద్య కూడా అవసరమవు\nతుంది,” అని, ఏం చేయాలో రామశర్మకు\nచెప్పి, తన గ్రామానికి తిరుగుప్రయాణ\nమయ్యాడు.\nఆ మర్నాడు, రామశర్మ, దిలీపుణ్ణి పిలిచి,\n“నిన్న మన పాఠశాలకు వచ్చిన పెద్దగురువు\nగారిని చూశావు గదా! ఆయన గ్రామం రామా\nపురం, ఒక ఆమడకన్న ఎక్కువ దూరం\nవుండదు. మన పాఠశాలలో లేని కొన్ని శాస్త్ర\nగ్రంథాలు ఆయన వద్ద వున్నవట, నువ్వు వెళ్ళి\nతీసుకురావాలి. అక్కడికి కాలినడకన పోయి\nరావచ్చు. ఇకపోతే, నీకు దారిలో తిండి ఖర్చు\nలకుగాను కావలసిన డబ్బు, ఈ సంచీలో\nవున్నది,\" అంటూ దిలీపుడి చేతికి ఒక సంచి\nఅందించాడు.\nరామశర్మ తనకు పురమాయించిన పనికి\nదిలీపుడు తెగ పొంగిపోయాడు. వాడు మారు\nమాట్లాడకుండా సంచీ భుజాన వేసుకుని,\nకూనిరాగాలు తీస్తూ రామాపురానికి బైలు\nదేరాడు.\nవాడు వెళుతున్నదారిలో ఒకచోట సంత\nజరుగుతున్నది. అక్కడ వాడికి కొన్ని తిను\nబండారాల అంగళ్ళు కనిపించనై. వాడు ఒక\nఅంగడి దగ్గరకు వెళ్ళి నిలబడి, గురువుగారి\nచ్చినడబ్బు తీద్దామని సంచీలో చెయ్యి పెట్టాడు.\nవాడి గుండె గుభేలుమన్నది. సంచీకి పెద్దచిల్లు\nతప్ప, అందులో చిల్లుగవ్వ లేదు!\nఅంగడి దగ్గరవున్నవాళ్ళలో ఒకడు, దిలీపుడి\nఅవస్థ గమనించి, “ఆ డబ్బేదో నువ్వు వచ్చిన\nదారిలోనే పడిపోయి వుంటుంది. వెనక్కు వెళ్ళి\nవెతికి చూడు,” అని సలహా ఇచ్చాడు.\nఆ సలహా దిలీపుడికి ఏమాత్రం రుచించ\nలేదు. వాడిది అసలేస్థూలకాయం. మరీ తప్పని\nసరైతే తప్ప వాడు ఏమాత్రం శరీరశ్రమనూ\nఓర్చలేడు.\nవాడు చాలా దిగులుగా సంత ప్రాంతాన్ని\nదాటి మెల్లగా మరికొంతదూరం పోయేసరికి,\nఒక బిచ్చ గాడు ఎదురుపడి, “అయ్యా,ఆకలి!\nఏదైనా ధర్మం చెయ్యండి!” అంటూ చేయి\nచాచాడు.\nదిలీపుడు విసుక్కుంటూ, తన దగ్గర ఏమీ\nలేదని చెప్పినా వాడు వదలక అతడి వెంట\nకొంతదూరం నడిచి ఏదో తిట్టుకుంటూ వెళ్ళి\nపోయాడు. ఆ మరుక్షణం, పక్కన వున్న చెట్ల\nగుంపులో నుంచి ఒక దృఢకాయుడు, దిలీ\nపుడి ముందుకు వచ్చి, “ఆ సంచీలో వున్న\nదంతా ముందు బయటికి తియ్యి!\" అన్నాడు\nఆజ్ఞాపిస్తున్నట్టు.\nదిలీపుడు వణికిపోతూ, \"అయ్యా, సంచీలో\nఏమీలేదు. ఇది చిల్లుసంచి!” అంటూ దొంగకు\nచూపించాడు. దొంగ పకాలున నవ్వి, \"ఆహా,\nచిల్లుసంచీ భుజానవేసుకుని బయలుదేరా\nవన్నమాట! మహాతెలివైనవాడివి,\" అంటూ,\nతిరిగి చెట్ల గుంపులోకి వెళ్ళిపోయాడు.\nఆ తర్వాత కొంతసేపటికి, దిలీపుడు రామా\nపురం చేరి పెద్దగురువుగారింటికి వెళ్ళాడు.\nఆయన, దిలీపుడి కోసమే ఎదురుచూస్తు\nన్నట్టు, ఇంటి ముఖద్వారం దగ్గిరే నిలబడి\nవున్నాడు. దిలీపుడు తనను సమీపించగానే\nఆయన, వాణ్ణి ఒకసారి పరీక్షగా చూసి, “బాగా\nఅలిసినట్టున్నావు. ముందు ఏదైనా తిని కాస్త\nసేద తీరు,” అన్నాడు ఆదరంగా.\nఆ మాటలతో దిలీపుడు కళ్ళనీళ్ళ పర్యంత\nమైపోతూ, తాను రామాపురం వస్తూ దారిలో\nఎదుర్కొన్న చిక్కులన్నీ చెప్పి, “వీటన్నిటికీ\nమూలకారణం, ఈ చిల్లుసంచీ!” అంటూ\nపెద్దగురువుకు సంచీ చూపించాడు.\nపెద్దగురువు ఆప్యాయంగా వాడి భుజం\nతట్టి, “ఒరే, దిలీపూ! మీ గురువుగారు కావా\nలని ఈ చిల్లుసంచీ ఇచ్చాడనుకోను. ఏమైనా,\nఅందులో డబ్బున్నదని ఆయన చెప్పాడు\nగనక, సంచీని ఒకసారి ఎలా వున్నదీ నువ్వు\nబయలుదేరినప్పుడే చూసుకుంటే సరిపో\nయేది. ఒకవేళ, ఆయన సంచీలో వుంచిన\nడబ్బు, చిల్లు కారణంగా దారిలో ఎక్కడో పడి\nపోయి వుండవచ్చు. వెనక్కు వెళ్ళి వెతక్క\nపోయావా?” అన్నాడు.\n“అనుకున్నాను గురువుగారూ! ఒకతను\nఅలాచేయమని కూడా చెప్పాడు. కాని, అల\nవాటులేని దూరపునడకవల్ల అప్పటికే కాస్త\nఆయాసం మొదలైంది. అందువల్ల తిరిగి\nవెళ్ళలేకపోయాను,\" అన్నాడు దిలీపుడు\nవిచారంగా.\n“చూశావా, రోజూ వ్యాయామశాలకు వెళ్ళి,\nఎంతో కొంత వ్యాయామం చేస్తే, ఆ కొద్దిపాటి\nనడక్కే ఆయాసం వచ్చేది కాదు. ఇక నుంచి\nరోజూ వ్యాయామశాలకు వెళుతూవుండు,\"\nఅన్నాడు పెద్దగురువు.\n“అలాగే తప్పక వెళతాను,\" అన్నాడు\nదిలీపుడు తలవంచి.\n“మరొకసంగతి!” అంటూ పెద్దగురువు,\nవాడికేసి పరీక్షగా చూస్తూ, \"సంవత్సరకాలం\nగురుకులంలో వున్నా, నీకు చదువుగాని,\nఅంతో ఇంతో లోకజ్ఞానంగాని అబ్బినట్టు లేదు.\nఅది చిల్లు సంచీ అని తెలిశాక, దాన్ని అవతల\nపారేసి వుంటే-బిచ్చగాడూ, దొంగా కారణంగా\nనీకెలాంటి ఇబ్బందీ కలిగేదికాదు, అవునా?”\nఅని అడిగాడు.\nఅవునన్నట్టు తల ఊపాడు, దిలీపుడు.\nఅప్పుడు పెద్దగురువు, వాణ్ణి పక్కనవున్న\nబల్లమీద కూర్చోమని, తను ఎదురుగా వున్న\nకుర్చీలో కూర్చుంటూ, “ఒరే, ఈ రోజు నీకు\nఎదురైన సమస్యలన్నిటికీ అసలు కారణం,\nనీ అమాయకత్వం. గురువు నేర్పే విద్యపట్ల\nతగినంత శ్రద్ధ చూపడం అలవరుచుకో. నేర్చు\nకున్న విద్యను సార్థకం చేసుకోవాలన్న తపన\nనీలో కలగాలి. అప్పుడు జ్ఞానం దానంతటదే\nవస్తుంది. తెలుసుగదా - సముద్రం దాటుదా\nమనుకున్న హనుమంతుడికి, శ్రీరాముడు\nపడవ అందించలేదు కదా!\" అన్నాడు.\nఇంత చెప్పిన తర్వాత, దిలీపుడికి తనలో\nవున్న లోపమేమిటో అర్థమైంది. వాడు పెద్ద\nగురువు ఇచ్చిన గ్రంథాలు తీసుకుని, తన\nగురుకుల పాఠశాలకు ఉత్సాహంగా తిరిగి\nవచ్చాడు. అది గమనించిన గురువు రామశర్మ,\nపెద్దగురువు సలహాప్రకారం తను ఉపయో\nగించిన చిల్లుసంచీ, బిచ్చగాడు, దొంగల\nప్రభావం, దిలీపుడిలో కలిగించిన మార్పుకు\nచాలా సంతోషించాడు.",
            "book_page_end": 34,
            "story_id": "2003_04_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "వ్యాసం",
            "moral": "N/A",
            "keywords": [
                "పట్టుపరిశ్రమ",
                "గుజరాత్",
                "ధర్నాలు",
                "నిరసన",
                "స్మృతులు"
            ],
            "characters": [],
            "locations": [
                "కాంచీపురం",
                "ధర్మవరం",
                "మైసూరు",
                "వారణాసి",
                "గుజరాత్"
            ],
            "content": "పట్టుపరిశ్రమ పుట్టినిల్లు!\nపట్టుచీరలు అనగానే మనకు కాంచీపురం, ధర్మవరం, మైసూరు,\nముర్షిదాబాద్, వారణాసి, కాశ్మీరు మొదలైన ప్రాంతాలు గుర్తుకు\nవస్తాయి. అయితే, మనదేశంలోని ఈ ప్రాంతాలకు సంప్రదాయ\nపట్టుపరిశ్రమ తొలుత గుజరాత్ నుంచే విస్తరించిందని చెబుతారు.\nదక్షిణప్రాంతంలోని నేతగాళ్ళు, ముర్షీదాబాద్, వారణాసి నేతగాళ్ళు తమ\nపూర్వీకులు గుజరాత్లోని సౌరాష్ట్ర ప్రాంతంవారని భావిస్తారు. 14వ శతాబ్దంలో గుజరాత్లోని\nపట్టుపరిశ్రమకు నిలయమైన ఒక పట్టణం ఘోర అగ్నిప్రమాదానికి లోనుకావడంతో అక్కడి\nపట్టునేతగాళ్ళు వివిధప్రాంతాలకు వలస వెళ్ళిపోయారని ఒక శిలాశాసనం చెబుతున్నది. అయితే\n8 వ శతాబ్దానికి పూర్వమే ఇక్కడి పట్టునేతగాళ్ళు దేశంలోని వివిధప్రాంతాలకు వలస వెళ్ళిపోయారని\nమరికొన్ని రికార్డులు తెలియజేస్తున్నాయి.\nనిరసన దీక్ష!\nసాధారణంగా అధికారంలో ఉన్నవారు, తమ కోరికలను\nవినలేదంటే, వారిని అంగీకరించేలా చేయడానికి ప్రజలు ధర్నాలు,\nఘెరావ్లు చేస్తూ ఉంటారు. కార్యాలయాల ముందు నిరాహార\nదీక్షలు, నిరసన భేటాయింపులు చేయడం సర్వసాధారణమైన\nవిషయం. అయితే ఇది ఆధునికయుగంలో ఆరంభమైన పధ్ధతి\nఅనుకుంటే పొరపాటే. ఎందుకంటే, శతాబ్దాలనాటి మన ప్రాచీన\n'స్మృతు'లలో సైతం వీటి ప్రస్తావన ఉంది. ఘెరావ్ను ‘అచరిత’\nఅని చెప్పేవారు. సాధారణ ప్రజలే కాకుండా పాలకులు, మంత్రులు, ఆస్థాన ఉద్యోగులు కూడా తమ\nకోరికలను ఒప్పించడానికి ధర్నాలకు దిగేవారని ఈ గ్రంథాలు తెలియజేస్తున్నాయి. బైటాయింపులు,\nనిరసనలు, నిరాహారదీక్షలు, ఆత్మాహుతులు అంటూ పోరాట విధానాలు రకరకాలుగా ఉండేవని\nఈ గ్రంథాలద్వారా తెలుస్తున్నది!",
            "book_page_end": 35,
            "story_id": "2003_04_09",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఈరోజే! (ఝార్ఖండ్ జానపద కథ)",
            "book_page_start": 36,
            "pdf_page_start": 36,
            "pdf_page_end": 39,
            "author": "చందమామ బృందం",
            "genre": "జానపద కథ",
            "moral": "దైవం సృష్టించిన నియమాలు, కాల ప్రమాణాలు మనిషి జీవితాన్ని క్రమబద్ధం చేస్తాయి. (Work-life balance is essential for happiness).",
            "keywords": [
                "సింగీబోంగా",
                "సృష్టి",
                "సింగీ (సూర్యుడు)",
                "చందు (చంద్రుడు)",
                "ఝార్ఖండ్"
            ],
            "characters": [
                "సింగీబోంగా",
                "సింగీ (సూర్యుడు)",
                "చందు (చంద్రుడు)",
                "ప్రజలు",
                "నాయకుడు"
            ],
            "locations": [
                "ఝార్ఖండ్",
                "చోటానాగ్పూర్ పీఠభూమి",
                "రాంచీ"
            ],
            "content": "మనదేశంలో ఇటీవల ఏర్పాటు చేయబడిన\nనూతన రాష్ట్రం ఝార్ఖండ్. 2000 నవంబర్\n15 వతేదీ ఈ కొత్త రాష్ట్రం ఏర్పాటయింది.\nబీహార్లోని చోటానాగ్పూర్ పీఠభూమి,\nసంథాల్ పరగణాలు కలిపి రూపొందించ\nబడిన ఈ రాష్ట్ర విస్తీర్ణం 79,714 చ.కి.మీ.\n2001 జనాభా లెక్కల ప్రకారం రాష్ట్ర\nజనాభా 2,69,09,428. మన రాష్ట్రాల,\nకేంద్రపాలిత ప్రాంతాల జనాభాతో పోలిస్తే\nఇది 13 వ స్థానంలో ఉంది.\nతూర్పువైపున పశ్చిమ బెంగాల్, పడమర\nచట్టీస ఘడ్, దక్షిణంగా ఒరిస్సా, ఉత్తర\nదిశలో ఉత్తరప్రదేశ్, బీహార్ రాష్ట్రాలు\nసరిహద్దులుగా ఉన్నాయి. లోహార్దా జిల్లా\nతప్ప రాష్ట్రంలోని తక్కిన 21 జిల్లాలూ\nపొరుగురాష్ట్రాలను సరిహద్దులుగా కలిగి\nఉండడం విశేషం.\nఒకప్పటి బీహార్ వేసవి రాజధాని\nరాంచీ ఇప్పుడు ఝార్ఖండ్ రాజధానిగా\nఉంటున్నది. ఝార్ఖండ్లో ప్రధానంగా\nసంథాలీ, హిందీ, ఉర్దూ భాషలను మాట్లాడే\nప్రజలు ఉన్నారు. ముండారి, కురుఖ్,\nఖోర్తా, నాగ్పురియా, సద్రి, ఖారియా,\nపంచ్ పరాగ్నియా, హో, మాల్తో మొదలైన\nభాషలు మాట్లాడే గిరిజనులు రాష్ట్రంలో\nఉన్నారు.\nవిశ్వసృష్టి ప్రారంభమైన కాలంలో సృష్టికర్త సింగీ\nబోంగా, భూమిని సృష్టించాలని సంకల్పించాడు.\nభూమితోపాటు స్త్రీ పురుషులనూ, చెట్టుచేమ\nలనూ, నదీనదాలనూ, కొండలూ కోనలనూ, పక్షు\nలనూ, జంతువులనూ సృష్టించాడు. వీటన్నిటితో\nపాటు 'సింగీ'ని అంటే సూర్యుణ్ణి కూడా సృష్టించాడు.\nసింగీబోంగా సృష్టించినవాటిలో ఆయన తన\nఅంశతో, పేరుతో సృష్టించిన 'సింగీ' అనే సూర్య\nగోళం చాలా ప్రధానమైనది; విశిష్టమైనది.\nసూర్యుడు జీవరాశులకన్నిటికీ వెలుతురునూ,\nవెచ్చదనాన్నీ ఇవ్వసాగాడు. చెట్టుచేమలు పుట్టి\nపెరగడానికీ, రకరకాల పంటలు పండడానికీ, పూలు\nపూయడానికీ, కాయలు కాయడానికీ, అవి పండ\nడానికీ సూర్యరశ్మిదోహదపడేది. సకాలంలో వానలు\nకురిసేవి. ఎటుచూసినా పచ్చటిమైదానాలూ, పైరు\nపంటలూ కనులపండుగ చేయసాగాయి!\nఅందరికీ చాలినంత ఆహారధాన్యాలూ,\nఫలాలూ లభించడంతో ప్రజలందరూ కష్టపడి\nపనిచేసుకుంటూ, కాలం వెళ్ళబుచ్చసాగారు.\nతన సృష్టిని చూసి సింగీబోంగా తృప్తిగా తల\nపంకించి మందహాసం చేశాడు.\nసూర్యుడు ఆకాశంలో నిరంతరం ప్రకాశిస్తూనే\nఉండేవాడు. అస్తమయం అన్నది లేదు. అందువల్ల\nప్రజలకు పగలేగాని, రాత్రి అన్నది లేకపోయింది.\nబాగా అలసిపోయేంతవరకు ప్రజలు కష్టపడి\nపనిపాటులు చేసుకుంటూ ఉండేవారు. పనులు\nచేసుకోవడానికీ, విశ్రాంతి తీసుకోవడానికీ నిర్ణీత\nసమయం అంటూ లేకపోయింది. ప్రతి ఒక్కరూ\nతమకు ఇష్టమైనప్పుడు పనులు చేసుకుంటూ,\nఆకలివేసినప్పుడు తింటూ, అలిసిపోయినప్పుడు\nనిద్రపోయేవారు!\nఒకనాడు సింగీ బోంగా తాను సృష్టించిన\nభూలోకం ఎలా ఉందో చూడాలని వచ్చాడు.\nమనుషులు పొలాల్లో పనిచేస్తూ కనిపించారు.\n\"ఈ పొలాల్ని ఎప్పుడు దున్నారు?\" అని\nవారిని అడిగాడు సింగీ.\n“ఈరోజే,” అన్నాడు ఒక మనిషి.\n\"ఆ పెద్ద గుంటను ఎప్పుడు తవ్వారు?” అని\nఅడిగాడు సింగీ.\n“ఈరోజే,” అని సమాధానమిచ్చాడు మరొక\nమనిషి.\n“తోటను ఎప్పుడు వేశారు?” అని ప్రశ్నించాడు\nసింగీ.\n.“ఈరోజే,” అని బదులు పలికిన మూడో\nవ్యక్తి, “ఉన్నది ఒక్కరోజే కదా? ఏది జరిగినా అది\nఈరోజే కదా జరిగిఉంటుంది? మరో రోజుఎలా\nఅవుతుంది?” అన్నాడు ఆశ్చర్యంగా.\nసింగీ మౌనంగా అక్కడి నుంచి మరికొంచెం\nముందుకు వెళ్ళాడు. ఇద్దరు పిల్లలతో ఒక స్త్రీ\nఎదురుపడింది.\n\"నీ కొడుకు ఎప్పుడు పుట్టాడు?” అని\nఅడిగాడు సింగీ ఆ స్త్రీని.\n“ఈరోజే,” అన్నది స్త్రీ.\n\"కూతురు పెద్దదిలాగున్నది! ఆ పాపాయి\nఎప్పుడు పుట్టింది?\" అని అడిగాడు సింగీ.\n“ఈరోజే! అవునూ, ఎందుకలా అడుగు\nతున్నావు?” అని ఎదురుప్రశ్న వేసింది ఆ స్త్రీ.\nఇప్పుడు సింగీకి ఆశ్చర్యం కలగలేదు. అడిగిన\nప్రతి ప్రశ్నకూ వాళ్ళు అందరూ ‘ఈరోజు' అని\nఎందుకు సమాధానం చెబుతున్నారో ఆయనకు\nఅర్థమయింది. వాళ్ళకు ఉదయాస్తమయాలు\nలేవుగనక, రాత్రులు లేవు. రాత్రికీ, పగలుకూ\nతేడా తెలియదు. కాలభాగాలు తెలియవు. కాలం\nఅంటే అసలు తెలిసే అవకాశమే లేదు. ఉన్నదల్లా\nఒక్కటే. అదే సుదీర్ఘమైన ఒకేరోజు! ఈరోజు!!\nఈ సమస్యకు ఒక పరిష్కారం చూపాలని\nసింగీబోంగా నిర్ణయించాడు. ఆయన సింగీని\nపిలిచి, “నువ్వు సాయంకాలం అస్తమించి మరు\nనాడు పొద్దున ఉదయించాలి. అప్పుడే మను\nషులు వెలుతురులో పనిచేసి చీకటి పడగానే\nవిశ్రాంతి తీసుకోగలరు. మళ్ళీ నువ్వు ఉదయిం\nచాక పనులు మొదలు పెట్టడంతో పాటు, ఇది\nఒకే రోజుకాదు; నిన్నటికన్నా భిన్నమైన కొత్తరోజు\nఅని గ్రహించగలరు!\" అన్నాడు.\nసింగీ అందుకు అంగీకరించాడు. మెల్లగా\nపడమటి దిశను చేరి అస్తమించాడు. హఠాత్తుగా\nచిమ్మచీకటి అలముకోవడంతో మనుషులకు ఏం\nజరిగిందో తెలియలేదు. ఏం చేయాలో దిక్కు\nతోచలేదు. హడలిపోయారు. అటూ ఇటూ పరి\nగెత్తారు. అలా పరిగెత్తేప్పుడు కాళ్ళకు అడ్డుతగిలి\nకొందరు కింద పడ్డారు. కొందరు గోతుల్లో పడ్డారు.\nమరికొందరు చెట్లకు ఢీకొని గాయపడ్డారు. చెట్లపై\nఆడుకుంటూన్న పిల్లలు దభిదభీమంటూ కింద\nపడ్డారు. చీకటివల్ల ఏమీ కనిపించకపోవడంతో\nచేతుల్లోని పాత్రలు జారి కిందపడిపగిలిపోయాయి.\nఎవరికీ ఏం చేయాలో పాలుపోలేదు.\nఆఖరికి వాళ్ళ నాయకుడు గొంతెత్తి,\n“అందరూ అలాగే పడుకొని విశ్రాంతి తీసుకోండి.\nఈ చిమ్మచీకట్లో ఎవరమూ ఏమీ చేయలేము,”\nఅని సలహా ఇచ్చాడు.\nఅందరూ అలాగే చేశారు. ఆ విధంగా రాత్రుల్లో\nనిద్రపోవడం ఆరంభమయింది.\nమరునాడు సూర్యోదయం కాగానే అందరూ\nవెలుగును చూసి మళ్ళీ పనులలో నిమగ్ను\nలయ్యారు.\nఇప్పుడు ప్రజలు మునుపటికన్నా సుఖంగా\nఉన్నారు. వెనకటిలా అలసిపోయేంత వరకు పొలం\nపనులు చేయవలసిన అవసరం లేదు. చీకటిపడగానే\nపనులు మాని హాయిగా నిద్రపోతున్నారు. పనులు\nచేసుకోవడానికీ, నిద్రించడానికీ నిర్ణీత సమయాలు\nలభించడంతో సంతోషించారు.\nఅయితే, ఇప్పుడు మరొక సమస్య ఎదు\nరయింది. సూర్యాస్తమయం అయ్యాక చీకటి\nకమ్ముకోవడంతో ఏదీ కనిపించడం లేదు. ఆకా\nశంలో చుక్కలున్నప్పటికీ అవి ఎక్కడో మిణుకు\nమిణుకుమంటూండడం వల్ల ఆ వెలుగు చాలడం\nలేదు. దారిలో ఎత్తుపల్లాలు తెలియక కింద\nపడేవారు. పెట్టిన వస్తువులు ఎక్కడున్నాయో\nతెలియక దేవులాడేవారు. వాటిని కిందపడవేసి\nపగుల గొట్టేవారు. ఆ విధంగా చీకటిపడగానే, నిద్ర\nపోయేంతవరకూ వాళ్ళ బతుకులు గందరగోళంగా\nతయారయ్యాయి.\nసింగీ బోంగా మళ్ళీ ఒకసారి వాళ్ళను చూడ\nడానికి వచ్చాడు. \"పగలూ, రేయీ ఏర్పడడంతో\nఇప్పుడు మీ జీవితాలు సుఖంగా సాగుతున్నవి\nకదా?” అని అడిగాడు ఎదురుపడ్డ ప్రజలను.\n“సుఖంగానే ఉన్నాయిగాని, ఒక చిన్న చిక్కు.\nతెల్లవారగానే ఉత్సాహంగా పనిపాటులకు దిగు\nతున్నాం. అయితే, సాయంకాలం చీకటి పడగానే\nఒకరినొకరు చూడలేకపోతున్నాం. నడిచేప్పుడు\nపడి, గాయపడుతున్నాం. పాత్రలను పగలగొడు\nతున్నాం. రాత్రుల్లో కూడా సింగీని పంపడం సాధ్య\nపడదా?” అన్నారు ప్రజలు ముక్తకంఠంతో.\n“సాధ్య పడదు. సింగీని పంపలేను. నా ఆనతి\nప్రకారం ఆయన ప్రతి సాయంకాలం అస్తమించ\nవలసిందే. అయితే మీకు వేరొక కానుక ఇస్తాను.\nఅది కొంచెం తక్కువ వెలుతురుతో ఉంటుంది.\nదాని చల్లని కాంతిలో మీరు చూడగలరు. కాని\nపనులు చేసుకోలేరు. ఏ ఏ వస్తువులు ఎక్కడెక్క\nడున్నాయో చూసి, సులభంగా గుర్తించగలరు.\nచిన్నచిన్న పనులు చక్కబెట్టుకోవడానికి మీకు\n'చందు'ను బహూకరిస్తున్నాను,” అన్నాడు సింగీ.\nఆ తరవాత ఆయన చంద్రుణ్ణి సృష్టించాడు.\nతూరుపుదిశలో బంగారు బంతిలా ఉదయించిన\nఅందాల చంద్రబింబం చల్లని వెన్నెలలు వెదజల్లుతూ\nపైకి ఎగసింది. ఆ వెలుతురులో మనుషులు ఒకరి\nనొకరు స్పష్టంగా చూసుకోగలిగారు. ఆనందంతో\nగెంతులువేశారు. నిండుచందమామ నిద్రకు భంగం\nకలిగించని చల్లని కిరణాలను వెదజల్లసాగింది.\nపగటిపూట సింగీతో, రాత్రుల్లో చందూతో\nవాళ్ళ జీవితం హాయిగా గడిచిపోసాగింది. క్రమేణా\nవాళ్ళకు రాత్రి, పగలు, నిన్న, నేడు, రేపు అనే కాల\nప్రమాణాలు కూడా తెలియవచ్చాయి!",
            "book_page_end": 39,
            "story_id": "2003_04_10",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 10,
        "author_counts": {
            "సంపాదకుడు : విశ్వం": 1,
            "యస్. ఆనందరావు": 1,
            "లక్ష్మీగాయత్రి": 1,
            "చందమామ బృందం": 4,
            "(కల్పితం) [ఆధారం: “వసుంధర” రచన]": 1,
            "డా. జొన్నలగడ్డ మార్కండేయులు": 1,
            "గవ్వల నిర్మలాదేవి": 1
        },
        "genre_counts": {
            "వ్యాసం": 2,
            "నీతి కథ": 3,
            "జానపద కథ": 2,
            "ధారావాహిక": 1,
            "బేతాళ కథ": 1,
            "పురాగాథ": 1
        }
    }
}