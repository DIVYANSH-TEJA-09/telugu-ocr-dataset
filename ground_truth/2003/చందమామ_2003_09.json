{
    "book_id": "చందమామ_2003_09",
    "stories": [
        {
            "title": "వినిర్మల భావాలు – పరిశుభ్ర పరిసరాలు",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "వ్యాసం",
            "moral": "పరిశుభ్రత పాటించడం అంటే బాహ్య పరిశుభ్రతా, ఆంతరంగిక పరిశుభ్రతా రెండూ పాటించడం. సత్యమే స్వచ్ఛతసారం.",
            "keywords": [
                "పరిశుభ్రత",
                "ఆరోగ్య సమస్యలు",
                "వైరస్ వ్యాధులు",
                "గాంధీ సిద్ధాంతాలు",
                "నైర్మల్యం"
            ],
            "characters": [
                "మహాత్మాగాంధీ",
                "చందమామ బృందం"
            ],
            "locations": [
                "ఆంధ్రప్రదేశ్",
                "మహారాష్ట్ర",
                "ప్రపంచం"
            ],
            "content": "ఇటీవల ప్రపంచంలోని కొన్నిప్రాంతాలలో మహమ్మారిలాంటి ఒక వ్యాధి ప్రబలి పలువురి\nప్రాణాలు బలిగొన్నది. వ్యాధికారకమైన వైరస్ ఫలానా అని నిర్ధారించడానికే కొంతకాలం పట్టింది.\nవర్షాకాలం ప్రారంభంకాగానే ఆంధ్రప్రదేశ్, మహారాష్ట్రలలోని కొన్నిప్రాంతాలలో అంతుబట్టని\nవిషజ్వరాలు వచ్చి చాలామంది పిల్లలను పొట్టనపెట్టుకున్నవి. అలాంటి జ్వరాల బాధితులను\nకాపాడడానికి ఇంకా డాక్టర్లు పోరాడుతూనే ఉన్నారు.\n\nఇలాంటి భయంకర వ్యాధులకు కారణం ఫలానా క్రిములని నిర్ధారించలేకపోయినప్పటికీ\n- పీల్చే గాలిద్వారా, తాగే నీళ్ళద్వారా, తినే కలుషిత ఆహారం ద్వారానే ఇవి వ్యాపిస్తున్నాయన్నది\nఅక్షరాలా నిజం. అంటే వీటన్నిటికీ మూలకారణం అపరిశుభ్రత! ఇంటా, బయటా పరిశుభ్రతను\nపాటించగలిగినట్టయితే ఇలాంటి వ్యాధులు చాలామట్టుకు రాకుండా అరికట్టవచ్చు. పరిశుభ్రతను\nకాపాడుకోవడానికి ప్రభుత్వ, ప్రభుత్వేతర సంస్థలతోపాటు, వ్యక్తులు కూడా శ్రద్ధవహించాలి. దీనిని\nగురించి మహాత్మాగాంధీ ఒక సందర్భంలో, \"కుటుంబంలోని సభ్యులు తమ ఇళ్ళను శుభ్రంగా\nఉంచుకుంటారు తప్ప, పరిసరాలను గురించి పట్టించుకోరు,” అని అన్నాడు. పరిసరాలను\nశుభ్రంగా ఉంచుకోవడం చాలా అవసరం. మనసుంటే ఇది అంత కష్టమైన పనికూడా కాదు.\n\nనిలువవున్న నీళ్ళలోనే కాకుండా, ప్రవహించే కలుషిత జలాలలోనూ కొన్నిరకాల దోమలు\nగుడ్లు పెడతాయి. చెరువులూ, కొలనులూ, కాలువలూ, నదులూ కలుషితం కావడానికి చాలా\nవరకు మనుషుల నిర్లక్ష్యం, స్వార్ధపూరిత చేతలే కారణాలు. కనుక వాటిని అరికట్టడానికి మనుషులు\nపూనుకోవాలి. ఇందులో విద్యావంతుల బాధ్యత మరీ గురుతరమైనది!\n\nఇక్కడ మరొక ముఖ్యవిషయం గుర్తుంచుకోవాలి. పరిసరాల పరిశుభ్రతతోపాటు, అంత\nరంగశుభ్రత అంటే, మనిషి మనసు, ఆలోచనలు నిర్మలంగా ఉండడం కూడా చాలా అవసరం.\nఎందుకంటే మనసులోని మాలిన్యం అన్నిటికన్నా ప్రమాదకరమైనది. మనసు నిర్మలంగా,\nమనలోని భావాలు స్వచ్ఛంగా ఉంటే బాహ్య పరిశుభ్రత సులభంగా అలవడుతుంది. ఈ\nవిషయం గురించి మహాత్మాగాంధీ ఇలా అన్నాడు: “పరిశుభ్రత పాటించడం అంటే బాహ్య\nపరిశుభ్రతా, ఆంతరంగిక పరిశుభ్రతా రెండూ పాటించడం. సత్యమే స్వచ్ఛతసారం. సత్యం\nనైర్మల్యానికి మరో పేరు.”\n\nఅందుకే పరిశుభ్రతను దేవుడితో సమానంగా చెబుతారు.\n\nVisit us at: http://www.chandamama.org\nసంపాదకుడు : విశ్వం",
            "book_page_end": 5,
            "story_id": "2003_09_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "దళాధిపతి అభిప్రాయం!",
            "book_page_start": 8,
            "pdf_page_start": 8,
            "pdf_page_end": 8,
            "author": "చందమామ బృందం",
            "genre": "నీతి కథ",
            "moral": "నిజాయితీగా, నిస్వార్థంగా అభిప్రాయం చెప్పడం, అది తన శ్రేయస్సుకు వ్యతిరేకమైనా సరే.",
            "keywords": [
                "దళాధిపతి",
                "నిస్వార్థం",
                "అభిప్రాయం",
                "రాజనీతి",
                "నిజాయితీ"
            ],
            "characters": [
                "అనంతవర్మ (రాజు)",
                "చంద్రపాలుడు (అశ్వదళాధిపతి)",
                "గౌరీనాధుడు",
                "ప్రధానమంత్రి"
            ],
            "locations": [
                "సౌవీరదేశం"
            ],
            "content": "సౌవీరదేశాన్ని అనంతవర్మ అనే రాజు పాలించే కాలంలో, ఆయన కొలువులో చంద్రపాలుడనే\nఅశ్వదళాధిపతి వుండేవాడు. సౌవీరదేశానికి అప్పుడప్పుడూ పొరుగు రాజ్యాలతో చిన్నా పెద్ద\nయుద్ధాలు జరుగుతూండేవి. ఆ యుద్ధాల్లో చంద్రపాలుడు, అశ్వసైనికులతో శత్రువుల\nమీద దాడి చేయడంలో అమోఘమైన ప్రావీణ్యం కనబరచేవాడు. ఆ కారణంగా, దురాశకొద్దీ\nసస్యశ్యామలమైన సౌవీరదేశం మీద దాడి చేయడానికి శత్రురాజులు జంకుతూండేవారు.\n\nకాలక్రమాన చంద్రపాలుడు, రాజు కొలువులో వార్థక్యదశకు చేరుకున్నాడు. ఇక తను\nవిశ్రాంతి తీసుకోవడం మేలని భావించిన అతడు, రాజుకు ఆ సంగతి చెప్పి, తనను పదవీ\nవిరమణకు అనుమతించవలసిందిగా కోరాడు. రాజు చేసేది లేక, అతడి కోరికను అంగీకరించ\nదలచి, “అవును, చంద్రపాలా! నీ కోరికను కాదనలేను. కానీ, నీ తర్వాత అశ్వదళాన్ని నడపగల\nసమర్థుడు గౌరీనాధుడనుకుంటున్నాను. అతణ్ణి గురించి, నీ అభిప్రాయమేమిటి?” అని\nఅడిగాడు.\n\n“గౌరీనాధుడు అందుకు అన్నివిధాలా తగిన సమర్థుడని, నా అభిప్రాయం,” అన్నాడు\nచంద్రపాలుడు.\n\nఆ వెంటనే, రాజుకు సమీపానే వున్న ప్రధానమంత్రి, “గౌరీనాధుడా! అతడికి నీ పట్ల\nసదభిప్రాయం లేదే,” అన్నాడు.\n\nదానికి చంద్రపాలుడు, \"మహారాజుగారు అడిగింది, గౌరీనాధుడి గురించి, నా\nఅభిప్రాయం. నన్ను గురించి, అతడి అభిప్రాయమేమిటో కాదుగదా!\" అన్నాడు.",
            "book_page_end": 8,
            "story_id": "2003_09_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మంచితనపు మహత్తు",
            "book_page_start": 9,
            "pdf_page_start": 9,
            "pdf_page_end": 12,
            "author": "లక్ష్మీగాయత్రి",
            "genre": "సాంఘిక కథ",
            "moral": "మంచితనం, నిస్వార్థ సేవ మరియు ఇచ్చిన మాట నిలబెట్టుకోవడం చివరికి శుభాన్ని కలిగిస్తాయి.",
            "keywords": [
                "మంచితనం",
                "ఇచ్చిన మాట",
                "వివాహం",
                "విద్యావంతురాలు",
                "దత్తత"
            ],
            "characters": [
                "విష్ణుస్వామి",
                "అలమేలు",
                "మాధవస్వామి",
                "వెంకటావధాన్లు",
                "శ్రీలక్ష్మి",
                "రామశర్మ",
                "శారద"
            ],
            "locations": [
                "రామాపురం",
                "కృష్ణపట్టణం"
            ],
            "content": "రామాపురనివాసి అయిన విష్ణుస్వామి,\nపిల్లలు చిన్నవాళ్ళుగా వుండగానే జమీందారు\nప్రాపకం లభించి కృష్ణపట్టణానికి కాపురం\nమార్చాడు.\n\nప్రస్తుతం ఆయన కుమార్తెలిద్దరికీ\nపెళ్ళిళ్ళు కాగా, ఉన్న ఒక్కగానొక్క కొడుకు\nమాధవస్వామి పెళ్ళీడువాడయ్యాడు. పండి\nతుడూ, దానశీలీ అయిన విష్ణుస్వామి పేరు\nప్రతిష్ఠలూ, తండ్రికి మించిన తనయుడిగా\nమాధవస్వామి పాండిత్యం చూసి అతడికి\nపిల్లనిస్తామంటూ అనేకులు రాసాగారు.\n\nఈ స్థితిలో ఒకనాడు విష్ణుస్వామి భార్య\nఅలమేలు కొడుకుతో, \"నాయనా! నీకు\nపిల్లనిస్తామంటూ ఎంతమంది వస్తున్నారో\nచూస్తున్నావు గదా! ఇంకా ఆలస్యం చేయ\nకూడదు. ఈ సందర్భంగా నీకొక ముఖ్యవిష\nయంచెప్పాలి,” అన్నది.\n\nమాధవుడు, తల్లి మాటలకు కాస్త ఆశ్చర్య\nపడుతూ, “ముఖ్యమైన విషయమా! ఏమి\nటమ్మా అది?” అంటూ ప్రశ్నించాడు.\n\n“విను,\" అంటూ అలమేలు, “నీ చిన్న\nతనంలో మనం రామాపురంలో ఉన్నప్పుడు,\nమన పొరుగున వెంకటావధాన్లుగారి కుటుం\nబంవుండేది. ఆయనకు ఐదుగురు ఆడ\nపిల్లలు సంతానం. లక్ష్మీసరస్వతులిద్దరూ\nఆయన్ని చిన్నచూపు చూడటం వల్ల, ఆ\nకుటుంబానికి మేం అడపాదడపా సహాయ\nపడుతూ వుండేవాళ్ళం. వాళ్ళ మూడో అమ్మాయి\nశ్రీలక్ష్మి అప్పటికి ఐదు సంవత్సరాలపిల్ల.\nచూడముచ్చటైన రూపంతో చురుగ్గా తిరుగు\nతూండే ఆ పిల్లను నేను, నా కోడలు అంటూ\nముద్దుచేసి, మీతో సమానంగా చూసేదాన్ని.\nచివరికి, ఆ ఊరు నుంచి కృష్ణపట్టణానికి\nకాపురం మార్చే ముందు, అవధాన్లుగారి\nభార్య ఊరికే బాధపడుతూంటే ఓదారుస్తూ,\nశ్రీలక్ష్మిని తప్పకుండా నా కోడల్ని చేసుకుం\nటాననీ, బాధపడవద్దనీ చెప్పాను. మీ నాన్నగారు\nకూడా అందుకు సంతోషంగా తన సమ్మతి\nచెప్పారు. అందుచేత, ఇప్పుడు మిగిలిన\nపెళ్ళిసంబంధాల గురించి ఆలోచించే ముందు,\nలక్ష్మీగాయత్రి\nఒకసారి రామాపురం వెళ్ళి పిల్లని చూసి\nవద్దాం,” అంటూ ముగించింది.\n\nఆ తరవాత, తల్లి మాటల్ని నిర్ఘాంత\nపోతూ విన్న మాధవుడు, కొంతసేపు మౌనంగా\nఊరుకుని, “మాట ఇచ్చిన వాళ్ళు నాతో\nమీరీమాట ముందుగానైనా చెప్పి వుండ\nవలసింది!” అంటూ బాధపడ్డాడు.\n\nఅలమేలు, మాధవుణ్ణి సంగతేమిటో\nచెప్పమని రెండు మూడుసార్లు అడిగిన\nమీదట, మాధవుడు, “అమ్మా! మనది విద్వ\nత్కుటుంబం. అందువల్ల, మన ఇంటికి\nరాబోయే కోడలు కూడా విద్వాంసురాలూ,\nసుగుణవతీ అయివుండాలన్నది, నా అభి\nప్రాయం. అందుకే, రామశర్మగారు తన\nకూతురు శారదను నాకిచ్చి పెళ్ళి చెయ్యాలన్న\nకోరికతో సూచనప్రాయంగా అడిగినప్పుడు\nనేనూ అదే ధోరణిలో, నా అంగీకారాన్ని తెలియ\nజేశాను. ఆయన నవరాత్రులు అయిన\nవెంటనే ఇక్కడికి వచ్చి, మీతో మాట్లాడతా\nనన్నాడు,” అని చెప్పాడు.\n\nఅలమేలు ఆ మాటలు విని నోరు మెదప\nలేకపోయింది. ఇటీవల రాజధానిలో జరిగిన\nవిద్వత్సభలకు మాధవుడు వెళ్ళివచ్చినప్పటి\nనుంచి, అతడి నుంచి తరచు రామశర్మ, శారదల\nగురించిన ఏదో ఒక ప్రస్తావన వస్తూనే వున్నది.\n\nరామశర్మ రాజాస్థానపండితుడు. ఆయన\nతన కుమార్తె శారదను విద్వత్తులో తనకు\nసాటివచ్చేదానిలా చేశాడు. ఆస్థానంలో జరిగిన\nవిద్వత్సభలలో, ఆమె చాలామంది పండితు\nలను, తన శాస్త్రజ్ఞాన, వాక్పటిమలతో ఓడించి,\nచివరకు మాధవుడి దగ్గర తన ఓటమిని అంగీ\nకరించింది. తన కూతుర్ని ఓడించిన మాధ\nవుణ్ణి, రామశర్మ ప్రత్యేకంగా అభినందిస్తూ,\nతన ఇంటికి విందుకు ఆహ్వానించాడు!\n\nతల్లి ముఖంలో భావాలు గమనించిన\nమాధవుడు, “నేను స్వతంత్రించి ప్రవర్తి\nస్తున్నానని మీరు అపార్థం చేసుకుంటారేమో\nఅన్న భయంతో, రామశర్మగారు తన కూతురి\nగురించి ప్రస్తావించిన సంగతి చెప్పలేదమ్మా!\nఅంతేగాని, మీ పట్ల అగౌరవభావం మాత్రం\nకించిత్తూ లేదు,” అన్నాడు.\n\nఅలమేలు భారంగా నిట్టూర్చి, “సరే,\nమొదట ఇదంతా మీ నాన్నగారికి చెప్పనీ.\nఆ తర్వాత ఏం చెయ్యాలో ఆయనే నిర్ణయి\nస్తారు,” అన్నది.\n\nఅయితే, విష్ణుస్వామికూడా, వెంటనే ఏ\nవిషయమూ తేల్చి చెప్పలేని సందిగ్ధావస్థలో\nపడ్డాడు. తల్లిదండ్రులిద్దరి మనస్థితీ గమ\nనించిన మాధవుడు చివరకు తనే నిర్ణయం\nతీసుకుంటూ, తల్లితో, “అమ్మా! నువ్వు అవ\nధాన్లుగారి కుటుంబానికిచ్చిన విధంగా, నేను,\nశర్మగారికి మాటేమీ ఇవ్వలేదు. అందుచేత,\nమనం పెళ్ళి ముందు శ్రీలక్ష్మిని చూసి వద్దాం,”\nఅన్నాడు.\n\nమంచిరోజు చూసుకుని, ముగ్గురూ కలిసి\nరామాపురం వెళ్ళారు. హఠాత్తుగా వచ్చిన\nవిష్ణుస్వామి కుటుంబాన్ని చూసి, అవధాన్లు\nదంపతులు మొదట ఆశ్చర్యపోయినా, తర్వాత\nవారి రాకలోని ఆంతర్యం తెలుసుకుని చిన్న\nబోయారు.\n\nఆ తర్వాత కొంతసేపటికి అవధాన్లు\nబాధగా, “విష్ణుస్వామీ! ఏనాడో చేసిన వాగ్దా\nనాన్ని ఇంతగా గుర్తుపెట్టుకుని మీరు వస్తా\nరని, మేం కలలో కూడా అనుకోలేదు. ఇప్పుడు\nమీ మంచితనానికి తగినవిధంగా కృతజ్ఞత\nచూపలేనందుకు బాధగా వున్నది. శ్రీలక్ష్మే గనక\nఈ క్షణాన మా దగ్గర వుండి వుంటే, మారాలో\nచనలేకుండా కాళ్ళు కడిగి కన్యాదానం చేసి\nవుండేవాళ్ళం!” అన్నాడు.\n\nఈ జవాబు వింటూనే విష్ణుస్వామి,\n“ఏమైంది శ్రీలక్ష్మి?” అన్నాడు ఎంతగానో\nఆదుర్దా పడుతూ.\n\nదానికి అవధాన్లు, “మీరు కృష్ణపట్నా\nనికి వెళ్ళి పోయిన నెల రోజులకు, నిస్సంతు\nఅయిన ఒక పండితుడు సంతానార్థం,\nఇక్కడి రంగనాధస్వామిని దర్శించుకోవా\nలని భార్యతో పాటు వచ్చాడు. అది మండు\nవేసవికాలం. ఆ పండితుడూ, భార్యా స్వామి\nదర్శనం ముగించుకుని ఆలయం నుంచి\nతిరిగి వస్తూ, ఎండ తీవ్రతకు డస్సిపోయి\nవిశ్రాంతి కోసం ఇంటి వీధి అరుగులమీద\nవేపచెట్టు నీడలో కూర్చున్నారు. ఇంటి నడ\nవాలో వుండి అది గమనించిన నేనూ, శ్రీలక్ష్మీ\nవాళ్ళను లోపలికి రమ్మని పిలిచేంతలో, బాగా\nఅలసిపోయిన పండితుడి భార్య మూలు\nగుతూ సొమ్మసిల్లి పడిపోయింది.\n\n“ఆ మరుక్షణం నేనూ, నా భార్యా, శ్రీదేవీ\n- ఆ పండితుడి సాయంతో ఆమెను ఇంట్లోకి\nచేతుల మీద మోసుకువచ్చాం. ఆ తర్వాత\nమన ఊరి ఘనవైద్యుడు వెంకటాచారి వారం\nరోజులపాటు చేసిన చికిత్సా, పెద్దవాళ్ళం మా\nఅందరికన్నా ఎక్కువగా శ్రీలక్ష్మి చేసిన సపర్య\nలద్వారా పండితుడి భార్య స్వస్థురాలైంది. ఆ\nతర్వాత తాపీగా ఒక కుటుంబాన్ని గురించిన\nవివరాలు రెండవ కుటుంబంవాళ్ళం తెలుసు\nకున్నాం,” అని ఆగాడు.\n\n“అంతా బావున్నది, అవధాన్లూ! ముందా\nలక్ష్మి సంగతి నాన్చక ఒక మాటలో చెప్పు,\"\nఅన్నాడు విష్ణుస్వామి.\n\n“అదే చెప్ప వస్తున్నాను. ఆ పండితుడు\nశ్రీలక్ష్మిని దగ్గరకు తీసుకుని ఆప్యాయంగా\nతల నిమురుతూ, 'సంతానార్థం వేడుకునేం\nదుకువచ్చిన మాకు, ఏకంగా సర్వగుణ\nసంపన్నురాలయిన ఆరేళ్ళ కుమార్తెను రంగ\nనాధుడు ప్రసాదించాడేమో అన్నభావం నా\nచిన్నబుద్ధికి తోస్తున్నది. ఈ చిట్టి తల్లిని\nమాకెందుకు దత్తు ఇవ్వగూడదు!' అంటూ\nఆ పండితుడు కళ్ళనీళ్ళపర్యంతమైపోతూ\nకోరాడు. సరే, పిల్లబతుకు బాగుంటుంది కదా\nఅనుకుని గుండె రాయి చేసుకుని శ్రీలక్ష్మిని\nవారికి దత్తత ఇచ్చేశాం,” అన్నాడు.\n\n\"శ్రీలక్ష్మిని దత్తు తీసుకున్న పండితుడి\nపేరేమిటి?” అంటూ విష్ణుస్వామీ, మాధవుడూ\nఒకేసారి ప్రశ్నించారు.\n\nఅందుకు అవధాన్లు, “ఆయన పేరు\nరామశర్మ. లక్ష్మిని దత్తు తీసుకున్నాక ఆయ\nనకు రాజాదరణ లభించింది. దత్తత తీసుకునే\nసమయంలో ఆయన పిల్లపేరును తన\nఅభిరుచి ప్రకారం లక్ష్మీశారదగా మార్చు\nకున్నాడు,” అని చెప్పాడు.\n\nతను మాట ముగించే లోపలే విష్ణుస్వామీ,\nభార్యా, కుమారుడూ ఎందుకంతగా ఆనంద\nపడిపోతున్నారో తెలియక, మొదట ఆశ్చర్య\nపోయాడు అవధాన్లు. కానీ తర్వాత విష్ణుస్వామి\nద్వారా సంగతి సందర్భాలన్నీ క్షుణ్ణంగా తెలు\nసుకుని, ఒక్క అవధాన్లేకాక ఆయన కుటుంబం\nయావన్మందీ చాలా సంతోషించారు.\n\nఇది జరిగిన రెండు నెలలకు, నూతనదంప\nతులైన శారదనూ, మాధవుణ్ణి ఆశీర్వదిస్తూ\nరామశర్మ, విష్ణుస్వామితో, “చూశారా, బావ\nగారూ! మంచిమనసుతో మనిషి చేసే పను\nలకు ఎంతటి మహత్తున్నదో! ఆ రంగనాధుడే,\nమీరు ఏనాడో వదిలిపోయిన రామాపురానికి\nమాచేత ప్రయాణం కట్టించి, ఇటు మా చెల్లెలు\nఅలమేలు కోరికా, అటు మాధవుడి జీవితాశ\nయం-అన్నీ చక్కగా నెరవేరేలా చేశాడు. మంచి\nతనపు మహత్తు అంటే ఇదీ!” అన్నాడు\nఅమితానందంతో.",
            "book_page_end": 12,
            "story_id": "2003_09_03",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మాయాసరోవరం",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ, ధైర్య సాహస కథ",
            "moral": "భయంకర పరిస్థితుల్లో తెలివి, ధైర్యం, గుండెబలం మాత్రమే రక్షిస్తాయి.",
            "keywords": [
                "మాయాసరోవరం",
                "రాక్షసులు",
                "జలవృకనాథుడు",
                "సాహసం",
                "మంగళవర్మ"
            ],
            "characters": [
                "జయశీలుడు",
                "సిద్ధసాధకుడు",
                "దేవశర్మ (వైద్యదేవుడు)",
                "రాజు కనకాక్షుడు",
                "మంగళవర్మ",
                "రథంతోలేవాడు",
                "జలవృకరాక్షసులు",
                "నరవానరం"
            ],
            "locations": [
                "మాయాసరోవరం అరణ్యం",
                "చెట్టుకొమ్మలు"
            ],
            "content": "[జయశీలుణ్ణి, మాయాసరోవరేశ్వరుడు తనవెంట తీసుకుపోతున్నాడని తెలిసి, సిద్ధసాధకుడు\nబయలుదేరబోతున్న సమయంలో, జలవృకరాక్షసులను గురించిన వార్త వారికి చేరింది. రాజు కనకా\nక్షుడూ, సాధకుడూ వెళ్ళేసరికి జలవృకులతో ఘర్షణపడుతున్న దేవశర్మా, ఇతరులూ కనిపించారు.\nపారిపోతున్న జలవృకులను నరభక్షకులు వెంటబడి తరమసాగారు.\n-తరవాత]\n\nతమ ఆకలి తీర్చుకునేందుకు, జలవృక\nరాక్షసుల్లో ఏ ఒకరిద్దరినైనా పట్టుకోవాలనే\nఉత్సాహంలో, నరభక్షకులు పరిగెత్తుతున్నారే\nతప్ప, రాక్షసులు తమను ఏ మార్గాన తీసు\nకుపోతున్నదీ వాళ్ళు గమనించటం లేదు.\nఆ సమయంలో ఇద్దరు జలవృకులు గుబు\nరుగావున్న ఒక ఎత్తయిన చెట్టుకొమ్మల్లో\nదాగివుండి, ఈ జరుగుతున్నదంతా గమని\nస్తూనే వున్నారు. వాళ్ళు, తమ రాజైన జలవృక\nనాథుడు పంపగా, ఉదయం నుంచి ఆ\nప్రాంతాల వేగు కాస్తున్నారు.\n\nచెట్టుమీది జలవృకరాక్షసుల్లో ఒకడు,\nతన పక్కనున్నవాడితో, “ఒరే, మన రాజుకు\nశత్రుబలం ఎంత పెద్దదో తెలిసినట్టు లేదు.\nఇంతకుముందు సరోవరంలో జరిగిన\nయుద్ధంలో, ఆ మాయాసరోవరం రాజు బంట్ల\nనందర్నీ, తన్ని తరిమేశాం గాని, అతడికి\nమరికొందరు సాయం వస్తున్నట్టున్నది!\"\nఅన్నాడు. రెండో జలవృకరాక్షసుడు, మొదటి\nవాడు ఇంత మాట్లాడినా, వినిపించుకున్నట్టే\nలేదు. వాడి దృష్టి, మాయాసరోవరం కేసి\nపారిపోతున్న తన జాతివాళ్ళమీదా, వెనక\nవస్తున్న నరభక్షకులమీదే కాక, మరికొంచెం\nదూరంలో కొయ్యకాలుతో కుంటుతూ, చేతి\nకర్ర ఊతంతో నడిచివస్తున్న, హిరణ్యపుర\nసేనాని కొడుకు మంగళవర్మ మీద వున్నది.\n\nజలవృకుడు తన తోటివాడికి కుంటి\nమంగళవర్మను చూపుతూ, “ఒరే, వీణ్ణి పట్టు\nకుపోయి మనరాజుగారి ముందు పెడితే ఎలా\nవుంటుందంటావు? వీడి నుంచి, కొత్తగా ఈ\nఅరణ్యానికొచ్చిన రాజు వెంట ఎంత బలగం\nవున్నదో తెలుసుకోవచ్చు,” అన్నాడు.\n\n“అది బాగానేవుందిగాని, మరి రెండు\nగుంపులై, మాయాసరోవరం కేసి పోతున్న\nశత్రువుల మాటేమిటి? వాళ్ళను ఒక కంట\nకనిపెట్టి వుండి, వాళ్ళు ఏం చేయబోతున్నారో\nమనరాజును ముందుగా హెచ్చరించవద్దా?\"\nఅన్నాడు రెండో జలవృకుడు.\n\n“ఆ పనేదో నువ్వు చూడు. వాళ్ళు పోతు\nన్నది మాయాసరోవరంకేసి. అందులో తెలియ\nరానిరహస్యం అంటూ ఏమీ లేదు. నేను ఈ\nసొట్టవెధవను భుజాన వేసుకుపోయి మన\nరాజుగారికి ఒప్పచెబుతాను,” అంటూ మొదటి\nజలవృకరాక్షసుడు, చెట్ల కొమ్మల్లోంచి దిగి,\nమంగళవర్మకు వెనకగా నడవసాగాడు.\n\nమంగళవర్మ తనకు రానున్న ప్రమాదాన్ని\nగురించి శంకించే స్థితిలో లేడు. కాళ్ళున్న\nవాళ్ళూ, గుర్రాలున్నవాళ్ళూ, హడావిడిలో\nతన మాట మరిచి, మాయాసరోవరం కేసి\nపోతున్నారు. తాను వెనకబడిపోయాడు!\nసాధ్యమైనంత త్వరగా సరోవరాన్ని చేరి, అక్కడ\nజలవృకరాక్షసులతో జరగబోయే యుద్ధంలో\nతనూ తప్పక పాల్గొనాలి. ఒక మనిషి వీరు\nడవునో కాదో నిర్ణయించేది కాలూ, కత్తీ కాదు;\nగుండెబలం!\n\nమంగళవర్మ ఇలా ఆలోచిస్తూ పోతున్నం\nతలో, వెనక నుంచి పెద్దచప్పుడై, అతడు చప్పున\nతల తిప్పి చూశాడు. జలవృకరాక్షసుడు అతణ్ణి\nవెనకనుంచి హఠాత్తుగా మీదపడి పట్టుకుందా\nమనే ఆదుర్దాలో, తను నడుస్తున్న దారి ఎలా\nవున్నదో చూసుకోకపోవటంతో, వాడి కుడి\nకాలు లోతైన ఒక నెర్రెలో పడగానే, వాడు\nముందుకు తూలటంతో రాతిగద పోయి\nదూరంగా పడింది. వాడు నిశ్శబ్దంగా కాలును\nబయటికి లాక్కుందామని ప్రయత్నించాడు\nగాని, వాడుపడ్డ పాటుకు అది మోకాలిదగ్గిర\nబెణికిపోయింది. జలవృకరాక్షసుడు బాధతో\nగొంతెత్తి, “హా, జలవృకనాథా, నువ్వే శరణ్యం!\"\nఅంటూ పెద్దగా అరిచాడు.\n\nమంగళవర్మకు తనకు ఎంత స్వల్పంలో\nప్రమాదం తప్పిపోయిందో అర్థమైంది. అతడు\nజలవృకుడి దగ్గిరకుపోయి, \"ఒరే, నన్ను\nపట్టుకోబోయి నువ్వు కాలు విరగ్గొట్టుకు\nన్నావు, మంచి శాస్తే జరిగింది. ఇప్పుడు నీక్కా\nవలసింది వైద్యసహాయం. ఎక్కడో వున్న మీ\nరాజు జలవృకనాథుడు నీకు చేయగలిగిందేమీ\nలేదు. ఇంతకుపూర్వం మీ జలరాక్షసులు, సరో\nవరేశ్వరుడి భవనాలమీద దాడిచేశారుగదా?\nఅందులోఎవరు గెలిచారు? నిజం చెపితే, సంజీ\nవిలాంటి మూలికలతో నీ విరిగిన కాలుకు\nకట్టుకట్టి, నడిచేలా చేస్తాను,” అన్నాడు.\n\nఆ మాటలకు జలవృకుడు మూలు\nగుతూ జవాబివ్వబోయేంతలో, చెట్టు కొమ్మల్లో\nవుండి ఇదంతా చూసిన జలవృకుడి తోటి\nవాడు, రాతిగదను పైకెత్తి పట్టుకుని కేకలు\nపెడుతూ, “ఒరే, మాయాసరోవరేశ్వరుడి\nబంటూ! నిన్నీ క్షణంలోనే, ఈ లోకం నుంచి\nప్రయాణం కట్టిస్తాను,\" అంటూ వేగంగా\nరాసాగాడు.\n\nమంగళవర్మ మెరుపు వేగంతో తన ఊత\nకర్ర పిడిని పట్టుకుని పైకి గుంజాడు. లోపలి\nనుంచి తళతళ మెరుస్తున్న పదునైన కత్తి\nబయటికి వచ్చింది. అతడు, ఆ కత్తిని కాలు\nవిరుచుకున్న జలవృకరాక్షసుడి కంఠం మీద\nపెట్టి, తనను సమీపిస్తున్న జలవృకుడితో,\n“ఒరే, నేను ఒకటి నుంచి మూడు అని పలికే\nలోపల నువ్వు రాతిగదను దూరంగా పారేసి,\nమోకాళ్ళమీద పాకుతూ నన్ను సమీపించాలి.\nఅలా చేయకపోయావో ముందు నీ నేస్తగాడి\nతల తెగిపోతుంది. తరువాత నీ వంతు! ఇదిగో,\nఒకటి, రెండు...” అన్నాడు.\n\nమంగళవర్మ మూడు అనే లోపల జల\nవృకుడు రాతిగదను దూరంగా విసిరి, మోకా\nళ్ళనూ, చేతులనూ నేలమీద ఆనించి, \"లొంగి\nపోయాను. నా మిత్రుణ్ణి చంపకు!” అన్నాడు\nవణికిపోతూ.\n\n“ఒరే, నీటితోడేలు వెధవ్వయినా, నీ\nస్నేహధర్మం మెచ్చదగింది. నా వెంటరా నీకు\nఓషధీపత్రాలు చూపుతాను,” అంటూ\nమంగళవర్మ, దాపుల్లో చిత్త ఒత్తుగా పెరిగిన\nపొదలూ, చిన్నచిన్న మొక్కల్లోకి దారితీశాడు..\nమంగళవర్మ అక్కడ కొన్ని పండుటాకులూ,\nచిగుళ్ళూ కోసి, వాటిని అరచేతుల్లో మర్దించి,\nఉండచేసి, దాన్ని జలవృకరాక్షసుడికి ఇస్తూ,\n\n\"ఒరే, ఈ ఔషధాన్ని నీ మిత్రుడి మోకాలికి\nఅంటించి, కట్టు కట్టు. వాడు ఉన్నచోటనే\nకనీసం పన్నెండు గంటల పాటు కదలకుండా\nవుండాలి. అలా చేయక పోయాడో, మోకాలు\nవరకూ తెగనరకవలసి వస్తుంది,” అన్నాడు.\n\nఆ మాటలకు జలవృకరాక్షసులిద్దరూ\nఏడ్పు ముఖాలు పెట్టారు. వాళ్ళు అరణ్యంలో\nఏదో ముఖ్యమైన పనిమీదే తిరుగుతున్నా\nరనీ, అడిగినా నిజం చెప్పరనీ అనుకుంటూ\nమంగళవర్మ ముందుకు కదిలాడు. అతడు\nకొంతకాలంపాటు మాయాసరోవరంలో నివ\nసించినవాడు. అతడికి అక్కడికి వెళ్ళేందుకు\nదగ్గర దారి ఏదో తెలుసు. కాని, కొయ్యకాలుతో,\nఎత్తుపల్లాలుగా వున్న నేలమీద నడవటం\nఅతడికి చాలా ప్రయాసగా వున్నది.\n\nమంగళవర్మ అలా కుంటుతూ, నాలుగైదు\nనిమిషాలకాలం నడిచేరికి, అతడికి ఒక ఎత్త\nయిన చెట్టుమీది నుంచి, “మంగళవర్మా!\"\nఅన్న పిలుపు వినిపించింది.\n\nఇదేరకం వృక్షపిశాచి, అనుకుంటూ\nఅతడు తలఎత్తి చూశాడు. కొమ్మలమీద, అల్లి\nబిల్లిగా వున్న అడవితీగలలో చిక్కుకుని, ఒక\nమనిషి అతడికి కనిపించాడు. వాడు మాయా\nసరోవరేశ్వరుడి హంసలరథం తోలేవాడు. ఆ\nరథం ఆకాశంలో తలకిందులైనప్పుడు, వాడు\nదానిలో నుంచి జారి, ఆ చెట్టుపైగల అడవి\nతీగల్లో చిక్కుకుపోయి, చావు తప్పుకున్నాడు.\n\n“ఓహో, నువ్వు బతికే వున్నావన్నమాట!\nచాలా సంతోషం. కిందికి దిగి రావటానికి,\nదాపుల్లో ఏదైనా కొమ్మ ఊతం దొరకలేదా?”\nఅన్నాడు మంగళవర్మ.\n\nహంసలరథం తోలేవాడు అవునన్నట్టు తల\nవూపి, “వర్మా, కొంచెం మెల్లగా మాట్టాడు.\nయమకింకరుడిలాటి వాడొకడు భయంకర\nమైన నరవానరాన్ని ఎక్కి, ఈ మార్గానే వస్తు\nన్నాడు. అతడివెంట కొందరు సైనికులు కూడా\nవున్నారు. వీళ్ళు మన శత్రువులైన జయశీ\nలుడూ, సాధకుడూ అనుకుంటాను,”\nఅన్నాడు.\n\nమంగళవర్మకు ఆ మాటలు వింటూనే\nఉత్సాహం కలిగింది. ఆ వచ్చేవాళ్ళలో వైద్య\nదేవుడని పిలవబడే దేవశర్మ కూడా వుంటాడు.\nఇప్పుడు వాళ్ళతో కలిసి, సాధ్యమైనంత త్వరగా\nమాయాసరోవరాన్ని చేరవచ్చు!\n\n\"ఒరే, బాబూ, ఇప్పుడు వాళ్ళుమనకు\nశత్రువులు కారు; కాని మిత్రులవునో కాదో\nమాత్రం నాకు తెలియదు. మాయాసరోవరేశ్వ\nరుడు, ఆ జయశీలుడనే అతన్ని పట్టుకుని,\nసరోవరం కేసి వెళ్ళాడని తెలిసింది. ఇక ఇప్పుడు\nనువ్వు చెప్పే వీళ్ళలో మనవాడైన వైద్యదేవు\nడున్నాడు; నేను ఒంటి కాలివాణ్ణి, చెట్టెక్కలేను.\nనువ్వు దిగలేవు. ఆ వచ్చేవాళ్ళను చప్పట్లు\nచరిచి పిలువు,\" అన్నాడు మంగళవర్మ.\n\nవైద్యదేవుడు, ఆ నరవానరం ఎక్కి వచ్చేవాడి\nవెంట వున్నాడని తెలియగానే రథం తోలేవాడికి\nప్రాణం లేచి వచ్చింది. తను మరికొద్దికాలం\nఅలా చెట్టుకొమ్మల్లో చిక్కుకుపోయి వుంటే,\nఏ నరభక్షకులో, జలవృకరాక్షసులో తనను\nహతమార్చి వుండేవాళ్ళు!\nరథంతోలేవాడు, తానున్న చెట్టుకు కొంచెం\nదూరంగా పోతున్న సిద్ధసాధకుడూ, రాజు\nకనకాక్షుడూ, అతడి వెంట వున్నవాళ్ళనూ\nఉద్దేశించి, పెద్ద గొంతుతో, \"అయ్యాలారా,\nనన్ను రక్షించండి! ఇక్కడ చెట్టు చిఠారు\nకొమ్మల్లోని, అడవి తీగల్లో చిక్కుబడిపో\nయాను,\" అంటూ అరిచాడు.\n\nఅంతదూరం నుంచి వచ్చిన ఆ కేకను\nముందుగా తన వాడిచెవులతో నరవానరం\nవిన్నది. ఆ వెంటనే అది ఆగి, తలెత్తి చూస్తూ,\nభుజాలమీద వున్న సిద్ధసాధకుడికి సౌంజ్ఞ\nచేసింది. అంతలో రథం తోలేవాడు, మరొక\nసారి పెద్దగా కేకపెట్టాడు.\n\nఈసారి వాడి కేకను అందరూ స్పష్టంగా\nవిన్నారు. దేవశర్మ ముందుకు వచ్చి, \"ఆ\nగొంతు మాయాసరోవరేశ్వరుడి రథం తోలే\nవాడిదిలా వున్నది. వాడు హంసలరథంలోంచి,\nఈ ప్రాంతాలే కిందపడిపోయాడు,\" అన్నాడు.\n\n\"ఆహా, వాణ్ణి దొరకపుచ్చుకుని, వాడి\nయజమాని ఆ నీటిపక్షిగాడి రహస్యాలన్నీ\nబయటికి లాగుతాను. జయశీలుడు కంట\nబడిం తరవాత, గుంపునంతా చెట్లకు కట్టి,\nమహాకాలుడికి బలి ఇస్తాను,\" అంటూ సిద్ధ\nసాధకుడు, నరవానరాన్ని గట్టిగా అదిలించాడు.\n\nనరవానరం వేగంగా పరిగెత్తుతూ వచ్చి,\nరథంతోలేవాడున్న చెట్టుకింద ఆగింది.\nమంగళవర్మ సాధకుడి ముందుకు పోయి,\n\"సాధకా, నువ్వు చెట్లకొమ్మల్లో చిక్కుకు\nపోయిన మావాణ్ణి కిందకు దించాలి. అదెలా\nసాధ్యం అంటావు?” అన్నాడు.\n\nసిద్ధసాధకుడు, “జై, మహాకాళా!”\nఅంటూ కేకపెట్టి, \"అంతా నాకు అయోమ\nయంగా వున్నది. మాయాసరోవరేశ్వరు\nడనేవాడు, కనకాక్షరాజుగారి పిల్లల్ని అపహ\nరించుకుపోవటమేగాక, ఇప్పుడు నా మిత్రు\nడైన జయశీలుణ్ణి కూడా పట్టుకుపోయాడు.\nఆ దుర్మార్గుణ్ణి ఎరిగిన మీరేమో, వాణ్ణి మిత్రు\nడన్నట్టు మాట్టాడుతున్నారు,” అన్నాడు.\nదేవశర్మ, అతణ్ణి శాంతపరుస్తూ, “సాధకా,\nఇప్పుడు మనకూ, ఆ మాయాసరోవరేశ్వ\nరుడికీ—అందరికీ ప్రమాదకరమైన శత్రువులు,\nసరోవరంలోని మరొక ప్రాంతాన నివసించే\nజలవృకరాక్షసులు. అందరం కలిసి వాళ్ళను\nనాశనం చేస్తే తప్ప, కనకాక్షరాజుగారి పిల్లల్ని\nరక్షించే అవకాశం వుండదు. ఇప్పుడా సరోవరం\nజలవృకుల చేతుల్లో వుందని నా అనుమానం,\"\nఅన్నాడు. అంతలో అక్కడికి కనకాక్షరాజు\nకొందరు సైనికులతో వచ్చాడు.\n\n“అయ్యలారా, నా మాటేమిటి? పెద్ద\nకొండచిలువ ఒకటి, కొమ్మలమీద పాకుతూ,\nనాకేసి వస్తున్నది!” అంటూ రథం తోలేవాడు\nభీతితో పెద్దగా అరిచాడు.\n\nఆ వెంటనే సిద్ధసాధకుడు, నరవానరం\nవీపు చరిచి, చేయెత్తి చూపుతూ, “ఆ చెట్టు\nకొమ్మల్లోని అడవి తీగల్లో చిక్కుకుపోయిన\nవాణ్ణి, పోయి కిందికి తీసుకురా,” అని ఆజ్ఞా\nపించాడు.\n\nనరవానరం చప్పున కదిలి, మెరుపు\nవేగంతో చెట్టు చిఠారు కొమ్మల్లోకి పోయి,\nఒక చేత్తో రథంతోలేవాణ్ణి సమీపిస్తున్న\nకొండచిలువను వడిసి పట్టుకుని, రెండవ\nచేత్తో రథంవాణ్ణి, అడవి తీగల నుంచి బయ\nటికి లాగింది. వాడు, వానరాన్ని చూసి గడ\nగడలాడిపోతూ, ఒక బలమైన కొమ్మ పట్టు\nకుని, \"ఇక నన్ను వదులు, కిందికి దిగి\nరాగలను!” అన్నాడు.\n\nఅంతలో హఠాత్తుగా జలవృకరాక్షసుల\nగుంపొకటి రాతిగదలెత్తి, అక్కడికి పరిగెత్తు\nకుని వస్తూ, “జై, జలవృకనాధుడికీ!”\nఅంటూ వాళ్ళమీద పడ్డారు.\n\nజలరాక్షసుల్లో ఖడ్గమృగం మీద ఎక్కి\nవున్న వాడొకడు రాతిగదను గిరగిరా తిప్పుతూ,\n\"శత్రువుల్లో ఒక్కగానొక్కడైనా ప్రాణాలతో\nపారిపోగూడదు,” అంటూ జలవృకుల్ని\nహెచ్చరించాడు.\n\nచెట్టుకొమ్మల్లోవుండి ఇది చూసిన నరవా\nనరం, అరణ్యం దద్దరిల్లేలా ఒక కేకపెట్టి,\nచేతిలో చిక్కిన కొండచిలువను చర్నాకోల్లా\nఠపీమంటూ మోగించి, అంత ఎత్తునుంచి\nఖడ్గమృగం ఎక్కివున్న జలరాక్షసుడి మీదికి\nసూటిగా దూకింది.\n– (ముగింపు రాబోయే సంచికలో)",
            "book_page_end": 18,
            "story_id": "2003_09_04",
            "raw_genre_backup": "ఫాంటసీ, ధైర్య సాహస కథ",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "ధైర్యవంతుడు",
            "book_page_start": 19,
            "pdf_page_start": 19,
            "pdf_page_end": 25,
            "author": "వసుంధర",
            "genre": "బేతాళ కథ",
            "moral": "నిజాయితీగా, నిస్వార్థంగా తమ శక్తిని ప్రదర్శించే వారే నిజమైన ధైర్యవంతులు. సత్యాన్ని ఒప్పుకోవడం కంటే గొప్ప ధైర్యం లేదు.",
            "keywords": [
                "విక్రమార్కుడు",
                "బేతాళుడు",
                "సాహసకార్యం",
                "సత్యవంతుడు",
                "ధైర్యం"
            ],
            "characters": [
                "విక్రమార్కుడు",
                "బేతాళుడు",
                "మధుసూదనుడు (రాజు)",
                "మాధవి (రాకుమారి)",
                "శివుడు",
                "శంకరుడు",
                "రాక్షసుడు",
                "సత్యవంతుడు",
                "జయద్రధుడు",
                "సిద్ధయోగి"
            ],
            "locations": [
                "శ్మశానం",
                "మహేంద్రగిరి",
                "విష్ణాలయం",
                "దిగుడుబావి"
            ],
            "content": "ఎట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్ని దించి భుజానవేసుకుని,\nఎప్పటిలాగే మౌనంగా శ్మశానంకేసి\nనడవసాగాడు. అప్పుడు శవంలోని\nబేతాళుడు, “రాజా, మొక్కవోని ధైర్య\nసాహసాలతో, ఎన్నో కఠోర శ్రమలకోర్చి,\nభయంకరమైన ఈ శ్మశానంలో రాత్రి\nవేళ తిరుగాడుతూ నువ్వు ఎలాంటి\nకార్యాన్ని సాధించదలచావో తెలియదు.\nకానీ, ఒక భయంకరుడైన రాక్షసుడి\nబాధ తప్పించి, దేశానికి మేలు చేసిన\nఒకానొక తెలివిమంతుణ్ణి, మహేంద్ర\nగిరి రాకుమారి ఆడినమాట తప్పి\nవివాహమాడ నిరాకరించింది. నీకూ\nకార్యం సాధించాక, అలాంటి ఆశా\nభంగమే ఎదురుకావచ్చు. నువ్వు తగి\nనంత అప్రమత్తుడుగా వుండేందుకు,\n\nఆ కథ చెబుతాను, శ్రమ తెలియకుండా,\nవిను,” అంటూ ఇలా చెప్ప సాగాడు:\n\nఒకానొకప్పుడు మహేంద్రగిరిని, మధు\nసూదనుడనే రాజు పరిపాలించేవాడు. ఆయన\nఒక్కగానొక్క కూతురు మాధవికి, సాహసికు\nలంటే ఇష్టం. తాను మెచ్చగలిగేటంత ధైర్యం\nప్రదర్శించిన యువకుడుంటే, అతణ్ణి పేద\nవాడైనా, చదువురానివాడైనాసరే-పెళ్ళి చేసు\nకుంటానని ఆమె అంటూండేది.\n\nఈ విషయం ఆనోటా ఈనోటా పడి రాజ్య\nమంతటా పాకింది. ఎందరో యువకులు\nమాధవిని పెళ్ళాడాలన్న కోరికతో, ఎంతో\nఉత్సాహంగా సాహసకార్యాలకు పూనుకో\nసాగారు. ఒకడు వెయ్యడుగుల కొండ ఎక్కి\nశిఖరం మీది నుంచి కిందకు దూకి గాలిలో\nపల్లటీలు కొడుతూ, ఒంటికి చిన్నదెబ్బ కూడా\nతగలకుండా నేలమీదకు చేరుకున్నాడు.\nఒకడు భీకరమైన తుఫాను సమయంలో\nతెప్పమీద నడిసముద్రంలోకి వెళ్ళి, అక్కడి\nనుంచి ఈదుకుంటూ ఒడ్డు చేరుకున్నాడు.\nఒకడు అడవిలోకి ఉత్తచేతులతో వెళ్ళి, అక్కడ\nఒక ఎలుగుబంటును లొంగదీసి, దానిమీద\nసవారీ చేస్తూ నగరంలోకి వచ్చాడు.\n\nఇలా చాలామంది చాలావిధాలుగా తమ\nధైర్యాన్ని నిరూపించుకున్నారు. కానీ రాజ\nకుమారి వారితో, “మీ ధైర్యం మీకు పేరు\nతెచ్చిపెట్టిందే తప్ప, దానివల్ల ఇతరులకు\nకలిగే ప్రయోజనం ఏమీలేదు,” అని చెప్పి\nబంగారుకాసులిచ్చి సత్కరించి పంపింది.\n\nఇలా వుండగా-మహేంద్రగిరి పొలిమేరలో\nరాక్షసుడొకడు ప్రవేశించి, ఒక పెద్ద ఊడలమర్రి\nచెట్టుకింద నివాసం ఏర్పరుచుకున్నాడు. వాడికి\nదారిలో వెళుతున్న శివుడు, శంకరుడు అనే\nమిత్రులిద్దరు దొరికిపోయారు. రాక్షసుడు\nవాళ్ళతో, \"నేను రాక్షసుణ్ణికాని, నాకు శాకా\nహారమంటేనే ఇష్టం. మీలో ఒకణ్ణి, నా దగ్గర\nవుంచుకుంటాను. రెండోవాడు నగరంలోకి\nవెళ్ళి, నాకు సరిపడ ఆహారం తెచ్చిపెట్టాలి.\nఅందుకు ఒకే ఒకరోజు గడువు. గడువులోగా\nనాకు ఆహారం దొరక్కపోతే, ఏదోవిధంగా\nఆకలిని చల్లార్చుకోవాలిగనక, నా దగ్గరున్న\nవాణ్ణి నమిలి మింగేస్తాను,\" అని చెప్పాడు.\n\nఆ ప్రకారం శంకరుడు రాక్షసుడివద్ద\nవుండిపోయాడు. శివుడు నగర పరిసరాల్లో\nవున్న తన ఊరుకు వెళ్ళి, సంగతి అందరికీచెప్పి\nరాక్షసుడికి సరిపడ తిండిని ఒక బండి మీద\nవేయించి రాక్షసుడి వద్దకు తీసుకువెళ్ళాడు.\n\nఅందుకు రాక్షసుడు చాలా సంతోషించి\nశంకరుణ్ణి విడిచిపెడుతూ, \"నేనిక్కడ వున్నానని\nమీ రాజుకు చెప్పి, ప్రతిరోజూ ఇదేవిధంగా\nఆహారం పంపమనండి. ఏరోజు వేళకు ఆహారం\nనాకు అందదో, ఆ రోజు మీ రాజ్యం మీదపడి\nసర్వనాశనం చేస్తాను,” అని హెచ్చరించాడు.\n\nఈ వార్త రాజును చేరింది. ఆయన సైన్యంతో\nరాక్షసుడిమీద యుద్ధానికి వెళ్ళాలనుకున్నాడు.\nమాధవి తండ్రిని నివారించి, “రాక్షసుడు శాకా\nహారికావడం విచిత్రంగా వుంది. ఈ రాక్షసుడి\nరహస్యం తెలుసుకునేందుకు ధైర్యం కావాలి.\nఇది ధైర్యవంతులకు పరీక్షగా ప్రకటించండి.\nఈ లోపల రాక్షసుడు కోరినట్టు ఆహారం\nపంపుతూండండి,” అని చెప్పింది.\n\nమధుసూదనుడు, కూతురు చెప్పినట్టు\nచాటింపు వేయించాడు. అది విన్న సాహసిక\nయువకులు, రాక్షసుడి దగ్గరకుపోయి\nమాట్లాడారు. వాడు వాళ్ళతో, \"నేను శాపవశాన\nరాక్షసుడినైన దేవతను. నా శాపం తీర్చడం\nసామాన్యులకు సాధ్యం కాదు. మహేంద్రగిరి\nనగరానికి ఉత్తరానవున్న కొండల్లో పాడుపడిన\nవిష్ణాలయం ఒకటున్నది. ఆ ఆలయంలో\nసొరంగమార్గమున్నది. ఆ సొరంగ మార్గంలో\nతేళ్ళూ, జెర్రులూ, విషసర్పాలూ వుంటాయి.\nవాటిని దాటి ముందుకు వెళితే అగ్నిగుండ\nమొకటున్నది. అందులోకి దూకితే సరాసరి\nపాతాళం చేరుకుని, అక్కడ ఒక పెద్ద కొండ\nచిలువకు ఎదురుపడతారు. అది కనబడిన\nమనిషిని మింగకుండా విడిచిపెట్టదు. దాని\nకడుపులో ఒక ఉంగరమున్నది. ఆ ఉంగరం\nతెచ్చి నా బొటనవేలికి తొడిగితే, నాకు శాప\nవిమోచనమవుతుంది!” అన్నాడు.\n\nఈ కథ వింటూనే కొందరు సాహసికులు\nవెనక్కు తగ్గారు. కొందరు విష్ణాలయంలోని\nసొరంగందాకా వెళ్ళి వెనుదిరిగారు. ఒకడు\nసొరంగంలోకి ప్రవేశించి విషసర్పాల బుసలు\nవిని పరుగు పరుగున వెనక్కు వచ్చాడు.\nఒకడు మాత్రం ధైర్యంగా లోపలకు వెళ్ళాడు\nకానీ కొద్ది క్షణాలలోనే వాడి ఆర్తనాదం విని\nపించింది. కాసేపటికి ఎవరో విసిరేసినట్టుగా\nవాడి శవం బయటికి వచ్చి పడింది.\n\nఇలాంటి సమయంలో మహేంద్రగిరిలోనే\nసత్యవంతుడనే పేద యువకుడుంటున్నాడు.\nవాడు సకల శాస్త్రాలూ చదివాడుకానీ చొరవ\nలేక, వాడి జ్ఞానానికి గుర్తింపు రాలేదు. కాయ\nకష్టం చేసుకుని బ్రతుకుతున్న వాడికి, చీకటి\nఅంటే భయం. దయ్యాలంటే భయం. ఎవరైనా\nతనమీదికి పోట్లాటకు వస్తే భయం. అంతా\nవాణ్ణి మహాపిరికివాడని చెప్పుకునేవారు.\n\nఈ సత్యవంతుడికి అనుకోకుండా జయ\nద్రధుడనే యువకుడు పరిచయమయ్యాడు.\nవాస్తవమేమంటే, జయద్రధుడే సత్యవంతుణ్ణి\nవెతుక్కుంటూ వచ్చాడు.\n\nజయద్రధుడు రాజవంశీకుడు. మాధవిని\nపెళ్ళాడ్డం కోసం సాహసకార్యాలు చేయడం\nతనవల్ల కాదని తెలుసుకాబట్టి, అందుకు\nమంత్రశక్తుల్నే ఆశ్రయించాలనుకుని ప్రసి\nద్ధుడైన ఒక సిద్ధయోగివద్దకు వెళ్ళాడు. సిద్ధ\nయోగి, జయద్రధుడి కోరిక విని, “నా దగ్గర\nఒక తాయెత్తు వున్నది. అది చేతికి కట్టుకుంటే\nమూడు ప్రమాదాల నుంచి సులభంగా తప్పిం\nచుకునే శక్తి వస్తుంది. ఐతే, ఆ తాయెత్తు\nఅందరికీ ఉపయోగపడదు. చేతికి కట్టగానే\nదాని రంగు ఆకుపచ్చగా మారితే అది నీకు\nఉపయోగపడుతుంది!\" అంటూ అతడికి\nనల్లరంగులో వున్న ఒక తాయెత్తును చేతికి\nకట్టాడు కానీ దాని రంగు అలాగే వుండిపో\nవడంతో, జయద్రధుడు నిరుత్సాహపడి\nపోయాడు.\n\nసిద్ధయోగి అతడి భుజం తట్టి, “ఈ\nభూమ్మీద ప్రతి చెడుకూ ఒక విరుగుడుం\nటుంది. నీవీ తాయెత్తును ధరించి మహేంద్ర\nగిరి అంతా తిరుగుతూండు. ఏ యువకుడి\nసమక్షంలో నీ తాయెత్తు నీలంగా మారు\nతుందో, అతడి చేతికి దీన్ని కట్టు. అప్పుడది\nఆకుపచ్చగా మారితే, రాక్షసుడి పీడ వదిలిం\nచేందుకు అతణ్ణి వినియోగించు. ఈ మొత్తం\nజరగనున్నదానివల్ల, నీవెలా లాభపడాలో\nనీవే నిర్ణయించుకో!” అని చెప్పాడు.\n\nఆ విధంగా సత్యవంతుడి సమక్షంలో\nజయద్రధుడి చేతికున్న తాయెత్తు నీలంగా\nమారింది. వెంటనే అతడు సత్యవంతుడికి\nజరిగినదంతా చెప్పాడు.\n\nఇది విని సత్యవంతుడు హడలిపోయి,\n“అదా సంగతి! మరి నాకు పాములంటే\nభయం. నిప్పంటే భయం. కొండచిలువను\nతలుచుకుంటేనే, నా గుండె ఆగిపోతుంది.\nనేను పరమ పిరికివాణ్ణి. ఇలాంటి పనులు\nనేను చేయలేను,” అన్నాడు.\n\nజయద్రధుడు నవ్వుతూ, “సరే, ముందు\nనీ చేతికి తాయెత్తు కట్టి చూడనీ. అది ఆకు\nపచ్చగా మారితేనే, నీవల్ల ఈ సాహసకార్యా\nలన్నీ నెరవేరుతాయి,” అన్నాడు.\n\nఅతడు, సత్యవంతుడి చేతికి తాయెత్తు\nకట్టగానే అది ఆకుపచ్చగా మారిపోయేసరికి,\nసత్యవంతుడే ఆశ్చర్యపోయాడు.\n\nఅప్పుడు జయద్రధుడు, సత్యవంతుణ్ణి\nఒప్పించడానికి, సామ దాన భేద దండోపా\nయాలు నాలుగూ ఉపయోగించాడు. మహేం\nద్రగిరిదేశ భవిష్యత్తు సత్యవంతుడి మీదనే\nఆధారపడి వున్నదన్నాడు. ఈ పని చేస్తే జీవిత\nకాలానికి సరిపడా కావలసినంత డబ్బు\nఇస్తానన్నాడు. తన చేత అయుండీ ప్రజలకు\nసాయం చేయడం లేదని రాజుకు చెబుతా\nనన్నాడు. లేదా తనే అతణ్ణి చంపేస్తానని,\nదుస్తుల్లో దాచుకున్న నిగనిగలాడే చురకత్తిని\nతీసి చూపించాడు.\n\nతాయెత్తు కట్టుకోగానే సత్యవంతుడిలో\nకాస్త ధైర్యం మెదిలింది. అతడు, జయద్రధుడి\nవెంట సొరంగం దగ్గరకు వెళ్ళి, అందులో ప్రవే\nశించాడు. విషసర్పాలతణ్ణి ఏమీ చెయ్యలేదు.\nఅగ్నిగుండం అతడికి చల్లగా తగిలింది.\nకొండచిలువను చూస్తే శిలావిగ్రహంలా\nఅనిపించి, దాని నోట్లోకి దూరి లోపలకు వెళ్ళి\nకడుపులో వున్న ఉంగరాన్ని చేజిక్కించు\nకున్నాడు. ఆ తర్వాత ఏమయిందోమరి\nఅతడక్కడ మాయమై సొరంగం బయట\nజయద్రధుడి పక్కన ప్రత్యక్షమయ్యాడు.\n\nజయద్రధుడు ఉంగరాన్ని చూసి పరమా\nనందం చెంది, సత్యవంతుడితో ఇక రాక్షసుడి\nదగ్గరకు వెళదామన్నాడు. సత్యవంతుడు\nవణుకుతూ, “మూడు ప్రమాదాలు తప్పించు\nకున్నాను. ఇక తాయెత్తు మహిమ అయిపో\nయింది. నాకు రాక్షసుణ్ణి చూడాలంటేనే\nభయంగా వుంది,” అన్నాడు.\n\nజయద్రధుడు చేసేది లేక, రాకుమారి\nమాధవిని కలుసుకుని ఉంగరాన్ని ఆమెకు\nఅందించి, “దీన్ని తమరు రాక్షసుడికిస్తే,\nఅతడు శాపవిమోచనం చెంది మనరాజ్యాన్ని\nవిడిచి వెళతాడు,\" అన్నాడు.\n\nమాధవి ఆ ఉంగరాన్ని చూసి ఎంతగానో\nఆశ్చర్యపడింది. తర్వాత ఆమె జయద్రధుడి\nతోనూ, తండ్రితోనూ కలిసి రాక్షసుడి దగ్గరకు\nవెళ్ళింది. రాక్షసుడామె ఇచ్చిన ఉంగరాన్ని\nధరించి దివ్యపురుషుడుగా రూపుచెంది,\nమాధవితో, “ఇప్పుడు నీ పెళ్ళివిషయం\nప్రధానం గదా! నిన్ను భార్యగా పొందేవాడు,\nమరొక్క సాహసకార్యం చేయాలి. అది ఇక్క\nడికి క్రోసుదూరంలో వున్న దిగుడుబావిలో\nజరగాల్సి వుంది. ఆ బావి లోపల రత్నకంకణ\nమొకటున్నది. అది నీకు తెచ్చి యిచ్చినవాడే\nనీ భర్త! అయితే ఒక్క విషయం. ఆ దిగుడు\nబావి లోపల మూడు భయంకర భూతాలు\nన్నవి. వాటినెదిరించే శక్తి, ఈ భూమ్మీద ఎవ\nరికీ లేదని నా నమ్మకం. వాటినెదిరించకుండా\nరత్నకంకణాన్ని చేజిక్కించుకోవడం అసాధ్యం,\"\nఅని మాయమయ్యాడు.\n\nమాధవి, దివ్యపురుషుడి మాటలకు ఆశ్చ\nర్యపడుతూ, \"జయద్రధా! నీవు ఇప్పటికే\nనరులకు సాధ్యంకానిది సాధించుకు వచ్చావు.\nరత్నకంకణాన్ని కూడా సాధించి తెచ్చావంటే,\nనేను వరమాలతో సిద్ధంగా వుంటాను,\"\nఅన్నది.\n\nదీనితో జయద్రధుడకి పచ్చివెలక్కాయ\nగొంతులో పడ్డట్టయింది. అతడేమీ అనకుండా\nమాధవి దగ్గర సెలవు తీసుకుని, తిరిగి సత్య\nవంతుణ్ణి కలుసుకుని, రత్నకంకణాన్ని గురించి\nచెప్పి, తనకు మళ్ళీ సాయపడవలసిందిగా\nకోరాడు. సత్యవంతుడు గజగజ వణుకుతూ,\n“ఆ దిగుడుబావిలో నువ్వనే రత్నకంకణంతో\nపాటు మరేముంటుందో తెలుసుకున్నావా?\"\nఅని ప్రశ్నించాడు.\n\n“అక్కడ ఒక్క రత్నకంకణం మాత్రమే\nఉంటుందట!\" అన్నాడు జయద్రధుడు.\n\n“నేను నమ్మను. ఉత్త రత్నకంకణమే వుంటే\nనువ్వే వెళ్ళి తెచ్చుకోవచ్చుగదా!” అన్నాడు\nసత్యవంతుడు. అతణ్ణి నమ్మించడం కోసం,\n“రాక్షసుడికి ఉంగరం తెచ్చినవారికి మాత్రమే,\nఈ రత్నకంకణం దొరుకుతుందట. అందుకే\nనేను నీ దగ్గరకు వచ్చాను,” అన్నాడు జయ\nద్రధుడు.\n\nఈ కారణాలవల్ల అతడు, జయద్రధు\nడితోపాటు దిగుడిబావి వద్దకు వెళ్ళి అందులో\nదిగాడు. అతడికక్కడ ఏ భూతాలూ ఎదురవ\nలేదు. నూతి అడుగున ధగధగ మెరుస్తూ\nరత్నకంకణం కనిపించింది. సత్యవంతుడు\nదాన్ని తీసుకుని బయటకు వచ్చాడు.\n\nరత్నకంకణాన్ని చూసి జయద్రధుడు\nపట్టరాని ఆనందంతో, \"ఆహా, సత్యవంతా!\nనేను చెప్పినది సుగ్రీవాజ్ఞగా తలదాల్చి, ఎన్ని\nఅసాధ్యకార్యాలు సాధించావు! నువ్వు శిథిల\nవిష్ణాలయంలోని గుహనుంచి ప్రాణాలతో\nబయటకు రాలేవనుకున్నాను. అలాగే, ఈ\nదిగుడుబావిలో వున్న భూతాలు నిన్ను మింగ\nగలవనుకున్నాను. కానీ నువ్వు అన్ని ప్రమాదా\nలనూ అధిగమించి గొప్ప ధైర్యవంతుడవని\nపించుకున్నావు!” అన్నాడు.\n\nజయద్రధుడు మాట ముగించే లోపల\nఅక్కడికి రాకుమారి మాధవితోపాటు, రాజు\nమధుసూదనుడూ, కొందరు భటులూ వచ్చారు.\n\nరాకుమారి కోపంగా జయద్రధుడికేసి\nచూస్తూ, \"జయద్రధా! దివ్యపురుషుడు మరొక\nసాహసకార్యం చేయాలని నిన్ను ఆదేశించగానే,\nనీవు మోసగాడివేమో అన్న అనుమానం నాకు\nకలిగింది! దరిదాపుల వినేవారెవరూ లేరను\nకుని, ఇప్పుడు నీవన్న మాటల ద్వారా, నా\nఅనుమానం నిజమయింది!\" అన్నది.\n\nరాకుమారి మాధవి ఇలా అనగానే, జయ\nద్రధుడు బెంబేలు పడిపోతూ, “రాకుమారీ!\nనేనే లేకుంటే, ఈ సత్యవంతుడి వల్ల, ఏ\nసాహసమూ జరిగేది కాదు. రాజ్యానికి మేలు\nచేసిన నాకే తమరిని పెళ్ళాడే అర్హత వున్నది,”\nఅన్నాడు.\n\nమాధవి, జయద్రధుణ్ణి ఈసడిస్తూ,\n\"నేను ధైర్యవంతుడూ, సాహసీ అయినవాణ్ణి\nపెళ్ళాడతానన్నాను కానీ, రాజ్యానికి మేలు\nచేసినవాణ్ణి కాదు! ఈ సత్యవంతుడు నిజమైన\nధైర్యవంతుడు,” అన్నది.\n\nఆ మాట వింటూనే సత్యవంతుడు, \"నన్ను\nమన్నించండి, రాకుమారీ! నేను మీరనుకుం\nటూన్నంత ధైర్యవంతుణ్ణి కాదు,\" అన్నాడు\nవినయంగా.\n\nమాధవి నవ్వుతూ, “నీవు ధైర్యవంతుడివి\nకాకేం! నువ్వే నన్ను పెళ్ళాడడానికి అర్హుడివి,\"\nఅన్నది.\n\nబేతాళుడు ఈ కథ చెప్పి, \"రాజా, జయద్ర\nధుడు తను అనుకున్నది సాధించడం కోసం,\nసిద్ధయోగిని ఆశ్రయించి, తాయెత్తును పొంది,\nదానిద్వారా పిరికివాడైన సత్యవంతుడిద్వారా\nఅపూర్వవస్తువులను సాధించి, మహేంద్రగిరికి\nరాక్షసుడి బాధ తప్పించాడు. రాకుమారి అటు\nవంటి కార్యశూరుణ్ణి నిరాకరించడం ఆడిన\nమాట తప్పడం కాదా? పైగా సత్యవంతుడు\nధైర్యంలేని పిరికివాడని అతని మాటలద్వారానే\nతెలుస్తున్నది కదా? వాడేదైనా సాధించి వుంటే\nదానికి కారణం జయద్రధుడు. అలాంటి\nపిరికివాణ్ణి పెళ్ళాడడం రాకుమారి లక్ష్యానికి\nవిరుద్ధం కాదా? ఈ సందేహాలకు సమాధానం\nతెలిసికూడా చెప్పకపోయావో, నీతల పగిలిపో\nతుంది,” అన్నాడు.\n\nదానికి విక్రమార్కుడు, “నిజాన్ని నిర్భ\nయంగా ఒప్పుకోవడానికి మించిన ధైర్యం\nఈ ప్రపంచంలో మరొకటి లేదు. అసలు\nజరిగిన విషయాన్ని దాచి, తాను చేయని\nదానికి ఫలితం పొందాలని అసత్యమాడిన\nజయద్రధుడే నిజమైన పిరికివాడు. ఇక\nసత్యవంతుడిలో కొంత ఆత్మవిశ్వాస లోపం\nవుందిగాని, స్వభావరీత్యా పిరికివాడు కాడు.\nనమ్మకంతో ధైర్యవాక్యాలు చెబితే ఎంతటి\nసాహసానికైనా పూనుకోగలడు. అతడు\nచేసిన సాహసకృత్యాలే ఈ నిజాన్ని నిరూపి\nస్తున్నాయి. ఇద్దరిమధ్యా ఉన్న ఈ తేడాను\nగుర్తించి, సత్యాన్ని గ్రహించడం వల్లే, రాకు\nమారి కపటియైన జయద్రధుణ్ణి నిరాకరించి,\nసత్యవంతుణ్ణి వివాహమాడాలని నిర్ణయిం\nచింది. ఇందులో మాటతప్పడంగాని, లక్ష్య\nవిరుద్ధం అంటూగానీ ఏవీ లేవు,” అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతోసహా మాయమై, తిరిగి\nచెట్టెక్కాడు.\n- (కల్పితం)\n[ఆధారం: ‘వసుంధర' రచన]",
            "book_page_end": 25,
            "story_id": "2003_09_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారతదర్శిని: ‘దేవభాష' మాట్లాడుతూన్న గ్రామం!",
            "book_page_start": 26,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "వ్యాసం",
            "moral": "మాతృభాషతో పాటు సంస్కృతం లాంటి దేవభాషను నేర్చుకోవడం సాంస్కృతిక వారసత్వాన్ని పెంపొందిస్తుంది.",
            "keywords": [
                "సంస్కృతం",
                "గనోడా గ్రామం",
                "రాజస్థాన్",
                "భాషా ప్రాచుర్యం",
                "సాంస్కృతిక వారసత్వం"
            ],
            "characters": [
                "చందమామ బృందం"
            ],
            "locations": [
                "గనోడా గ్రామం (బాన్స్వాడా జిల్లా, రాజస్థాన్)"
            ],
            "content": "పదేళ్ళవరకు మనదేశంలోని ఇతర గ్రామాల్లాగే ఉండేది రాజస్థాన్\nబాన్స్వాడా జిల్లాలోని గనోడా అనే గ్రామం కూడా. ఈ పదేళ్ళలోనే\nవచ్చింది ఈ విచిత్రమైన మార్పు. ఈ గ్రామంలోని చాలామంది ప్రజలు\nసంస్కృతాన్ని ద్వితీయభాషగా భావించి నేర్చుకుంటున్నారు. వాగ్గీ\nవారి మాతృభాష. ప్రాథమిక పాఠశాల, ఉన్నత పాఠశాల, ప్రభుత్వ\nసంస్కృత కళాశాల ఈ మూడు విద్యాసంస్థలలో సంస్కృతం బోధిస్తు\nన్నారు. ఉపాధ్యాయులూ, వెయ్యిమందికి పైగా విద్యార్థులూ సంస్కృతభాషా ప్రాచుర్యం పెంచడానికి\nబద్ధకంకణులయ్యారు. కలిసికట్టుగా కృషిచేస్తున్నారు. ఇంటా, బయటా ప్రజలు సంస్కృతమే మాట్లాడతారు;\nఇళ్ళ గోడలపై సంస్కృత నినాదాలు ఉన్నాయి. సంస్కృతపదాలను, భాషను నేర్చుకోవడాన్ని ప్రోత్సహించేలా\nకొన్ని ఇళ్ళకు సంస్కృతపదాలు, శుభాకాంక్షలు, సుభాషితాలుగల వాల్ పోస్టర్లు అతికించారు. ఇన్ని చేసే\nప్రజలు తరచూ సంస్కృత శ్లోకాలు వల్లెవేస్తారని వేరుగా చెప్పనవసరం లేదుకదా!",
            "book_page_end": 26,
            "story_id": "2003_09_06",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మన్మథదేవుడి పూజలు",
            "book_page_start": 26,
            "pdf_page_start": 26,
            "pdf_page_end": 26,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "మన్మథుడు",
                "రతీదేవి",
                "కేరళ",
                "నవరాత్రి ఉత్సవాలు",
                "పూరం"
            ],
            "characters": [
                "మన్మథుడు",
                "రతీదేవి",
                "పరమశివుడు"
            ],
            "locations": [
                "ఉత్తర మలబార్",
                "కేరళరాష్ట్రం",
                "జగన్మాత భగవతి ఆలయాలు"
            ],
            "content": "కేరళరాష్ట్రం ఉత్తర మలబార్లో ఆడపిల్లలు మార్చ్- ఏప్రిల్\nనెలలమధ్య కామదేవుడు మన్మథుడి విగ్రహాలు చేసి పూజలు చేస్తారు.\nజగన్మాత భగవతి ఆలయాలలో 'నవరాత్రి' ఉత్సవాలు జరిగేప్పుడు\nఈ పూజలు చేస్తారు. మన పురాణాల ప్రకారం తనకు తపోభంగం\nకలిగించాడని, పరమశివుడు ఆగ్రహంతో మూడవ నేత్రం తెరిచి\nమన్మథుణ్ణి భస్మం చేసేశాడు. మన్మథుడి భార్య రతీదేవి తన భర్తను బతికించమని శివుణ్ణి\nవేడుకున్నది. పూలతో మన్మథుడి విగ్రహాన్ని చేసి పూజించమని రతీదేవిని శివుడు ఆదేశించాడు. అలా\nరతీదేవి భర్త విగ్రహాన్ని పూజించిన దానికి గుర్తుగానే 'పూరం' అనే ఈ పండుగ ఏర్పడిందని చెబుతారు.",
            "book_page_end": 26,
            "story_id": "2003_09_07",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "సన్యాసి - పండు",
            "book_page_start": 27,
            "pdf_page_start": 27,
            "pdf_page_end": 29,
            "author": "బిందుసార్",
            "genre": "నీతి కథ",
            "moral": "కోపాన్ని, దూషణను స్వీకరించకపోతే, అది తిరిగి మాట్లాడిన వారి దగ్గరకే చేరుతుంది. చెడు ఆలోచనలు, మాటలు తమకే నష్టం.",
            "keywords": [
                "గౌతమబుద్ధుడు",
                "సన్యాసం",
                "భిక్షువు",
                "వ్యాపారి",
                "కోపం"
            ],
            "characters": [
                "గౌతమబుద్ధుడు",
                "శిష్యులు (భిక్షువులు)",
                "వ్యాపారి"
            ],
            "locations": [
                "సారనాథ్",
                "వారణాసీనగరం"
            ],
            "content": "పురాతనమైన పవిత్ర వారణాసీనగర సమీ\nపంలోని సారనాథ్ పరిసరాలలో పచ్చటి తోటల\nనడుమ కొత్తగా సన్యాసుల మఠం వెలసింది. ఆ\nఆశ్రమాన్ని కపిలవస్తు రాజకుమారుడు గౌత\nముడు స్థాపించాడని తెలిసి, ఆ చుట్టుపక్కల\nగ్రామప్రజలు ఆశ్చర్యపోయారు. గౌతముణ్ణి\nఇప్పుడు ఆయన శిష్యులు భక్తితో, గౌతమ\nబుద్ధుడు అని పిలుస్తున్నారు.\n\nబుద్ధుడూ, ఆయన శిష్యులూ కఠినమైన\nసన్యాసజీవితాన్ని గడిపేవారు. ప్రాతఃకాల\nధ్యానం పూర్తికాగానే కొందరు శిష్యులు చుట్టు\nపక్కల గ్రామాలకేసి బయలుదేరేవారు. వాళ్ళు\nతమను భిక్షువులుగా చెప్పుకునేవారు. ఒక్కొక్క\nఇంటిముందు, ఆ ఇంటి గృహస్థు చూపులు\nతమ మీద పడేంతవరకు నిలబడేవారు. భిక్షువు\nచేతిలోని భిక్షాపాత్ర ఆయన భిక్షకు వచ్చాడన్న\nవిషయం సూచించేది. గృహస్థులు సాధార\nణంగా తమకున్న దానిని భిక్షాపాత్రలో వేసే\nవారు. కొందరు గృహస్థులు లేదని చేయి ఊపితే\nభిక్షువు మౌనంగా అక్కడి నుంచి పక్కింటి -\nముందుకు వెళ్ళేవాడు.\n\nకాశీనగరవాసులూ, పరిసర గ్రామప్రజలూ\nఅప్పుడప్పుడూ ఉత్సాహం కొద్దీ ఆశ్రమానికి\nవచ్చేవారు. ఆశ్రమంలో గురువుగా వున్న\nగౌతమబుద్ధుణ్ణి చూసి సంభ్రమాశ్చర్యాలకు\nలోనయ్యేవారు. ఆయన తన శిష్యులకు క్లిష్ట\nమైన తాత్విక విషయాలను విశదంగా విపులీక\nరించేవాడు. శిష్యులు అడిగే ప్రశ్నలకు సూటిగా\nసమాధానాలు చెప్పేవాడు. శిష్యుల మీద\nఅపరిమితమైన ప్రేమతో, ప్రశాంతవదనంతో\nఆయన పలికే వినిర్మలమైన ప్రతి పలుకూ\nవినేవారికి వింత అనుభూతిని కలిగించేది.\nప్రజలు ఆ అద్భుత దృశ్యాన్ని చూస్తూగంటల\nకొద్దీ అలాగే నిలబడిపోయేవారు.\n\nసారనాథ్ సమీపంలోనే ధనికుడైన ఒక\nవడ్డీవ్యాపారి ఉండేవాడు. అతడు ఎప్పుడు\nగాని బుద్ధవిహారానికి వెళ్ళలేదు. అయితే,\nబుద్ధుడిపట్ల ఒకవిధమైన విరక్తినీ, పగనూ\nపెంచుకున్నాడు. బుద్ధుడి బోధలను ప్రజ\nలందరూ విని, అంగీకరించి, ఆచరణలో పెట్టా\nరంటే, లౌకిక కార్యకలాపాలపట్ల వారికి ఆసక్తి\nసన్నగిల్లుతుంది. ధనసంపాదన గురించి\nపట్టించుకోరు. ధనమే అనవసరమైపోయి\nనప్పుడు, తన వ్యాపారం గతి ఏమవుతుంది?\nఇలా ఆలోచించే కొద్దీ బుద్ధుడి పట్ల అతడి\nఆగ్రహం పెరిగిపోయేది.\n\nఒకనాడు ఉదయం వ్యాపారి స్నానానికి\nనదికి బయలుదేరుతూ, తమ ఇంటి ముందు\nఒక యువభిక్షువు నిలబడి ఉండడం చూశాడు.\nఆ క్షణమే అతనికి పట్టరాని కోపం వచ్చింది.\nభిక్షం వేయడం ఇష్టం లేదంటే, లేదని చేయి\nఊపి తన మానాన తను వెళ్ళి వుండవచ్చు.\nఅయితే, అతడు అలా చేయలేదు. భిక్షువుకు\nసరైన గుణపాఠం చెప్పాలని నిర్ణయించు\nకున్నాడు.\n\n\"ఒకపక్క తెల్లవారకముందే బయలు\nదేరావా? నువ్వు ఎప్పుడు వస్తావా అని చూస్తు\nన్నాను. ఇలా చూడు, నువ్వొక దేశదిమ్మరివి.\nదమ్మిడీకికొరగాని నీచుడివి, అప్రయోజకుడివి!”\nఅని అరిచాడు వ్యాపారి.\n\nఅయితే భిక్షువు నోరుతెరవలేదు. అది\nవ్యాపారికి మరింత ఆగ్రహం తెప్పించింది.\nమరొక అడుగు ముందుకువేసి, బిగించిన\nపిడికిలిని పైకెత్తి, \"నిన్ను గురించే కాదు. నీ\nగురువు గౌతముణ్ణి గురించి కూడా నాకు\nబాగా తెలుసు. వాడొక మూర్ఖుడు, వర్థి సోమరి\nపోతు. ఇక వాడి శిష్యులైన మిమ్మల్ని గురించి\nచెప్పాలా? పరమనీచులు,” అన్నాడు.\n\nఅప్పటికీ సన్యాసి ఒక్కమాట మాట్లాడ\nలేదు. దాంతో ఇంకా రెచ్చిపోయిన వ్యాపారి,\nఉత్సాహంతో తిట్టిన తిట్టు తిట్టకుండా తనకు\nతెలిసిన తిట్లన్నిటినీ తిట్టిపోశాడు. ఆ సమ\nయంలో అటుగా వెళుతున్న కొందరు, వ్యాపారి\nఆగ్రహానికి కారణం తెలియక విస్తుపోయి\nచూడసాగారు. అది వ్యాపారికి మరింత ఉత్సా\nహంకలిగించింది. అతడు మరింత గొంతెత్తి\nమరిన్ని తిట్లు తిడుతూ ఆవేశంతో ఊగిపో\nసాగాడు. ఇలా తిట్టి తిట్టి కొంతసేపటికి బాగా\nఅలిసిపోయాడు.\n\nమెల్లగా సన్యాసికి మరింత దగ్గరికి వచ్చాడు.\nసన్యాసి ప్రశాంతవదనంలోని తేజస్సును చూసి\nఒక్క క్షణం చలించిపోయాడు. ఇంతసేపూ\nతాను నానా దుర్భాషలాడినప్పటికీ, ఆ సన్యాసి\nఒక్కమాట కూడా మాట్లాడలేదన్న సంగతీ, తను\nచూపిన అకారణ ఆగ్రహానికి లవలేశం కూడా\nఆయన మోములో చలనం కనిపించలేదన్న\nవిషయమూ వ్యాపారికి తెలియవచ్చింది.\n\nఅప్పటికీ కోపం తగ్గని వ్యాపారి, \"ఎందు\nకలా మౌనంగా ఉన్నావు? మూగవాడివి కావు\nకదా! సమాధానం చెప్పు,\" అని గద్దించాడు.\n\nసన్యాసి మందహాసం చేస్తూ, తన జోలె\nనుంచి ఒక పండును తీసి వ్యాపారికి చూపిస్తూ,\n\"మిత్రమా! ఇప్పుడు ఈ పండును నేను నీకు\nఇస్తాననుకో. నువ్వు తీసుకోవడానికి నిరాకరించిన\nట్టయితే, అది ఎక్కడికిపోతుంది?”అని అడిగాడు.\n\n“ఎక్కడికి పోతుందా? ఏమిటాప్రశ్న? నీ\nదగ్గరే వుంటుంది. అది కూడా తెలియదా?”\nఅన్నాడు వ్యాపారి.\n\n“సరే మిత్రమా, మంచిది. అలాగే నువ్వు\nఇంతవరకు మాట్లాడిన విషయాలను నేను\nతీసుకోలేదు. కాబట్టి ఇప్పుడు అవి ఎక్కడు\nన్నాయో నీకు తెలుసు కదా?” అని అడిగాడు\nసన్యాసి.\n\nఆ మాటతో వ్యాపారి దిగ్భ్రాంతి చెందాడు.\nతాను మాట్లాడిన దుర్భాషలన్నీ తనవద్దే ఉన్నట్టు\nగ్రహించాడు. చెడుమాటలు ఆగంతకుని స్పృశిం\nచలేదు. ఎందుకంటే, ఆ సన్యాసి మోములో\nఏమాత్రం బాధా, విచారమూ ఛాయామాత్రంగా\nనైనా స్ఫురించలేదు.\n\nఆలోగా అక్కడ చేరిన ప్రజలు ప్రసన్న\nవదనంతోవున్న ఆ సన్యాసి మరెవరో కాదనీ,\nసాక్షాత్తు గౌతమబుద్ధుడే అనీ గ్రహించారు.\nఅందరూ ఆయనకు తలలు వంచి నమస్కరిం\nచారు. ఆఖరికి వ్యాపారి కూడా అపరిమితమైన\nభక్తిశ్రద్ధలతో శరీరం వణుకుతూండగా బుద్ధుడికి\nపాదాభివందనం చేశాడు!",
            "book_page_end": 29,
            "story_id": "2003_09_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "వ్యర్థమైన వరాలు",
            "book_page_start": 30,
            "pdf_page_start": 30,
            "pdf_page_end": 33,
            "author": "కొనే నాగవెంకట ఆంజనేయులు",
            "genre": "నీతి కథ",
            "moral": "దురాశ, స్వార్థం మరియు అవివేకంతో కూడిన కోరికలు ఎప్పుడూ వ్యర్థమే అవుతాయి. కష్టపడి పనిచేసి, స్వశక్తిని నమ్ముకోవాలి.",
            "keywords": [
                "వృక్షదేవత",
                "వరాలు",
                "పేరాశ",
                "దారిద్య్రం",
                "స్వశక్తి"
            ],
            "characters": [
                "సీతయ్య",
                "వృక్షదేవత",
                "సోమయ్య",
                "వీరభూపతి"
            ],
            "locations": [
                "హేలాపురి",
                "అడవి",
                "సుగంధపురి"
            ],
            "content": "హేలాపురిలో సీతయ్య అనే పేద కుటుంబీ\nకుడు ఉండేవాడు. అడవిలో కట్టెలు కొట్టి,\nవాటిని ఊళ్ళో అమ్మి, ఇంట్లోకి కావలసిన\nపచారీ సామానులు తెస్తూండేవాడు. గంపెడు\nసంతానంగల సీతయ్యకు, తన జీవితంపట్ల\nఅప్పుడప్పుడూ తీవ్రమైన విరక్తి కలుగు\nతూండేది. ఏ దేవత అయినా కరుణించి\nతనను ఈ కష్టాల నుంచి గట్టెక్కించ లేదా అని\nఆలోచిస్తూండేవాడు.\n\nఒకనాటి ఉదయం వేళ రోజూలాగే కట్టెలు\nకొట్టితెచ్చేందుకు అడవికి వెళ్ళాడు, సీతయ్య.\nఅక్కడ ఒక పెద్ద వృక్షాన్ని ఎంచుకుని దాన్ని\nనరికేందుకు గొడ్డలి పైకెత్తాడు. ఐతే, ఎత్తిన\nగొడ్డలి ఎత్తినట్లే వుండడంతో అతడు తలఎత్తి\nచూశాడు. తన గొడ్డలిని పట్టుకుని ఆపినది\nవృక్షదేవత అని తెలియగానే, సీతయ్యకు\nచాలా ఆశ్చర్యం కలిగింది.\n\n\"సీతయ్యా, నేనీ వృక్షదేవతను. దీన్ని\nనరికే ప్రయత్నం చేయకు. ఎన్నో ఏళ్ళుగా\nఇక్కడ నేను నివాసం వుంటున్నాను. నీ\nపేదరికం నేనెరుగుదును. నీకు మూడు\nవరాలు ఇస్తాను. రోజుకొక వరం చొప్పున\nమూడు రోజులపాటు నీకు నచ్చిన మూడు\nవరాలు కోరుకో. అంతటితో నీ దారిద్య్రం\nతీరిపోతుంది,” అన్నది వృక్షదేవత.\n\n“అలాగే, తల్లీ! నువ్వు నివాసం వున్న\nచెట్టును కొట్టను. నువ్వు అనుగ్రహించిన\nప్రకారం, రోజుకొకవరం కోరుకుంటాను.\nతప్పక తీరుస్తావు గదా?\" అని అడిగాడు\nసీతయ్య అనుమానంగా.\n\n“తప్పకుండా తీరుస్తాను!\" అని వృక్ష\nదేవత మాయమైంది.\n\nసీతయ్య మరొక చెట్టును కొట్టే ఆలోచన\nచేయకుండా ఆనందంగా ఇంటికి వెళ్ళి\nపోయాడు. తర్వాత మధ్యాహ్న భోజనం వేళ\nకాగానే, “మా ఇంటిల్లిపాదీ తినడానికి చక్కని\nపిండివంటలతో భోజనం కావాలి!” అని కోరు\nకుని కళ్ళు మూసుకున్నాడు.\n\nతను తిరిగి కళ్ళు తెరిచేసరికి, తనుకోరిన\nవిందుభోజనం సిద్ధంగా వుంటుందనుకుని,\nసీతయ్య కొద్దిసేపు తర్వాత కళ్ళు తెరిచాడు.\nకానీ, తను కోరిన భోజనపదార్థాలు కనబడక\nపోవడంతో, తన వరం నిజం కావడానికి మరి\nకొంతసేపు వేచివుండవలసి వస్తుందని మన\nసును సరిపెట్టుకున్నాడు.\n\nఇంతలో తలుపు తట్టిన చప్పుడవడంతో\nసీతయ్య వెళ్ళి ఆతృతతో తలుపు తెరిచాడు.\nఎదురుగా పక్క వీధిలో వుండే సోమయ్య,\nతలమీద పెద్ద తట్టతో కనిపించాడు. అందులో\nవున్న రకరకాల పిండివంటలు సువాసనలు\nవెదజల్లుతున్నాయి.\n\n“ఈ రోజు మా ఇంట్లో వ్రతం చేసుకున్నాం,\nసీతయ్యా! మా ఆవిడ ఇవన్నీ మీకు ఇచ్చి\nరమ్మన్నది,” అంటూ తట్ట దించబోయాడు,\nసోమయ్య.\n\nఐతే, సీతయ్య అతణ్ణి వారిస్తూ, \"కొద్ది\nసేపట్లో మా ఇంటికి రకరకాల ఆహారపదా\nర్థాలు రాబోతున్నవి. అందువల్ల నువ్వు తెచ్చి\nనవి వృధాకావచ్చు!\" అంటూ సోమయ్య\nమరొకమాట మాట్లాడేందుకు అవకాశం ఇవ్వ\nకుండా తలుపు మూసేశాడు.\n\nఆ తర్వాత సాయంకాలం గడిచిపోయినా,\nసీతయ్యకు ఎలాంటి ఆహారం అందలేదు.\nచూసి చూసి విసిగిపోయిన అతడు భార్యతో\nచెప్పి, ఇన్ని నూకలు గంజి కాయించి, అందరూ\nఆ పూటకు ఆకలి చల్లార్చుకున్నారు.\n\nవృక్షదేవత వరం ఫలించకపోవడం సీత\nయ్యకు ఆశ్చర్యం కలిగించింది. అతడు\nమర్నాటి ఉదయం బాగా ఆలోచించి, నౌకర్లూ,\nదాసీజనంతో అందంగా వుండే పెద్దభవనం\nకావాలని రెండవ వరం కోరుకుని, కళ్ళు\nమూసుకున్నాడు. ఒక అరగంట కాలం గడి\nచాక అతడు కళ్ళు తెరిచేసరికి, తను ఎంతో\nకాలంగా వుంటున్న పూరిల్లు అలాగే వున్నది.\nఈసారి సీతయ్యకు ఆశ్చర్యంతోపాటు ఎక్కడ\nలేని నిరాశ కలిగింది.\n\nఇంతలో ఎవరో తలుపు తట్టారు. సీతయ్య\nతలుపు తెరిచేసరికి, ఎదురుగా ఒక అపరిచిత\nవ్యక్తి కనిపించి, \"అయ్యా, నేను సుగంధపురి\nనుంచి వస్తున్నాను. మీ పెదనాయనగారు\nచావుబతుకుల్లో వున్నారు. మిమ్మల్ని వెంటనే\nతీసుకురమ్మన్నారు,” అన్నాడు.\n\nసీతయ్య, వృక్షదేవత ఇచ్చిన వరం ఫలించే\nవరకూ ఇంటి నుంచి కదలకూడదనుకున్నాడు.\nఅందువల్ల అతడు, ఆ వచ్చిన వాడితో, “మరేం\nఅనుకోవద్దు. నేను ఇప్పుడు చాలా అత్యవ\nసరమైన పనిలో వున్నాను. ఈ కారణంగా, నేను\nరాలేనని, మా పెదనాయనగారికి చెప్పండి.\"\nఅన్నాడు.\n\nఆనాటి రాత్రి గడిచినా సీతయ్య పూరిల్లు\nభవనంగా మారలేదు. ఆ విధంగా వృక్షదేవత\nరెండోవరం కూడా ఫలించకపోవడంతో, అతడు\nవిచారంతో కృంగిపోయాడు. మర్నాడు పరిపరి\nవిధాలుగా ఆలోచించి, మూడోవరంగా లక్ష\nబంగారు వరహాలు కావాలని కోరుకున్నాడు,\nసీతయ్య.\n\nఅతడికి లక్షవరహాల మూట ప్రత్యక్షం\nకాలేదుగానీ, మధ్యాహ్నం వేళకు లాఠీకర్రలు\nచేతబట్టిన ఇద్దరు దృఢకాయులు, అతడి\nఇంటికి వచ్చి, సీతయ్యతో, \"మేము జమీం\nదారు వీరభూపతిగారు పంపగా వచ్చాము.\nమిమ్మల్ని ఉన్నఫళంగా తీసుకురమ్మన్నది\nవారి ఆజ్ఞ!” అన్నారు.\n\nఇది విన్న సీతయ్యకు ముచ్చెమటలు\nపోశాయి. గతంలో ఒకసారి సీతయ్య, జమీం\nదారుగారి జమీలో ఒక చెట్టు నరుకుతూ\nఆయన కళ్ళబడ్డాడు. జమీందారు ఆజ్ఞాపించ\nగానే నౌకర్లు పట్టుకోవాలని చూస్తే, వాళ్ళకు\nదొరక్కుండా పారిపోయాడు. ఇప్పుడు జమీం\nదారు తనను శిక్షించేందుకు భటులను పంపా\nరనుకున్నాడతను.\n\nసీతయ్య తడబడుతున్న స్వరంతో,\n“అయ్యా, సుగంధపురిలో, మా పెదనాయన\nఆరోగ్యం ఏం బాగాలేదు. ఇప్పుడే కబురొచ్చింది.\nనే వెంటనే వెళ్ళాలి. జమీందారుగారి దర్శనం\nసుగంధపురి నుంచి వచ్చాక చేసుకుంటాను,”\nఅని చెప్పాడు.\n\nఆ రాత్రి గడిచింది. సీతయ్య కోరిన లక్ష\nబంగారు వరహాలు లభించలేదు.ఈ విధంగా\nవృక్షదేవత మూడువరాలూ ఫలించకపోవ\nడంతో, సీతయ్య ఎక్కడలేని కోపంతో గొడ్డలి\nభుజాన పెట్టుకుని అడవిలోని వృక్షదేవత\nచెట్టువద్దకు వెళ్ళాడు.\n\nవృక్షదేవత, అతడికి ప్రత్యక్షమై, “ఏం,\nసీతయ్యా, ఈ గొడ్డలేమిటి? మూడు వరాలి\nచ్చానుగదా?\" అని ప్రశ్నించింది.\n\n“ఆ వరాల్లో ఒక్కటి కూడా ఫలించలేదు!”\nఅంటూ సీతయ్య, వృక్షదేవతకు జరిగిందంతా\nవివరంగా చెప్పాడు.\n\n“అదేమిటి! ఎందుకు ఫలించలేదు? సోమ\nయ్యతో పంచభక్ష్యపరమాన్నాలు పంపాను\nగదా? సుగంధపురిలో నీ పెదనాన్న, తను\nమరణించే ముందు, తనకు పిల్లలంటూ లేని\nకారణంగా, రాజమహలులాంటి తన భవ\nనాన్ని నీకివ్వాలనుకున్నాడు. ఆయన కబురు\nచేసినా నువ్వు వెళ్ళలేదు, అవునా?” అని\nఅడిగింది వృక్షదేవత.\n\nసీతయ్యకు నోట మాట పెగల లేదు. తనకు\nతానై, వృక్షదేవత ఇచ్చిన రెండు వరాలూ\nఫలించకుండా చేసుకున్నాడన్న మాట! అతడు\nకొద్దిక్షణాలు తన దురదృష్టానికి బాధపడి,\nవృక్షదేవతతో, “తల్లీ! ఆ మూడో వరంగా లక్ష\nబంగారు వరహాలు కావాలని కోరుకున్నానే,\nఅదైనా ఎందుకు ఫలించలేదు?\" అన్నాడు.\n\nవృక్షదేవత చిరునవ్వు నవ్వి, \"ఆ మూడు\nవరాలూ ఫలించకపోవడం, నీ దురదృష్టం.\nదానికి కారణం, నీ మితిమీరిన స్వార్థం, పేరాశ.\nనీకు బంగారు వరహాలిచ్చేందుకే జమీందారు,\nనిన్ను రమ్మని భటులచేత కబురు పంపాడు.\nగతంలో, ఆయన జమీలో నువ్వు నరికిన చెట్టు\nపాదంలో, ఆయనకు తన పూర్వీకులెవరో రాగి\nబిందెల్లో దాచిపెట్టిన పదిలక్షల బంగారు\nవరహాలు లభించాయి. ఆ బిందెలు బయట\nపడడానికి కారణం నువ్వుగనక, నీకు లక్ష\nవరహాలిచ్చి సన్మానించదలిచాడు. కాని, నువ్వు\nఆయన దర్శనానికి వెళ్ళలేదు. అందువల్ల,\nఆయన నిన్నొక పొగరుబోతుగా భావించి, ఆ\nలక్ష వరహాలనూ జమీలో వున్న పేదసాదలకు\nదానం చేశాడు,” అని చెప్పింది.\n\nవృక్షదేవత మాటలు విని కొంతసేపు నోట\nమాట రాక అలాగే కొయ్యబారిపోయాడు,\nసీతయ్య. తర్వాత తేరుకుని, “చెట్టుతల్లీ!\nమరొక మూడువరాలు ప్రసాదించు,” అంటూ\nచేతులు జోడించాడు.\n\nదానికి వృక్షదేవత కాదన్నట్టు తలవూపి,\n\"ఒక్కసారికి మించి వరాలు ప్రసాదించే శక్తి,\nనాకు లేదు. అవివేకం, దురాశకొద్దీ నేనిచ్చిన\nవరాలు వ్యర్థం చేసుకున్నావు. అదృష్టం\nమనిషిని ఒకసారి మాత్రమే తలుపు తడు\nతుంది; కానీ నీ విషయంలో మూడుసార్లు\nతలుపు తట్టింది! ఇకపై నువ్వు చేయవల\nసింది, నీ స్వశక్తిని నమ్ముకోవడమే. మును\nముందు నువ్వు జీవనోపాధికి అడవిలో ఎండి\nపోయిన కట్టెలను మాత్రమే కొట్టుకుంటూ,\nచెట్టుచేమలకు ఎలాంటి హానీ చేయకుండా,\nవాటిని రక్షించుకుంటూ వచ్చినంతకాలం నా\nఅనుగ్రహం వలన - నీకూ, నీ కుటుంబానికీ\nఏ రోజూ తిండిలేక ఇబ్బందిపడే పరిస్థితి\nరాదు,\" అని అదృశ్యురాలయింది.",
            "book_page_end": 33,
            "story_id": "2003_09_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మంత్రగత్తె - అందమైన అమ్మాయిలు (సిక్కిం జానపద కథ!)",
            "book_page_start": 34,
            "pdf_page_start": 34,
            "pdf_page_end": 38,
            "author": "చందమామ బృందం",
            "genre": "జానపద కథ",
            "moral": "దుష్టశక్తులు, ఎంత శక్తిమంతమైనా, నిజాయితీ, ధైర్యం మరియు మంచితనం ముందు ఓడిపోతాయి.",
            "keywords": [
                "మంత్రగత్తె",
                "సిక్కిం జానపద కథ",
                "యువరాణులు",
                "రూపాంతరం",
                "రాజు"
            ],
            "characters": [
                "కోంతార్హోప్ (అక్క)",
                "జార్ఖర్హాప్ (చెల్లెలు)",
                "లైయాంగ్బార్ (రాజు)",
                "టైయాంగాప్ (మంత్రగత్తె)",
                "రూమూదేవుడు"
            ],
            "locations": [
                "సిక్కిం",
                "కొండ పాదతలం లోయ",
                "నదీతీరం",
                "రాజభవనం"
            ],
            "content": "మనోహరమైన ఒక కొండ పాదతలంలోని\nలోయలో అందమైన వనం మధ్య వున్న చిన్న\nగుడిసెలో ఇద్దరు అందమైన అమ్మాయిలు\nనివసిస్తూండేవారు. వాళ్ళిద్దరూ అక్కచెల్లెళ్ళు.\nఅక్క పేరు కోంతార్హోప్, చెల్లెలి పేరు జార్ఖర్\nహాప్. కోంతారోప్కు అందమైన కంఠస్వరం\nఉండేది. ఆమె పాడితే పువ్వులు వికసించేవి.\nఆ పాటకు చెల్లెలు నాట్యం చేస్తే - సింహం,\nఎలుగుబంటి, చిరుతపులి వంటి వన్యమృగాలు\nసైతం ఆమెతో కలిసి నాట్యం చేసేవి.\n\nఆ వనానికి అధిపతి రూమూదేవుడు. చాలా\nఅద్భుతమైన అరుదైన పుష్పాలకు నిలయ\nమైన ఆ వనాన్ని అక్కా చెల్లెళ్ళు జాగ్రత్తగా\nసంరక్షించుకుంటూ వచ్చారు. ముఖ్యంగా\nఆ పరిసరాలలో నడయాడే లైయాంగ్బార్\nమంత్రగత్తె టైయాంగాప్ నుంచి దానిని\nకాపాడుకుంటూ వచ్చారు. మనుషులను\nస్వయంగా వెళ్ళి పీడించే ముందు, ఆ మంత్ర\nగత్తె వాళ్ళ కలలో కనిపించి హడలగొట్టేది. కోరిన\nరూపాన్ని ధరించే శక్తి ఆ మంత్రగత్తెకు ఉండేది.\nదాని దుష్టశక్తుల ప్రభావాన్ని ఎదుర్కొనే శక్తి\nఎవరికీ ఉండేది కాదు.\n\nఒకరోజు జార్ఖరోప్కు ఒక వింతకల\nవచ్చింది. తన అక్క బంగారు దిండును టైయాం\nగాప్ లాక్కున్నట్టు కలగన్నది. భయంతో కీచు\nమని కేకపెడుతూ ఆమె లేచి కూర్చున్నది. ఆమె\nఏడుపు విని కొంతార్హోప్ కూడా లేచింది.\nఇద్దరూ విచారంతో తలలు పట్టుకున్నారు.\nటెయాంగాప్ తమ మీదికి దాడిచేసే సమయం\nసమీపించిందని గ్రహించి అక్కాచెల్లెళ్ళిద్దరూ\nభయంతో ఆలోచించసాగారు.\n\nమంత్రగత్తె వస్తే ఎలా తప్పించుకోవడమా\nఅని అక్కాచెల్లెళ్ళు తీవ్రంగా ఆలోచిస్తూన్న\nప్పుడు ఒక అందమైన యువతి వనంలో తిరు\nగాడుతూండడం వాళ్ళ కంటబడింది.\n\n“అది ఎవరై వుంటారు? మారువేషంలో\nవస్తూన్న మంత్రగత్తె కాదు కదా?\" అన్నది\nకోంతార్హోప్ భయంతో వణుకుతూ.\n\nచెల్లెలు వెంటనే బంగారు దిండును తీసి\nరొమ్ముకు అదుముకుంటూ, “సందేహం\nలేదు. ఇది టైయాంగాప్ మంత్రగత్తే అయి\nవుంటుంది. చూడు చూడు, అది తిన్నగా\nమనదగ్గరకే వస్తున్నది,” అన్నది కన్నీళ్ళు\nకారుస్తూ.\n\nదర్జాగా నడిచి వచ్చిన ఆ యువతి వాళ్ళ\nపక్కన కూర్చుంటూ, “మీలాంటి అందమైన\nఅమ్మాయిలను నేనెక్కడా చూడలేదు. మీ\nఅందచందాలను చూసి లయాంగ్బార్ రాజు\nమిమ్మల్ని ప్రేమించడంలో ఆశ్చర్యం లేదు.\nఆయన మిమ్మల్ని పెళ్ళాడాలనుకుంటున్నాడు.\nమీ ఇద్దర్నీ అక్కడికి తీసుకువెళ్ళడానికే నేనిప్పుడు\nవచ్చాను. బయలుదేరండి. త్వరగా బయలు\nదేరారంటే సాయంకాలానికి అక్కడికి చేరుకో\nవచ్చు,” అన్నది నవ్వుతూ.\n\n“మేము ఇక్కడే సంతోషంగా ఉన్నాం.\nరాణులు కావాలన్న కోరిక మాకు లేదు. పైగా\nరాణులు అయ్యే అర్హత కూడా మాకు లేదు.\nదయచేసి మమ్మల్ని మా మానాన వదిలిపెట్టు,”\nఅన్నది కోంతార్హోప్.\n\nఈ మాటలు టైయాంగాప్కు ఆగ్రహం\nకలిగించాయి. తను వేసిన పథకానికి ఆటంకం\nకలగడంతో, “ఇది రాజు ఆజ్ఞ. దానిని మీరు\nఅతిక్రమించలేరు. త్వరగా తెమలండి. మర్యా\nదగా లైయాంగ్బార్కు నాతో రండి!” అని\nహెచ్చరించింది.\n\nఅక్కాచెల్లెళ్ళు హడలిపోయారు.ఆ యువతి\nమంత్రగత్తె అనే వాళ్ళ అనుమానం బలపడ\nసాగింది. కొంతార్హోప్ ఆ యువతిని శాంతింప\nజేయడానికి ప్రయత్నిస్తూ, “కోపగించుకోకు.\nఆకలిగా ఉన్నట్టున్నావు. ఏదైనా తిను,\"\nఅంటూ ఆ యువతిముందు ఒక పళ్ళెం నిండా అన్నం,\nవేయించిన ఒక గొర్రెను ఉంచింది. వెంటనే\nదానిని తినేసి, ఆ యువతి ఇంకా కావాలన్నది.\nవంట గదిలో ఉన్నదంతా తెచ్చి ఆ యువతి\nముందుంచారు. ఆ యువతి దానిని క్షణా\nలలో ఖాళీ చేసేసింది. దానిని చూసిన అక్కా\nచెల్లెళ్ళు ఆ యువతి మంత్రగత్తె టైయాంగాప్\nతప్ప మరొక్కరు కాదన్న దృఢనిర్ణయానికి\nవచ్చారు.\n\nతినడం పూర్తికాగానే, “ఇంకా ఎందుకు\nఆలస్యం? బయలుదేరండి,\" అన్నది టైయాం\nగాప్.\n\n“మాకు ఇక్కడ చాలా పనులున్నాయి.\nపొలం దున్నాలి. విత్తనాలు చల్లాలి,” అన్నది\nకోంతార్హోప్.\n\n\"ఆ విచారం నీకొద్దు. ఆ పనులన్నిటినీ\nనేను చిటికలో పూర్తిచేస్తాను,\" అన్నది ఆ\nయువతి.\n\nఆ తరవాత ఆమె ఏదో మంత్రం చెబుతూ,\nచేయి ఊపింది. అంతే, పొలం దున్నడం,\nవిత్తనాలు చల్లడం క్షణాలలో పూర్తయ్యాయి.\n\n“మీరు చెప్పిన పనులు అయిపోయాయి\nకదా? బయలుదేరండి,\" అన్నదా యువతి.\n\n“ఇంకా నేను వడ్లు దంచాలి. వస్త్రం నేయాలి.\nఅవన్నీ పూర్తిచేశాకే, నీతో రావడం సాధ్యం!”\nఅన్నది జార్ఖరాప్.\n\nఆ పనులను కూడా ఆ యువతి తన\nమాయాజాలంతో క్షణాలలో పూర్తిచేసింది. ఇక\nఏ సాకూ చెప్పడానికి వీలులేక అక్కాచెల్లెళ్ళు\nఆ యువతి వెంట బయలుదేరక తప్పలేదు.\n\nకొంతదూరం నడిచి వాళ్ళొక నదీతీరాన్ని\nచేరుకున్నారు. అక్కడి నుంచి రాజభవనం\nకనిపిస్తున్నది. దానిని చూడగానే, “ఆహా,\nరాజభవనాన్ని సమీపించాము. ఇకపై ఎలాంటి\nముప్పూ రాదు. బహుశా ఈ యువతి నిజం\nగానే రాజు పంపిన మనిషేనేమో!\" అన్నది\nజార్ఖర్హోప్ చెల్లెలితో ఎంతో ఆశగా.\n\n\"అయితే, ఆ వచ్చిన యువతి నాలుగడు\nగులు ముందుకు వేసి నిలబడి వెనక్కు తిరిగి\nచూసింది. తరవాత నదిలోని నీళ్ళ దగ్గరికి వెళ్ళి\nఅక్కా చెల్లెళ్ళతో, “రండి, రాజును చూసేలోపల\nస్నానంచేసి, తాజాగా హుషారుగా తయారు\nకండి,” అన్నది.\n\nకోంతార్హోప్ నీళ్ళలోకి వంగి ముఖం కడు\nక్కోవడానికి దోసిలితో నీళ్ళు తీసుకోబోయింది.\nఅంతలో టైయాంగాప్ ఆమెను ఒక చేపగా\nమార్చి, నీళ్ళలోకి విసిరివేసింది.\n\nజార్ఖర్హోప్ దీనిని చూసి భయంతో వణికి\nపోయింది. అక్కడినుంచి పరిగెత్తిపోవడానికి\nప్రయత్నించింది కాని, టైయాంగాప్ ఆమెను\nపట్టుకొని, \"భయపడకు - నువ్వు నా మాట\nవిన్నంతవరకు నీకు ఏ హానీ చేయను,” అన్నది.\nఆ తరవాత మంత్రకత్తె, తన రూపాన్ని కొంతార్\nహాప్ మార్చుకుని, \"నేను నీ అక్కలాగా\nకనిపిస్తున్నాను కదూ!\" అన్నది.\n\nజార్ఖర్హోప్ ఆశ్చర్యంతో దిమ్మెరపోయింది.\nఆమె నోట మాట రాలేదు. మంత్రగత్తెటైయాం\nగాప్ అచ్చంగా తన అక్కలాగే ఉంది!\n\nఇద్దరూ రాజభవనం చేరుకున్నారు. మంత్ర\nగత్తె తనను కోంతార్హోప్ గానూ, జార్ఖర్ హాప్ను\nతన పరిచారికగానూ రాజుకు పరిచయం\nచేసుకున్నది. ఆమె అందానికి ముగ్ధుడైన రాజు\nఆమెను వెంటనే పెళ్ళి చేసుకున్నాడు. వాళ్ళు\nరాజభవనంలో రాచభోగాలు అనుభవించ\nసాగారు. జార్ఖర్హోప్ మాత్రం పొద్దస్తమానం\nఇంటిచాకిరీ చేసేది.\n\nమధ్యాహ్న సమయంలో జార్ఖరోప్\nరాజుగారి గొర్రెలను మైదానాలకు తోలుకు\nపోయి మేపుకుని వచ్చేది. ప్రతి సాయంకాలం,\nటైయాంగాప్, గొర్రెలను లెక్కపెట్టే నెపంతో\nఅక్కడికి వచ్చి, తన భయంకరమైన ఆకలిని\nతీర్చుకోవడానికి రెండు మూడు గొర్రెలను\nతినేసేది.\n\nఒకరోజు జార్ఖరోప్ నదీతీరంలో గొర్రెలను\nమేపుతూ తన అక్కను తలుచుకున్నది. రాజ\nభవనంలో తాను చేస్తూన్న చాకిరీ, పడుతూన్న\nబాధలూ ఏకరువుపెడుతూ, తన అక్కను తలు\nచుకుని భోరున విలపించసాగింది.\n\nహఠాత్తుగా ఆమెకు నదిలో నుంచి ఎవరో\nమాట్లాడుతున్నట్టనిపించింది. ఆమె పరికించి\nచూసింది. ఆ మాట్లాడుతున్నది చేప. అది తన\nఅక్కేనని జార్ఖహాప్ ఆ క్షణమే గ్రహించింది.\nఎదురుచూడని విధంగా ఆమె అక్క అసలు\nరూపంతో లేచి వచ్చింది. గట్టుపై కూర్చుని\nఅక్కాచెల్లెళ్ళు మాట్లాడుకున్నారు. కొంతార్\nహాప్ మంత్రగత్తె ప్రభావంతో చేపగా మారిపో\nయినప్పటికీ, కావాలంటే రోజుకొక గంటసేపు\nమానవరూపంతో ఆమె బయటకు రావచ్చు.\n\nఅక్క సురక్షితంగా ఉందని తెలుసుకున్న\nజార్ఖర్హోప్ పరమానందం చెందింది. ఆ తరవాత\nవాళ్ళు రోజూ అదేవిధంగా కలుసుకోసాగారు.\nఆ కారణంగా జార్ఖహాప్ లో విషాదం మటుమా\nయమై, ఆమె ముఖంలో సంతోషం తొణికిసలాడ\nసాగింది. ఇంటిపనులను చకచకా చేయసాగింది.\n\nఆమెలో వచ్చిన మార్పును టైయాంగాప్\nకూడా పసికట్టింది. “సంతోషంతో మిడిసి\nపడుతున్నది. దీని వాలకం చూస్తూంటే అక్కను\nకలుసుకున్నట్టే ఉంది. అదొక్కటే కదా దీనికి\nసంతోషం కలిగించగలిగినది! ఏ సంగతీ రేపు\nతేలుస్తాను,” అనుకున్నది.\n\nమరునాడు జార్ఖరాప్ను వద్దని టైయాం\nగాప్ తనే గొర్రెలను తోలుకుని మేపడానికి\nనదీతీరానికి వెళ్ళింది.\n\nఅక్కడ కోంతార్హోప్ కనిపించిందిగాని,\nఅంతలో సంగతి గ్రహించి నదిలోకి దూకి చేపగా\nమారి, దాని చేతికి చిక్కకుండా వెళ్ళిపోయింది.\n\nటైయాంగాప్ నిరుత్సాహంగా భవనానికి\nవెనుదిరిగింది. అంతలో తన అక్కకు ఏమై\nవుంటుందోనన్న భయంతో జార్ఖర్హోప్ విలా\nపించసాగింది. ఆ సమయంలో తన రాణిని\nచూడడానికి రాజు అటుకేసి వచ్చాడు. అక్కడ\nజార్ఖర్హోప్ ఏడుస్తూ ఉండడం చూశాడు.\nఅంతకుపూర్వం కూడా ఆమె ఎప్పుడూ విచా\nరంతో ఉండడం గమనించిన రాజు ఆమెను\nకారణం అడిగాడు.\n\nజార్ఖర్హోప్ జరిగినదంతా వివరించింది.\nఅంతా విన్న రాజు, “ఏమిటీ! నువ్వు చెపు\nతున్నదంతా నిజమా? నమ్మశక్యంగా లేదే!\"\nఅన్నాడు ఆశ్చర్యంగా.\n\n'నా మాటల మీద నమ్మకం లేదంటే, మీరే\nఒకపని చెయ్యండి. రాత్రికి గొర్రెల కొట్టంలోకి\nవెళ్ళి రహస్యంగా దాక్కోండి. ఆమె ఆ గొర్రెల్లో\nకొన్నిటిని ఆవురావురుమని మింగడం తమరే\nస్వయంగా చూడగలరు! ఆ కారణంగానే\nగొర్రెల సంఖ్య రోజు రోజుకూ తగ్గిపోతున్నది,”\nఅన్నది జార్ఖహాప్.\n\nఆమె చెప్పినట్టే ఆ రోజు రాత్రి రాజు పెంద\nలాడే వెళ్ళి గొర్రెల కొట్టంలో దాక్కున్నాడు.\nఅర్ధరాత్రి సమయంలో ఆయన భార్య అక్కడికి\nవచ్చి, తన అసలు రూపం దాల్చి, మూడు\nగొర్రెలను అమాంతం స్వాహా చేసింది. ఆ తరవాత\nనిశ్శబ్దంగా రాజభవనంలోకి వెళ్ళిపోయింది.\n\nమరునాడు రాజు, రాజభవనానికి సమీ\nపంలో ఒక విశాలమైన గది నిర్మాణానికి ఏర్పా\nటుచేశాడు. దానిని అందంగా అలంకరింప\nచేశాడు. ఆ తరవాత ఆయన అక్కడి పడకకు\nకింద పెద్దగోతిని తవ్వించి, అందులో బయటకు\nకనిపించకుండా కత్తులు, కఠారులు, బరిసెలు\nవంటి పదునైన ఆయుధాలను అమర్చి దాని\nమీద పడకను అమర్చాడు.\n\nఆ తరవాత అతడు మంత్రగత్తె వద్దకు\nవెళ్ళి, \"ప్రియతమా! నీకోసమే ప్రత్యేకంగా ఒక\nఅందమైన గదిని నిర్మించాను. వచ్చి చూడు,\"\nఅన్నాడు ప్రేమ నటిస్తూ.\n\nసంతోషంగా ఆయనవెంట వెళ్ళిన మంత్ర\nకత్తె ఆ అలంకారాలనుచూసి,మురిసిపోయింది.\nఉత్సాహంగా వెళ్ళి పడకమీద కూర్చున్నది.అంతే!\nపడక విరిగి మంత్రగత్తె గోతిలోని పదునైన ఆయు\nధాలపైబడి, ఒళ్ళంతా నెత్తురుతో ముక్కలు చెక్కలై\nవిలవిలా తన్నుకుంటూ ప్రాణాలు విడిచింది.\n\nఆ తరవాత రాజూ, జార్ఖర్హోప్ నదీతీరా\nనికి వెళ్ళారు. వారికోసం అక్కడ కోంతార్హోప్\nఎదురుచూస్తున్నది. మంత్రగత్తె మరణంతో,\nదాని మంత్ర ప్రభావం కూడా తొలగిపోయింది.\n\nరాజు ఇప్పుడు అసలు కోంతారాప్ను వివా\nహమాడాడు. ఆమె చెల్లెలు జార్ఖర్హోప్ కూడా\nఅదే రాజభవనంలోనే హాయిగా చిరకాలం\nజీవించింది.",
            "book_page_end": 38,
            "story_id": "2003_09_10",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 10,
        "author_counts": {
            "సంపాదకుడు : విశ్వం": 1,
            "చందమామ బృందం": 5,
            "లక్ష్మీగాయత్రి": 1,
            "వసుంధర": 1,
            "బిందుసార్": 1,
            "కొనే నాగవెంకట ఆంజనేయులు": 1
        },
        "genre_counts": {
            "వ్యాసం": 3,
            "నీతి కథ": 3,
            "సాంఘిక కథ": 1,
            "ఫాంటసీ, ధైర్య సాహస కథ": 1,
            "బేతాళ కథ": 1,
            "జానపద కథ": 1
        }
    }
}