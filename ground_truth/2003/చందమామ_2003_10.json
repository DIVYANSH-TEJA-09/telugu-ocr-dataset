{
    "book_id": "చందమామ_2003_10",
    "stories": [
        {
            "title": "కొనితెచ్చుకుంటూన్న ప్రమాదం!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "సంపాదకీయం",
            "moral": "స్వస్థత, సంప్రదాయబద్ధమైన ఆహారాన్ని ఎంచుకోవడం ముఖ్యం, ఫాస్ట్ ఫుడ్స్ ప్రమాదకరం.",
            "keywords": [
                "సంపాదకీయం",
                "ఫాస్ట్ ఫుడ్స్",
                "ఆహారం",
                "ఆరోగ్యం",
                "ప్రమాదం"
            ],
            "characters": [],
            "locations": [
                "అమెరికా",
                "భారతదేశం"
            ],
            "content": "నిత్యజీవితం సులభం, సుఖతరం కావడానికి వీలుగా ఇవాళ ఎన్నో ఆధునిక సదుపాయాలు\nవచ్చాయి. నిన్న మొన్నటిదాకా లేని వాహనాలు, టెలిఫోన్లు, మొబైల్ ఫోన్లు, ఫ్యాక్స్,\nఇ.మెయిల్ సదుపాయాలు ఈ రోజు మనకు అందుబాటులో ఉన్నాయి. వీటి కారణంగా\nసమయం బాగా ఆదా అయి, జీవితాలు చాలినంత తీరికతో నింపాదిగా సాగాలి. అయితే,\nవాస్తవంలో అలా లేదు. ప్రతి విషయంలోనూ మునుపటికన్నా వేగం, తొందర, హడావుడి\nపెరిగి పోయాయి. సమయాభావంతో మనిషి సతమతమైపోవడం విచిత్రం! ఈ హడావుడిలో\nచాలామందికి వండుకుని తినే సమయం కూడా ఉండడం లేదు. ఇంతవరకు హోటళ్ళకే\nపరిమితమైనవారు ఇవాళ ఫాస్ట్ ఫుడ్స్ మీదికి ఎగబడుతున్నారు. పాశ్చాత్య దేశాల నుంచి ఈ\nఫాస్ట్ ఫుడ్స్ అలవాటు మనకు అధిక ఖర్చుతో పాటు అనేక ఆరోగ్య సమస్యలను కూడా\nతెచ్చిపెడుతున్నది.\n\nఈ విషయంలో శాన్ ఫ్రాన్సిస్కోలోని 'ఫుడ్ అండ్ సొసైటీ పాలిసీ' ఫెలో మైకేల్ మాస్కరన్\nహాస్ ఇలా హెచ్చరిస్తున్నాడు: అమెరికాలో పెరుగుతూన్న అతిబరువు సమస్య అందరికీ\nతెలిసినదే. మాంసం, వెస్ట్రన్ ఫాస్ట్ ఫుడ్స్, శీతలపానీయాలు మొదలైన వాటిని ఇక్కడి నుంచి\nఇండియాకు ఎగుమతి చేయడం ద్వారా, అక్కడ మరిన్ని ప్రజా ఆరోగ్య సమస్యలు\nతలెత్తనున్నాయి. ఆకలిని నిర్మూలించడమా? అతి బరువును తగ్గించడమా? దేనికి\nప్రాధాన్యత నివ్వాలి? అని ఇండియా నిర్ణయించుకోవలసి ఉంటుంది.\n\nవైవిధ్య భరితమైన సంస్కృతీ సంప్రదాయాలూ, విభిన్న వ్యావసాయిక ప్రాంతాలూ గల\nభారతదేశంలో స్థానికంగా లభించే ఆహారపదార్థాలతో ఆరోగ్యకరమైన ఆహారాలను\nసులభంగా తయారు చేసుకోవచ్చు- అని కూడా ఆయన సూచిస్తున్నాడు.\n\nఈ ఫాస్ట్ ఫుడ్స్, శీతలపానీయాలు అనేవి మనం చేజేతులా కొనితెచ్చుకుంటూన్న\nప్రమాదం అని గ్రహించాలి. ఇవి మొదట పిల్లల్ని బాధిస్తుంది. మన దేశాన్ని ముంచెత్తే మరొక\nప్రమాదంగా అవి రూపుదాల్చకముందే-తల్లిదండ్రులు ఈ విషయంలో తగు జాగ్రత్తలు\nతీసుకోవడం శ్రేయస్కరం!",
            "book_page_end": 5,
            "story_id": "2003_10_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "గజరాజు తీర్పు",
            "book_page_start": 7,
            "pdf_page_start": 7,
            "pdf_page_end": 8,
            "author": "గుడిసేవ మురళీధర్",
            "genre": "జంతు కథ",
            "moral": "హద్దులు తెలుసుకుని మసలుకోవడం అందరికీ క్షేమం.",
            "keywords": [
                "ఏనుగు రాజు",
                "తోడేళ్ళు",
                "న్యాయం",
                "అడవి",
                "జలకన్య"
            ],
            "characters": [
                "ఇరావతం (ఏనుగు)",
                "నలుపు తోడేలు",
                "బూడిద తోడేలు",
                "గొర్రెపిల్ల",
                "జలకన్య"
            ],
            "locations": [
                "మహాసముద్రం మధ్య దీవి"
            ],
            "content": "మహాసముద్రం మధ్య గల ఒకానొక దీవి\nఅడవులతో, కొండలతో, జలపాతాలతో నిండి\nవుండేది. అక్కడ ఎన్నో ఘాతుకమృగాలూ,\nసాధుజంతువులూ తప్ప మనుషులు మాత్రం\nలేరు. దీవిలోని జంతువులన్నీ కలిసి ఇరావతం\nఅనే ఒక ఏనుగును తమ రాజుగా నియ\nమించుకున్నవి.\n\nఈ ఇరావతం బలదర్పాల్లో, వివేకంలో\nతనకదే సాటి. న్యాయనిర్ణయంలో తమ\nరాజుకు సాటి రాగలవారు మరి లేరని\nజంతువులన్నీ చెప్పుకునేవి. ఇరావతం ప్రతి\nరోజూ సాయంత్రం సముద్రం ఒడ్డున సభ\nఏర్పాటు చేసి, దీవిలో వున్న జంతువుల\nమధ్య తలఎత్తే చిన్నా పెద్ద తగాదాలను,\nసునిశితంగా పరిశీలించి, లోకరీతికి భంగం\nకలగకుండా చక్కగా పరిష్కరించేది.\n\nదీవిని చుట్టివున్న సముద్ర జలంలో,\nఒక జలకన్య వుండేది. నడుం కింది భాగం చేప\nఆకారం, నడుం పై భాగం స్త్రీ ఆకారంతో\nవుండడంతో, అది సముద్రం ఒడ్డున తిరు\nగుతూ, జంతువులతో స్నేహంగా మెలుగుతూ,\nఅప్పుడప్పుడు ఏనుగుల రాజు చెప్పే తీర్పులు\nవినడానికి వచ్చేది.\n\nఒకనాటి సాయంకాలం సభ జరుగు\nతుండగా, రెండు తోడేళ్ళు గాయాలతో\nవున్న ఒక గొర్రెపిల్లను తీసుకువచ్చి ఏనుగు\nముందు పెట్టాయి. ఇరావతం గొర్రె పిల్లకేసి\nజాలిగా చూసి, “ఏమిటి మీ ఇద్దరి మధ్యా\nవచ్చిన తగవు?\" అని ప్రశ్నించింది.\n\nఅందుకు కాస్త నలుపు రంగులోవున్న\nతోడేలు, “రాజా! ఈ గొర్రెపిల్లను వేటాడింది,\nనేను. ఇది నాకు చెందాలి!” అన్నది.\n\n“రాజా! ఈ గొర్రెపిల్ల ఆ మందలో తల్లి\nదగ్గర వున్నది. రాత్రి కటిక చీకటివేళ\nకాపుకాసి, గొర్రెలా నటిస్తూ దీన్ని తల్లి\nనుంచి వేరు చేసి బయటకు తెచ్చాను. ఆ\nసమయంలో హఠాత్తుగా వచ్చి దాని మీద\nపడి గాయపరిచిన ఈ మాయావి, తను\nవేటాడానంటున్నది!\" అన్నది కాస్త బూడిద\nరంగులో వున్న తోడేలు.\n\nఇరావతం వాటిని గట్టిగా మందలించి,\nబూడిదరంగు తోడేలుతో, “నువ్వు చీకటిలో\nగొర్రెలా నటిస్తూ గొర్రెపిల్లను పట్టిన తీరు\nతోడేలుజాతి స్వభావానికే విరుద్ధం,\nతలవంపులు! నీకు వారం రోజులపాటు\nచీకటి గుహలో కఠిన శిక్ష విధిస్తున్నాను!\"\nఅన్నది.\n\nఆ తరవాత అప్పుడు ఇరావతం తలతిప్పి\nసభాసదులకేసి ఒకసారి చూసి, తోడేలుతో,\n\"తల్లి నుంచి వేరుపడి భయంతో విలవిల\nలాడుతున్న గొర్రెపిల్లను నువ్వు వేటాడిన\nతీరు, నువ్వు పుట్టిన వంశానికే అవమానకరం.\nగొర్రెపిల్లను దాన్ని మందలో వున్న తల్లి\nదగ్గరకు చేర్చడం నీ బాధ్యత. ఇందులో\nపిసరంత పొరపాటు జరిగినా, నిన్ను యావ\nజ్జీవం గుహలో బంధించగలను,” అన్నది.\n\nఈ జరిగిందంతా సముద్రపు ఒడ్డు రాతి\nగుట్ట మీద కూర్చుని, శ్రద్ధగా విన్న జలకన్య\nలేచి, ఇరావత రాజుకు నమస్కరించి,\n\"గజరాజా! మీ తీర్పును అడవి జంతువులన్నీ\nఆనందంగా ఆమోదించాయి. అయినా, నాకు\nఒక అనుమానం!” అన్నది. “ఏమిటది?\"\nఅని అడిగింది ఇరావతం.\n\n“గొర్రెపిల్ల నాకే చెందాలి అని దానిని\nవేటాడిన రెండు తోడేళ్ళు వస్తే, అది రెండిం\nటికీ చెందదని తీర్పునిచ్చావు. బలమైన జంతు\nవులు బలహీనమైన జంతువులను వేటా\nడటం ప్రకృతిసహజం కదా! అలాంటప్పుడు\nతోడేళ్ళు గొర్రెపిల్లను వేటాడడం తప్పెలా\nఅవుతుంది?” అని అడిగింది జలకన్య.\n\nఅందుకు ఇరావతం, “వేటాడడం\nవన్య మృగాలకు సహజమే. అయితే ఆ\nహక్కు అడవి వరకే పరిమితం. అడవి\nహద్దులను దాటి జన నివాస స్థానాలలో\nజొరబడి సాధుజంతువులను వేటాడడం\nఅనేక సమస్యలకు దారితీస్తుంది. అది\nచివరకు వన్యమృగాలకే హాని కలిగిస్తుంది.\nఎందుకంటే వన్యమృగాల బెడదను తుద\nముట్టించటానికి మనుషులు పూనుకుంటే\nఆపైన అడవి జంతువులు బతకలేవు. అందుకే\nహద్దులు ఎరిగి మసలుకోవటం అందరికీ\nక్షేమం అని ఆ తీర్పునిచ్చాను,\" అన్నది.\n\nఆ వివరణ విని జలకన్య, \"గజరాజా!\nమీ బుద్ధికౌశలం అమోఘం!\" అంటూ\nఏనుగుకు మరొక్కసారి నమస్కరించి\nసముద్రంలోకి వెళ్ళిపోయింది.",
            "book_page_end": 8,
            "story_id": "2003_10_02",
            "raw_genre_backup": "జంతు కథ",
            "normalized_genre_te": "జంతు కథ",
            "normalized_genre_code": "ANIMAL_STORY",
            "content_type": "STORY",
            "language": "TELUGU"
        },
        {
            "title": "మిత్రుడు - శత్రువు",
            "book_page_start": 9,
            "pdf_page_start": 9,
            "pdf_page_end": 12,
            "author": "రాయవరపు ఆదినారాయణరావు",
            "genre": "సామాజిక కథ",
            "moral": "నిజమైన స్నేహం హోదాను బట్టి ఉండదు. అహంకారం తగదు. మిత్రుడి ఎదుగుదల పట్ల సంతోషించాలి.",
            "keywords": [
                "స్నేహం",
                "శత్రుత్వం",
                "అహంకారం",
                "రాజగుప్తుడు",
                "వినోదుడు"
            ],
            "characters": [
                "మహానందుడు",
                "వినోదుడు",
                "రాజగుప్తుడు"
            ],
            "locations": [
                "రాజమార్గం",
                "రాజు కొలువు"
            ],
            "content": "రాజుగారి కొలువులో ఉన్నత పదవిలో వున్న\nమహానందుడు అహలకారి. ఆయన ఒక రోజున\nమిట్టమధ్యాహ్నం మండుటెండలో రాజ\nమార్గంలో నడుస్తూండగా, కాలిచెప్పు\nఉంగరం తెగిపోయింది. అది సరిచేసు\nకుందామని బాట పక్కన ఉన్న చెట్టు నీడకు\nచేరాడు. ఆ సమయానికి ఆ చెట్టు కింద\nవినోదుడనే పేదవాడున్నాడు. వాడూ, మహా\nనందుడూ బాల్యమిత్రులు. విద్యారంభంలో\nఒకే గురువు వద్ద కొంతకాలం చదువు\nకున్నారు. ఆ తర్వాత మహానందుడికి దశ\nతిరిగింది. వినోదుడింట్లో కష్టాలు కాపురం\nపెట్టాయి. చాలాకాలంగా వాళ్ళిద్దరూ\nకలుసుకోవడం జరగలేదు.\n\n“రా, మిత్రమా! నిన్ను చూసి చాలా\nకాలమైంది,” అన్నాడు వినోదుడు నవ్వుతూ.\nచిన్న కట్టు ధోవతీ, ఒంటిమీద చిన్న\nఅంగవస్త్రం తప్ప ఏమీ లేని వినోదుడు,\nతనను మిత్రమా అనడం సహించలేక,\n\n“ఏయ్! ఎవరు నువ్వు? ఒక ఉన్నత\nరాజోద్యోగిని మిత్రమా అని పిలుస్తున్నావు!\nనీ కంత ధైర్యం ఎలా వచ్చింది?” అన్నాడు\nమహానందుడు ఈసడింపుగా.\n\nవినోదుడు గనక తమ బాల్య స్నేహం\nగురించిన ప్రస్తావన తెస్తే, వాడినింకా ఈసడిం\nచాలని, మహానందుడనుకున్నాడు.\n\nకానీ వినోదుడు, \"ఒకే చెట్టు మన\nఇద్దరికీ నీడనిచ్చింది. అందుకని మిత్రమా\nఅని పిలిచాను,\" అన్నాడు ఇంకా నవ్వుతూనే.\n\n“స్నేహానికి దారి చూపేది చెట్టు నీడ\nకాదు, కట్టుబట్ట. ఒకసారి నా బట్టలు చూడు,\nనీ బట్టలు చూసుకో,\" అన్నాడు మహా\nనందుడు ఎగతాళిగా.\n\nదానికి వినోదుడు చిరునవ్వుతో, “ఇంటికి\nవెళితే నీవైనా అంగవస్త్రమే కప్పుకుంటావు.\nఈ ఎండలంతగా మండిపోతున్నాయి.\nపాపం నీకు, బయట నా లాగా బట్టలు\nకట్టుకునే స్వేచ్ఛ లేదు. అందుకే ఉక్కబోసి\n\nచెమటలు కారుతున్న ఒంటిని పట్టుబట్ట\nలతో కప్పావు. ఆ కారణం వల్లే నాకు నీ\nమీద జాలి పుట్టింది. మరి జాలి మిత్రుల\nమీదనేకదా పుడుతుంది! మిత్రమా అన్న\nకారణం అది,” అన్నాడు.\n\nమహానందుడికి ఉక్రోషం వచ్చింది. “ఈ\nకబుర్లకేంగానీ, నీవు నాలా రోజూ పంచభక్ష్య\nపరమాన్నాలు తినగలవా?” అని అడిగాడు.\n\n“రోజూ తింటే పరమాన్నమూ మామూలు\nఅన్నంలాగే ఉంటుంది. అందుకే మన వాళ్ళు\nపిండివంటలు పండుగ రోజుల్లోనో, వేడుక\nసమయాల్లోనో చేసుకోమన్నారు. నేను\nఅప్పుడప్పుడూ పంచభక్ష్య పరమాన్నాలు\nతింటాను. అందువల్ల నాకవి పంచభక్ష్య\nపరమాన్నాల్లాగే ఎంతో తృప్తినిస్తాయి.\nనీకెప్పుడైనా పిండి వంటల రుచి ప్రత్యేకంగా\nఅనిపించిందా?” అన్నాడు వినోదుడు.\n\nఈ ప్రశ్నతో మహానందుడికి పట్టరాని\nకోపం వచ్చింది. అతడు చరచరా రెండో కాలి\nచెప్పును కూడా చేత్తో పట్టుకుని ఎండలోకి\nవెళ్ళగానే, కాళ్ళకు నేల చుర్రుమని తగి\nలింది. వెంటనే నీడలోకి వచ్చేశాడు.\n\nవినోదుడు రెండు చేతులతోనూ చప్పట్లు\nకొడుతూ, \"ఆహా, ఈ దృశ్యం మరింత\nమనోహరంగా ఉంది మిత్రమా. మననెవరైతే\nమోస్తారో, వాళ్ళను మనమూ ఏదో ఒక\nరోజున మోయాల్సి ఉంటుందని గురువుగారు\nచిన్నప్పుడు చెప్పారు. ఇన్నాళ్ళూ చెప్పులు\nనిన్ను మోశాయి. ఈ రోజు నువ్వు చెప్పుల్ని\nమోస్తున్నావు మిత్రమా,” అన్నాడు.\n\nమహానందుడిక అక్కడ వుండలేక, కాళ్ళు\nచుర్రుమంటున్నా లెక్క చేయకుండా వెళ్ళి\nపోయాడు. తర్వాత ఇల్లు చేరుకుని, చెప్పుల\nజత మార్చుకుని కొలువుకు వెళ్ళాడు. అక్కడ\nరాజగుప్తుడు కనబడి, \"మిత్రమా! ఈ రోజెంతో\nసుదినం,” అన్నాడు సంతోషంగా.\n\nఈ రాజగుప్తుడు కూడా మహానందుడి\nబాల్యమిత్రుడు. వారిద్దరూ వినోదుడితో\nకలిసి మొదట్లో ఒకే గురువు వద్ద చదువు\nకున్నారు. రాజగుప్తుడు కలిగిన ఇంట పుట్టి\nభోగభాగ్యాలతో పెరిగాడు. అందువల్ల\nఆయన దూర ప్రాంతాలకు వెళ్ళి గొప్ప\nగొప్ప చదువులు చదివి తిరిగి వచ్చి, రాజు\nకొలువులో ఉన్నత పదవిని సంపాదించాడు.\nఆయన, మహానందుడు రాజుకొలువు\nలోనే మళ్ళీ కలుసుకున్నారు. మహానందు\nడికి రాజగుప్తుడు పైఅధికారి. అయినా\nఆయన ఏమాత్రం దురుసుగా ప్రవర్తించక,\nతమ బాల్యస్నేహాన్ని పురస్కరించుకుని,\n\nమహానందుడితో ఎంతో ఆప్యాయంగా\nమాట్లాడతాడు.\n\n“నీకు సుదినమైతే, నాకూ సుదినమే.\nమరి కారణం చెప్పు!\" అన్నాడు మహానందుడు\n\n“నేనిచ్చిన ఒక సలహా బాగా మేలు\nచేసిందని మహారాజు మహోత్సాహపడిపోయి,\nనన్నేదైనా మంచి కోరిక కోరుకోమన్నాడు.\nనేను వెంటనే మన బాల్యమిత్రుడు వినోదుడికి\nకొలువులో ఏదైనా పని ఇప్పించమని అడి\nగాను. ఆయన వెంటనే ఒప్పుకున్నాడు,\"\nఅన్నాడు రాజగుప్తుడు.\n\nమహానందుడు తెల్లబోయి, \"ఆ పొగరు\nబోతుకు రాజు కొలువా? వద్దు మిత్రమా!\nవినోదుడు రాజు కొలువులో చేరితే, నీకు\nచెడ్డపేరు వస్తుంది,” అన్నాడు.\n\n“వినోదుడు పొగరుబోతా! భలేవాడివే.\nవాడెంతో మర్యాదస్థుడని చిన్నప్పుడనుకునే\nవాళ్ళం గదా, మరిచిపోయావా?” అని ప్రశ్నిం\nచాడు రాజగుప్తుడు.\n\n“ఈ మధ్య ఎప్పుడైనా వాణ్ణి చూసివుంటే,\nఅలాగనవు,\" అన్నాడు మహానందుడు.\n\nఇందుకు రాజగుప్తుడు ఆశ్చర్యపోయి,\n\"ఈమధ్యనే రెండు రోజుల క్రితం వాణ్ణి,\nరాజమార్గంలో బాట పక్కన ఒక చెట్టు\nనీడలో కలుసుకున్నాను. వాడే నన్ను గుర్తుపట్టి\nపలకరించాడు. మేమిద్దరం చిన్ననాటి కబుర్లెన్నో\nచెప్పుకున్నాం. నేను ధరించిన పట్టుబట్టల్ని\nమెచ్చుకున్నాడు. చలివేస్తే కప్పుకునేందుకు\nకంబళి, ఎండలో నడవడానికి కాలిచెప్పులు,\nఒంటి మీదికి సరైన బట్టా కొనుక్కునే పాటి\nఆదాయం తనకు లేదని బాధపడ్డాడు.\nతానెలా ఉన్నప్పటికీ, నేను రాజు కొలువులో\nగొప్ప పదవిలో వుండడం, తనకు సంతోషం\nకలిగిస్తున్నదన్నాడు. నన్ను సాయమడగ\n\nలేదు. నా గురించి అసూయ పడలేదు. వాడు\nనిజంగా ఉత్తముడు. రాజుగారి కొలువులో\nవాడికి పని ఇప్పిస్తే నాకు మంచిపేరు తెస్తాడనే\nనా నమ్మకం!\" అన్నాడు.\n\nఇది విన్నాక మహానందుడికి మండి\nపోయింది. అతడు పైకి ఏమీ అనకుండా\nఅప్పటికి ఉగ్గపట్టుకున్నాడు.\n\nసాయంత్రం వెతుక్కుంటూ వినోదుడి\nఇంటికి వెళ్ళి, “నీ బుద్ధి ఏమాత్రం మంచిది\nకాదు. నన్నేమో అన్నింటికీ చిన్నబుచ్చావు. నా\nపైఅధికారి రాజగుప్తుడిలో అవే లక్షణాలను\nఆకాశానికెత్తి పొగిడావు. ఇలాంటి వాడివనే\nపెద్దమ్మ నీ ఇంట్లో తిష్ఠ వేసి కూర్చుంది,\"\nఅంటూ వినోదుణ్ణి నానా మాటలూ అన్నాడు.\n\nవినోదుడతణ్ణి పూర్తిగా మాట్లాడనిచ్చి,\n\"నేను రాజగుప్తుణ్ణి మిత్రమా అనగానే\nవాడు నన్ను మిత్రుడిగా గుర్తించాడు. నా\nమిత్రుడు గొప్పగా వుంటే నాకు సంతోషం.\nనేను వాణ్ణి చూసి గర్వపడ్డాను. నేను నిన్ను\nమిత్రమా అని పిలిచాను. నువ్వు నన్ను\nశత్రువులా ఈసడించావు. నా శత్రువును\nచిన్నబుచ్చడమే, నాకు సంతోషం. నా ప్రవర్తన\nమానవ సహజంగానే ఉన్నదికదా!\" అన్నాడు.\n\n\"అదేం కాదు, రాజగుప్తుడు నాకంటే పై\nఅధికారి కాబట్టి, వాణ్ణి మంచి చేసుకోవాలను\nకున్నావు. అందుకే వాడిప్పుడు నీకు రాజు\nకొలువులో మంచిపని ఇప్పించబోతున్నాడు,”\nఅన్నాడు మహానందుడు.\n\nవినోదుడికీ విషయం తెలియదు. అందువల్ల,\nముందు ఆశ్చర్యపడ్డాడు. తర్వాత నెమ్మదిగా,\n“నా పరిస్థితి చూసి జాలిపడి, అడక్కుండా\nసాయపడాలనుకున్నాడు, రాజగుప్తుడు. వాడు\nనేనూహించిన దానికంటే గొప్పవాడు,\" అని\nఅతడు మాట పూర్తి చేయకముందే, రాజ\nగుప్తుడు గుమ్మంలోంచి లోపలికి అడుగు\nపెడుతూ, “మీ మాటలన్నీ విన్నాను. బాల్య\nమిత్రుడికి మేలు జరుగుతూ వుంటే చూసి\nసంతోషించడానికి బదులు, పనిగట్టుకుని\nనిందించటానికి వచ్చావు! ఇది చేయ కూడని\nపని అని నీకు సిగ్గు కలగడంలేదా?” అని\nప్రశ్నించాడు మహానందుణ్ణి.\n\nఅప్పటికి మహానందుడికి తనలోని నైచ్యం,\nలోపం తెలియవచ్చాయి. ఆ రోజు నుంచి\nఅతడు తన అహంకారాన్ని విడనాడే ప్రయత్నం\nచేసి, త్వరలోనే తన మిత్రులకే కాక, శత్రువులకు\nకూడా మిత్రుడిలా ప్రవర్తించసాగాడు.",
            "book_page_end": 12,
            "story_id": "2003_10_03",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మాయాసరోవరం-21",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ/సాహసం",
            "moral": "చందమామ బృందం",
            "keywords": [
                "మాయాసరోవరం",
                "జలవృకులు",
                "సిద్ధసాధకుడు",
                "జయశీలుడు",
                "రాక్షసులు"
            ],
            "characters": [
                "జయశీలుడు",
                "సిద్ధసాధకుడు",
                "రాజు కనకాక్షుడు",
                "దేవశర్మ",
                "మాయాసరోవరేశ్వరుడు",
                "కాంచనమాల",
                "పద్మముఖి",
                "మకరకేతు",
                "జలవృక నాథుడు"
            ],
            "locations": [
                "మాయాసరోవరం",
                "హిరణ్యపురం"
            ],
            "content": "[మాయాసరోవరంకేసి పోతున్న కుంటిమంగళవర్మకు, చెట్టుకొమ్మల్లో చిక్కుకుపోయిన రథం\nతోలేవాడు కనిపించాడు. వాడి ఆర్తనాదాలు విని సిద్ధసాధకుడూ, రాజు కనకాక్షుడూ అక్కడికి\nవచ్చారు. ఆ సమయంలో జలవృకుల్ని ఉసికొల్పుతూ, ఖడ్గమృగం మీద ఎక్కి ఉన్న వాడొకడు\nరావటంతో, చెట్టు మీద నుంచి నరవానరం వాడి మీదికి దూకంది.\nతరవాత -]\n\nజలవృకులు తమ నాయకుడికి రానున్న\nప్రమాదాన్ని చూస్తూనే గుంపుగా వచ్చి, తమ\nగదలతో నరవానరాన్ని ఎడా పెడా\nకొట్టసాగారు. సిద్ధసాధకుడు శూలం పైకెత్తి,\n“జై... మహా కాళా!\" అంటూ ముందుకు\nదూకి, జలవృకుల్ని పొడవసాగాడు.\n\nఈ విధంగా భయంకరమైనపోరాటం రెండు,\nమూడు నిముషాల కాలం జరిగేంతలో నర\nవానరం రాతిగదల దెబ్బలు బలంగా\nతగలటంతో సొమ్మసిల్లి ఖడ్గమృగం మీది\nనుంచి కిందికి పడిపోయింది. ఆ వెంటనే\nజలవృకుల నాయకుడు తన వాహనాన్ని\nచుట్టుముట్టిన సైనికుల నుంచి ముందుకు\nదూకించి, గదను పైకెత్తి, \"ఒరే, మానవాధము\nలారా, నేనెవరనుకున్నారు? మాయాసరో\nవరానికి సర్వాధిపతియైన జలవృకనాథుణ్ణి!\nఇప్పుడే పోయి, నాకు బందీలుగా దొరికిన\nవాళ్ళలో పద్మముఖి అనే కన్యను మాత్రం\nవదిలి, తతిమ్మావాళ్ళనందర్నీ, నా రాతిగదకు\nబలి ఇవ్వబోతున్నాను,\" అన్నాడు.\n\nనరవానరానికి ఇంకా స్పృహ రాలేదు. అది\nచేతుల్ని అటూ ఇటూ తిప్పుతూ, గట్టిగా పళ్ళు\nకొరుకుతున్నది. దానికి స్పృహతెప్పించడం\nతన భటుడైన జలవృకుడికొక్కడికే సాధ్యం\nఅనుకుంటూ సిద్ధసాధకుడు తల తిప్పి,\n“ఒరే, వృకభటా, ఎక్కడ? నువ్వూ, నీ పాత\nనేస్తగాళ్ళతో పారిపోలేదు గదా!\" అన్నాడు.\n\nఆ వెంటనే జలవృకుడు ముందుకు వచ్చి,\nసిద్ధసాధకుడికి సాగిలపడి లేచి, \"దొరా, జలవృక\nరాక్షసుల స్వామిభక్తి ముందు పుట్టు\nబానిసలు కూడా దిగదుడుపే! జలవృకుడు\nమాట తప్పడు, ఏం సెలవు?\" అన్నాడు.\n\n“ఒరే, వృకభటా, నరవానరానికి తగిలిన\nరాతిగద దెబ్బలు ప్రాణాపాయం కలిగించే\nవనుకోను. దాన్ని ఎత్తి, కాళ్ళమీద నిలబెట్టు,\"\nఅన్నాడు సిద్ధసాధకుడు.\n\nజలవృకభటుడు, నరవానరాన్ని సమీపించి,\nఎడమచేత్తో దానిగొంతు గట్టిగా పట్టుకుని,\nరాతిగదను దాని తల మీద ఆనించి,\n\"నరవానరా, నీ రాచ్చిప్పతల బద్దలవబో\nతున్నది!” అంటూ అరిచాడు.\n\nఆ మరుక్షణం నరవానరం బిళ్ళం\nగోడులా ఎగిరి గంతేసి నిలబడి, భయంకరంగా\nఅరుస్తూ, జలవృకభటుణ్ణి రెండు చేతులతో\nపట్టుకుని, ఎత్తి విసిరివేసింది. వాడు నేల\nమీద పడేలోపలే కొందరు సైనికుల వాణ్ణి\nపట్టుకున్నారు.\n\nనరవానరం మరొకసారి జలవృక భటుడి\nమీదికి పోబోయేంతలో, సిద్ధసాధకుడు\nశూలం అడ్డం పెట్టి ఆపి, “ఇక శాంతించు,\nనరవానరా! మీ ఇద్దరూ నా సేవకులే,\nపోట్లాడకండి,\" అని, జలరాక్షసుల నాయ\nకుడు ఖడ్గమృగం మీద పారిపోయిన వైపుకు\nచూసి, \"ఇక ఆ దుర్మార్గుణ్ణి పట్టటం ఎలా?\nవాడు మాయాసరోవరం చేరినట్టేనా? అదెంత\nదూరంలో ఉన్నది?\" అన్నాడు.\n\nవైద్యదేవుడని పిలవబడే దేవశర్మ అతణ్ణి\nసమీపించి, “సాధకా, ఆ మాయాసరోవరం\nఇక్కడికి మరెంతో దూరాన లేదు. అందరూ\nనావెంట కదలండి,\" అన్నాడు.\n\nసిద్ధసాధకుడు అంగీకార సూచకంగా\nతల ఊపాడు. దేవశర్మముందుండిదారితీయగా\nఅందరూ కదిలారు. రాజు కనకాక్షుడు అతడి\nపక్కనే నడుస్తూ, \"శర్మా! ఆ జలరాక్షసుడు\nపద్మముఖి అనే కన్యనొక్కదాన్ని మాత్రం\nప్రాణాలతో వదులుతానంటున్నాడు. అందు\nక్కారణం ఏమిటో నాకర్ధం కాలేదు,” అన్నాడు.\n\n“మహారాజా, మాయాసరోవరం పూర్తిగా\nజల రాక్షసుల స్వాధీనమైపోయినట్టు తెలు\nస్తున్నది. పద్మముఖి మాయాసరోవరేశ్వరుడి\n\nకుమార్తె. ఆ జలరాక్షసుల నాయకుడు\nఆమెను చంపననటంలో మరేం విశేషం లేదు;\nవాడికొక కొడుకున్నాడు. - అదీ సంగతి!\"\nఅన్నాడు దేవశర్మ.\n\n“నా కుమార్తె కాంచనమాలను కూడా\nమరొక జలరాక్షసుడు వివాహమాడ ప్రయ\nత్నించవచ్చు!\" అంటూ రాజు కనకాక్షుడు\nఉద్రేక పడిపోయాడు.\n\n“మహారాజా, మీరు అనవసర భయానికి\nలోనుకాకండి. ఆ మాయాసరోవరంకేసి మహా\nసత్వుడైన జయశీలుడూ, సరోవరేశ్వరుడూ\nఎప్పుడో వెళ్ళారు,\" అన్నాడు దేవశర్మ.\n\nదేవశర్మ, రాజు కనకాక్షుడికి ఇలా ధైర్యం\nచెబుతున్న సమయంలోనే జయశీలుడు\nమిగతా వాళ్ళతో కలిసి మాయాసరోవరాన్ని\nచేరాడు. ఆ సరోవరం అతి విశాలమైనది.\nదాని చుట్టూ కొండలూ, నీటి అంచువరకూ\nపరుచుకుపోయిన మహారణ్యం వున్నది.\n\nజయశీలుడు సరోవరం నీటిని కత్తితో\nకెలుకుతూ, \"ఇదన్నమాట, నువ్వు నివసించే\nమాయాసరోవరం! కాంచనమాల కోరగా,\nనా మెడకు బిగించిన ఉచ్చును తొలగించావు;\nబాగానే వున్నది! ఇప్పుడు మనం మిత్రులమా\nలేక శత్రువులమా?\" అని అడిగాడు.\n\nమాయాసరోవరేశ్వరుడు దిగులుగా\nముఖంపెట్టి, కాంచనమాలకేసి చూశాడు.\nకాంచనమాల తడబడే గొంతుతో, \"జయ\nశీలా, ఇక్కడ శత్రువులంటూ ఎవరూ లేరు.\nమకరకేతు చెప్పగా విన్నాను, నీ చేత గల\nకత్తిని, మహాకాలుడు ఆవేశించిన వాడెవడో\nప్రసాదించాడని! దాని సాయంతో నువ్వు\nజలవృక రాక్షసులను ఊచకోత కోసి, వాళ్ళకు\n\nబందీలుగా వున్న నా అన్న కాంచనవర్మనూ,\nమాయాసరోవరేశ్వర మామగారి కుమార్తె పద్మ\nముఖినీ రక్షించాలి,” అన్నది.\n\n“నేను ఒంటరిగా అంత మంది జలవృక\nరాక్షసులతో యుద్ధం చేయటమా? ప్రయ\nత్నిస్తాను. మీ నాన్న కనకాక్షరాజు గారికి వాగ్దానం\nచేసిన విధంగా నిన్నూ, నీ అన్ననూ జల\nరాక్షసుల నుంచి కాపాడవలసిన భారం మాత్రం\nనా మీద వున్నది,” అన్నాడు జయశీలుడు.\n\nజయశీలుడు ఇలా అనగానే మాయా\nసరోవరేశ్వరుడు ముందుకు వచ్చి, అతడి\nరెండు చేతులూ పట్టుకుని, “జయశీలా, నేను\nహిరణ్యపుర రాజుగారి పిల్లల్ని అపహరించి,\nఈ సరోవరానికి తెప్పించటంలో పెద్ద నేరం\nచేశాననుకోకు. మకరకేతుణ్ణి నేను పంపింది,\nరాజకుమారుడు కాంచనవర్మనొక్కణ్ణి పట్టుకు\nరమ్మని మాత్రమే. అతడు బుద్ధిహీనుడవటం\nవల్ల, అతడితో పాటు సమయానికి కంటబడిన\n\nకాంచనమాలను కూడా పట్టుకుని ఇక్కడికి\nపంపాడు. ఆ సమయంలో రాజభటుల వల్ల\nగాయపడి మకరకేతు మీకు కనిపించి, మరి\nకొంత గొడవకు కారణం అయ్యాడు,\" అన్నాడు.\n\n“ఇంతకూ యువరాజును అపహరించు\nకుని రావటంలో నీ ఉద్దేశం ఏమిటి?\" అని\nఅడిగాడు జయశీలుడు.\n\nనా ఒక్కగానొక్క కుమార్తె పద్మముఖిని\nఅతడికిచ్చి వివాహం చేసి, హిరణ్యపురానికి\nపంపి, నేనీ సరోవరాన్ని వదిలి మరెక్కడి\nకైనా పోదామనుకున్నాను. కాని పద్మముఖి,\nకాంచనవర్మను వివాహమాడనన్నది,” అన్నాడు\nసరోవరేశ్వరుడు.\n\nజయశీలుడు కాంచనమాలకేసి చూశాడు.\nకాంచనమాల నీటి అంచుకు పోయి, ఒక\nతామరకాడను తుంచి తెచ్చి, దాన్ని మెలి\nపెట్టగా వచ్చిన రసాన్ని, జయశీలుడి నుదుటి\nమీద బొట్టుగా పెట్టి, “మామయ్య చెప్పిన\nదంతా నిజం. ఇప్పుడు మాయాసరోవర\nరహస్యం కూడా చెప్పేస్తున్నాను. ఈ సరోవరంలో\nపుట్టి పెరిగిన తామరకాడ నుంచి వచ్చిన\nరసాన్ని ఎవరైనా ఫాలభాగానికి రాసు కుంటే,\nఇక వాళ్ళకు నీటిలో నివసించేశక్తి బతికున్న\nన్నాళ్ళూ వుంటుంది,” అన్నది.\n\n“అలాగా! అయితే, పరీక్షించి చూస్తాను!”\nఅంటూ జయశీలుడు ఎగిరి సరోవరం\nనీటిలోకి దూకాడు.\n\nఒడ్డున వున్న మాయాసరోవరేశ్వరుడూ,\nకాంచనమాలా, మకరకేతూ ఒకటి రెండు\nనిమిషాల్లో జయశీలుడు నీటిపైకి తేలగలడని\nచూశారు. కాని, నాలుగైదు నిమిషాలు\nగడిచినా అతడు నీటిపైకి రాకపోయేసరికి\nముందుగా కాంచనమాల ఆదుర్దాపడుతూ,\n\"జయశీలుడికేమైంది? జలవృక రాక్షసులు\nనీటి అడుగున పొంచి వుండి, అతణ్ణి పట్టు\nకోలేదు గద?\" అన్నది.\n\nఆ మరుక్షణం నీటిలో పెద్ద కల్లోలమైంది.\nజయశీలుడు, ఒక యువజలవృకుణ్ణి\nమెడ పట్టుకుని పైకి తేలి, వాణ్ణి ఒడ్డుకు\nఈడ్చుకు వచ్చాడు. వాణ్ణి చూస్తూనే మకర\nకేతు, “హా, మనకు దొరకవలసిన వాడే దొరి\nకాడు! వీడు జలవృకుల నాయకుడి కొడుకు.\nబందీలుగా చిక్కిన మనవాళ్ళకు వీడి తండ్రి\nఏమైనా హాని కలిగిస్తే, వీణ్ణి చిత్రవధ చేద్దాం,”\nఅన్నాడు.\n\n“ఒరే, నువ్వు నీ తండ్రి - జలవృక\nనాధుడెక్కడ?\" అని అడిగాడు మాయాసరో\nవరేశ్వరుడు కత్తి పైకెత్తి.\n\n“మా నాన్న అరణ్యంలో వున్న ఎవరో\nరాజునూ, కాపాలికుణ్ణి హతమార్చటానికి\n\nవెళ్ళాడు. తిరిగి వచ్చి మిమ్మల్నందర్నీ నరికి\nకాకులకూ, గద్దలకూ, మొసళ్ళకూ ఆహారంగా\nవేస్తాడు,” అన్నాడు యువరాక్షసుడు.\n\n\"కాంచనమా, పద్మముఖీ ఎక్కడున్నారు?\"\nఅని అడిగాడు జయశీలుడు.\n\n\"వాళ్ళను దాచిన రహస్య ప్రదేశం మా\nనాన్న ఒక్కడికే తెలుసు,” అన్నాడు యువ\nరాక్షసుడు.\n\nఅంతలో దూరంగా కలకలం లేచింది.\nముందు ఖడ్గమృగం మీద జలవృకుల\nనాయకుడూ, వెనకగా ఒక గుంపు జలవృ\nకులూ రాతి గదలెత్తి, అక్కడికి వస్తూ,\n“లొంగిపొండి!” అంటూ అరిచారు.\n\nఆ వెంటనే జయశీలుడు, మకరకేతుతో,\n\"కేతూ, ఈ జలరాక్షసుడి కొడుకును, నీ\nజలగ్రహం తొండంతో పట్టి, పైకి ఎత్తేలా\nచేయి,” అన్నాడు.\n\nమకరకేతు, “జలగ్రహా!\" అని హెచ్చ\nరించగానే, అది యువరాక్షసుణ్ణి తొండంతో\nపట్టి పైకి ఎత్తింది.\n\nజయశీలుడు తమను సమీపిస్తున్న\nజలవృకులతో, \"ఒరే, దుర్మార్గులారా!\nమా మీద దాడి చేయాలని చూశారో, మీ\nనాయకుడి కొడుకు జలగ్రహం కాళ్ళకింద\nనలిగిపోతాడు,” అని గట్టిగా కేకపెట్టాడు.\n\nఅంతలో వాళ్ళ వెనక నుంచి నరవానరం\nమీద ఎక్కి వస్తున్న సిద్ధసాధకుడు, \"మహా\nరాజా, మీ సైనికులతో ఈ దుర్మార్గుల్ని చుట్టు\nముట్టండి. అడుగో, జయశీలుడు!\" అంటూ\nఅతడి దగ్గరకు వచ్చి నరవానరాన్ని దిగాడు.\n\nజయశీలుడు, సిద్ధసాధకుడికి తన వెంట\nవున్నవాళ్ళను పరిచయం చేస్తున్నంతలో,\nజలవృక రాక్షసుల నాయకుడు ఖడ్గమృగం\nమీద లేచి నిలబడి, రాతి గదను దూరంగా\nవిసిరివేస్తూ, “నేనూ, నా అనుచరులం\nలొంగిపోయాం. బందీగా చిక్కిన నా కొడుకును\nచంపకండి. నేను పట్టుకున్న మీ వాళ్ళనందర్నీ\nఇప్పుడే ఇక్కడికి తెప్పిస్తాను,\" అన్నాడు.\n\nఅంతలో జయశీలుడి దగ్గరకు రాజు\nకనకాక్షుడు కూడా వచ్చాడు. కాంచనమాల\nపోయి తండ్రిని కావిలించుకుని, “నాన్నా,\nమామ మాయాసరోవరేశ్వరుడికి ఎలాంటి\nహానీ కలిగించకు. జరిగినదానికి పశ్చాత్తాప\nపడుతున్నాడు,” అన్నది.\n\n\"ఆయన కుమార్తె పద్మముఖి, మీ\nకోడలు కావటం కొద్దిలో తప్పిపోయింది,”\nఅంటూ జయశీలుడు నవ్వాడు.\n\n“పద్మముఖి మనసు నాకు తెలుసు; ఆమె\nదేవశర్మను వివాహం ఆడాలనుకుంటున్నది,”\nఅన్నది కాంచనమాల.\n\nదేవశర్మ, జలవృక రాక్షసుల నాయకుణ్ణి\nపెడరెక్కలు విరిచికట్టించి, నలుగురు\nసైనికులు వెంట రాగా జయశీలుడి దగ్గరకు\nవచ్చి, “జయశీలా, ఈ దుర్మార్గుడు బంధితులై\nవున్న పద్మముఖీ, కాంచనవర్మలను తెచ్చేందుకు\nతన అనుచరులను పంపాడు, ఇందులో\nమోసం ఉండదనుకుంటాను,” అన్నాడు.\n\nపావుగంట కాలం గడిచేలోపలే నలుగురు\nజలవృకరాక్షసులు కాంచనవర్మనూ, పద్మ\nముఖినీ అక్కడికి తీసుకువచ్చారు. మాయా\nసరోవరేశ్వరుడూ, రాజు కనకాక్షుడూ పొందిన\nఆనందం అంతా యింతా కాదు.\n\nసిద్ధసాధకుడు, \"జై, మహాకాళా!\"\nఅంటూ కేకపెట్టి, “నేను విన్నదాన్నిబట్టి,\nపద్మముఖికి దేవశర్మతో వివాహం నిశ్చయ\nమైనట్టే, శుభం! మరి రాజకుమారి కాంచన\nమాల సంగతేమిటి?” అన్నాడు.\n\nరాజు కనకాక్షుడు, జయశీలుడికేసి తల\nతిప్పి, “అపహరింపబడ్డ నా పిల్లల్ని తెచ్చిన\nవీరుడికి అర్ధరాజ్యం ఇస్తానని ప్రకటించాను.\nజయశీలుడు ఆ కార్యం సాధించటమే గాక,\nమహావీరుడని కూడా అనిపించుకున్నాడు,\"\nఅన్నాడు.\n\n\"కాంచనమాలకు అలాంటి మహావీరుడే\nతగిన భర్త!\" అన్నాడు సిద్ధసాధకుడు.\n\nకాంచనమాల సిగ్గుపడుతూ, తల వంచు\nకునిపోయి తండ్రిచాటున నిలబడింది. సిద్ధ\nసాధకుడు నవ్వి, \"జయశీలుడికీ, కాంచన\nమాలకూ; పద్మముఖికీ, దేవశర్మకూ హిరణ్య\nపురంలో మహావైభవంగా వివాహాలు జరగ\nవలసి వున్నది! ఇక మీరంతా బయలుదే\nరండి,” అన్నాడు.\n\n“సాధకా, మరి నీ సంగతేమిటి?\" అని\nఅడిగాడు జయశీలుడు.\n\n“నేనీ మాయాసరోవరం ఒడ్డున మహా\nకాలుణ్ణి మరికొంత కాలం ఉపాసిస్తాను. ఇక్కడ\nవున్న జలవృకరాక్షసులూ, అరణ్యంలోని\nనరభక్షకులూ నా బంట్లు!\" అంటూ సిద్ధ\nసాధకుడు శూలం ఎత్తి పట్టుకున్నాడు.\n\nజయశీలుడూ, రాజు కనకాక్షుడూ,\nమాయా సరోవరేశ్వరుడూ తమతమ పిల్లలతో,\nఅనుచరులతో బయలుదేరారు. వాళ్ళు కొద్ది\nదూరం పోగానే జలవృక రాక్ష సులూ, చెట్ల\nచాటు నుంచి వచ్చిన నరభక్ష కులూ, సిద్ధసాధ\nకుడి చుట్టూ చేరి, అతడికి జేజేలు కొడుతూ,\nనాట్యాలు చేయసాగారు. - (అయిపోయింది)",
            "book_page_end": 18,
            "story_id": "2003_10_04",
            "raw_genre_backup": "ఫాంటసీ/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "వడ్డికాసుల చెట్టు!",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "ఇతరులు చేసిన మేలుకు కృతజ్ఞత చూపాలి. ధర్మాత్ములకు సహాయం చేసినప్పుడు అది తిరిగి మంచి రూపంలోనే వస్తుంది.",
            "keywords": [
                "విక్రమార్కుడు",
                "బేతాళుడు",
                "గుణదీపుడు",
                "జడనాధుడు",
                "వడ్డికాసుల చెట్టు"
            ],
            "characters": [
                "విక్రమార్కుడు",
                "బేతాళుడు",
                "మణిదీపుడు",
                "వేదవతి",
                "గుణదీపుడు",
                "జడనాధుడు",
                "రత్నమాల"
            ],
            "locations": [
                "భద్రపురం",
                "శ్మశానం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్ని దించి భుజాన వేసుకుని,\nఎప్పటిలాగే మౌనంగా శ్మశానంకేసి\nనడవసాగాడు. అప్పుడు శవంలోని\nబేతాళుడు, “రాజా, భీతిగొలిపే ఈ\nశ్మశానంలో, అర్ధరాత్రివేళ ప్రతి ఒక్క\nసారీ కార్యభంగం కలుగుతున్నా,\nమరింత పట్టుదలతో కార్యసాధనకై\nనువ్వు కనబరుస్తున్న దీక్ష మెచ్చదగిందే.\nకానీ, లోకంలో కొందరు వ్యక్తుల\nప్రవర్తన అతి విచిత్రంగానూ, నిగూఢం\nగానూ వుంటుంది. అలాంటి వారు\nపరోపకారం చేస్తున్నామన్న భ్రమ\nకల్పించి, ఆత్మబంధువుల మధ్యా,\nరక్తసంబంధీకుల మధ్యా పరస్పర\nఅనుమానాలూ, ద్వేష భావాలూ\nకల్పిస్తూంటారు. అలాంటి వారెవరో\n\nనిన్ను ఏదో దుస్సాధ్యమైన కార్యాన్ని చేపట్టేలా\nప్రోత్సహించి వుంటారన్న అనుమానం కలుగు\nతున్నది. ఈ విషయమై నీకు తగు హెచ్చరికగా\nవుండేందుకు, జడనాధుడనేవాడి కథ చెబు\nతాను, శ్రమ తెలియకుండా, విను,” అంటూ\nఇలా చెప్పసాగాడు:\n\nభద్రపురంలో మణిదీపుడనే భాగ్యవంతు\nడున్నాడు. ఆయన భార్య వేదవతిది కూడా\nసంపన్న కుటుంబం. ఇద్దరూ ఎంతో మంచి\nవారు; దానశీలురు. అడిగినవారికి లేదన\nకుండా ఇచ్చి సాయపడేవాడు మణిదీపుడు.\nఇంటికొచ్చినవారిని కన్నతల్లిలా ఆదరించి\nపంపేది వేదవతి.\n\nకూర్చుని తింటే కొండలైనా కరిగిపోతా\nయంటారు! ఆ దంపతుల ఒక్కగానొక్క\nకొడుకు గుణదీపుడు పెరిగి పెద్దవాడయ్యే\nసరికి, వారికి తాతలనాటి ఇల్లు మినహా\nయించి ఇంకేమీ మిగల్లేదు.\n\nనిజానికి ఇంట్లో ఏం జరుగుతున్నదీ గుణ\nదీపుడికి తెలియదు. వాడు అదే ఊళ్ళోని\nజడనాధుడనేవాడితో కలిసి దూరప్రాంతా\nలకు వెళ్ళి, వైద్యవిద్యనభ్యసించాడు. కొడుకు\nగుణదీపుడికేకాక జడనాధుడికి కూడా అవసర\nమైన డబ్బును మణిదీపుడు పంపుతూండే\nవాడు. విద్యాభ్యాసం పూర్తిచేసుకుని భద్ర\nపురం వచ్చేసరికి, గుణదీపుడికి తన ఇంటి\nపరిస్థితులు తెలిసివచ్చాయి.\n\n'పెద్దలిచ్చిన ఆస్తిని నీ ఇష్టం వచ్చినట్టు\nఖర్చుచేసి, నాచేతికి చిప్పనిచ్చావు. ఇప్పుడేం\nచేయాలో నాకు పాలుపోవడం లేదు,”\nఅన్నాడు గుణదీపుడు కోపంగా తండ్రితో.\n\n'నాయనా! సంపదలు మనవెంట రావు.\nమనమంచి మనలను సర్వదా కాపాడుతుంది.\nనీ తండ్రి చేసిన పనులన్నింటి వెనకా, నా\nప్రోత్సాహం కూడా వుంది. అది తప్పని నీవను\nకుంటే, ఆ తప్పు మా ఇద్దరిదీ. ఇప్పటికీ\nమనకు వచ్చిన లోటులేదు. నిలువ నీడ వుంది.\nనువ్వు వైద్యవృత్తి ప్రారంభించావంటే, నీకు\nబోలెడు ఆదాయం వస్తుంది,\" అంటూ\nకొడుకును సముదాయించింది వేదవతి.\n\nగుణదీపుడు వైద్యవృత్తిని స్వీకరిం\nచాడు. అంతో ఇంతో ఆదాయం బాగా\nవస్తున్నా, అతడికి తృప్తిగా వుండేది కాదు.\nఅందుకు కారణం జడనాధుడు. సంవ\nత్సరం తిరక్కుండానే జడనాధుడికి తన\nమందులతో శవాలకు సైతం ప్రాణం పోయ\nగలడన్న పేరు వచ్చింది. వైద్యం కోసం\nఎక్కడెక్కడ నుంచో వచ్చే రోగులతో, అతడి\nఇల్లు కిటకిటలాడిపోతూండేది. క్రమంగా\nఅతడివద్ద సంపద పెరగసాగింది.\n\n“నీ డబ్బుతోనే వైద్యవిద్య నేర్చుకుని, నీ\nకొడుక్కే పోటీగా తయారయ్యాడీ జడనాధుడు!\nనీ మూలంగా నా ఆస్తీ పోయింది. నేర్చిన\nవైద్యవిద్యా అక్కరకు రావడం లేదు,” అంటూ\nగుణదీపుడు తండ్రి మీద కోపంగా\nవిసుక్కున్నాడు.\n\n“నాయనా! ఇప్పుడు నీ ఆదాయం తక్కు\nవేంకాదు. వైద్యవృత్తిలో సేవాధర్మమే ప్రధానం.\nనీవు నీ విద్యతో ప్రజలకు సాయపడు. అప్పుడు\nప్రజలే నిన్ను గొప్పగా చూసుకుంటారు. నీకు\nజీవితంలో ఏ లోటూ వుండదు,” అని\nమణిదీపుడు, కొడుక్కు హితవు చెప్పాడు కానీ,\nగుణదీపుడి దృష్టంతా సంపాదన మీదనే\nవుండేది. అదేమో పెరక్కుండా వుంది!\n\nఈ విషయం ఆ ఊళ్ళో బియ్యం\nవ్యాపారం చేసే మహాసేనుడికి తెలిసింది.\nఆయనకు రత్నమాల అనే ఒకే ఒక్క\nకూతురు. తనకు మగబిడ్డలు లేనందున,\nఆయన యోగ్యుడైన యువకుణ్ణి ఇల్లరికం\nతెచ్చుకోవాలని చూస్తున్నాడు. అందుకని\nఆయన గుణదీపుణ్ణి కలుసుకుని,\n\"బాబూ! నీ కుటుంబం గురించి నాకు\nబాగా తెలుసు. నీ పూర్వీకులు ఎన్ని దాన\nధర్మాలు చేసినా, మీ కుటుంబం సిరి\nసంపదలతో వర్థిల్లుతూండేది, అది వారి\nజాతకబలం. నీ తల్లిదండ్రులు నష్టజాత\nకులు! వారితో కలిసివుంటే నీకు ఏమీ\nఅచ్చిరాదు. నా కూతుర్ని పెళ్ళిచేసుకో. నా\nఇంటికి ఇల్లరికం వచ్చేయి. నీ తల్లిదండ్రు\nలను దగ్గరకు చేర నివ్వకు,\" అంటూ తనకు\nఅనుకూలంగానూ, అతడి తల్లిదండ్రులకు\nప్రతికూలంగానూ మాటలు చెప్పాడు.\n\nఆ మాటలు గుణదీపుడి మీద బాగా\nపనిచేశాయి. అటుపైన రత్నమాల అందం\nకూడా అతణ్ణి ఆకర్షించింది. తానామెను\nపెళ్ళాడాలనుకుంటున్నట్టు తల్లిదండ్రులకు\nచెప్పాడు. అందుకు వాళ్ళు, “నాయనా! నీవు\nపెద్దవాడివయ్యావు. నీ మంచిచెడ్డలు నీకే బాగా\nతెలుసు. మేము నిన్ను దీవిస్తున్నాం!\" అన్నారు.\n\nదీనికి గుణదీపుడు ఆశ్చర్యపడి, “మీకి\nప్పుడు బొత్తిగా ఆదాయం లేదు. కొడుకుగా\nమిమ్మల్ని పోషించవలసిన బాధ్యత నా మీద\nవుంది. నేను మిమ్మల్ని అలక్ష్యం చేస్తే, లోకులు\nనన్ను దుమ్మెత్తిపోయ్యరా?” అని అడిగాడు.\n\nమణిదీపుడు నవ్వి, “లోకాపవాదుకు\nభయపడి, నీవు మమ్మల్ని చేరదీయవద్దు.\nమా గురించి నీకు ఏ బెంగా వద్దు. నారు\nపోసినవాడే నీరూ పోస్తాడు,” అన్నాడు.\n\nగుణదీపుడు, రత్నమాలను పెళ్ళిచేసు\nకుని, అత్తవారింటికి వెళ్ళిపోయాడు. ఈ లోగా\n\nజడనాధుడికి మణిదీపుడి అవస్థ తెలిసింది.\nఅతడు వారిని చూడబోతే వాళ్ళు, \"మేము\nసుఖంగా వున్నాం. మా అబ్బాయి ఎంత\nబ్రతిమాలినా, వాడి దగ్గరకు వెళ్ళడం లేదు.\nమా కట్టెలు, ఈ ఇంటనే వెళ్ళిపోవాలని మా\nకోరిక!” అంటూ, పరోక్షంగా తాము అతడితో\nరాలేమని సూచించారు.\n\nజడనాధుడు కొద్దిక్షణాలు మౌనంగా\nవూరుకుని, “నేనిక్కడికి స్వార్థంతో వచ్చాను.\nమీ పెరట్లో ఒక చెట్టు వుంది. దాని పేరు ఎవరికీ\nతెలియదు. అయితే, ఆ చెట్టు కాయలతో\nఅద్భుతమైన మందులు తయారు\nచేయవచ్చునని, నాకు తెలిసింది. అది ఏడాది\nపొడుగునా కాయలు కాస్తూనే వుంటుంది\nగదా. ఒక్కోకాయ పది బంగారు కాసుల\nవిలువచేస్తుంది. ఐతే, అంత ధరనేనివ్వలేను.\nమీరు రోజూ నాకు ఒక కాయ ఇస్తే, నేను\nమీకు ఒక్క బంగారు కాసు ఇవ్వగలను. మీరు\n\nజీవించి ఉన్నంతకాలం, ఆ చెట్టు కాయలు\nమరెవరికీ అమ్మబోమనీ, ప్రతిరోజూ నాకొకకాయ\nతప్పక అమ్మగలమనీ పత్రం రాసి ఇస్తే, నాకెంతో\nమేలుచేసినవారౌతారు,” అని చెప్పాడు.\n\nమణిదీపుడు ఆలోచనలో పడి, “నీవు\nచెప్పేవరకూ నాకు మా చెట్టుకాయల విలువ\nతెలియదు. వాటిని నీవడిగిన ధరకు తప్పక\nఇవ్వగలను. కానీ నేను నీకు పత్రమెందుకు\nరాయాలో తెలియడంలేదు,” అన్నాడు.\n\n\"అయ్యా! ఈ కాయల విలువ బయటి\nవాళ్ళకు తెలిస్తే ప్రమాదం. వాటిని అమ్మమని\nచాలామంది అడుగుతారు. ఆ కాయలను\nఒక రకంగా వాడితే ప్రాణాలు పోసే మందు\nఅవుతుంది; మరొకరకంగా వాడితే ప్రాణాలు\nతీసే విషం కూడా కాగలదు. ఇవి నావంటివాడి\nచేతిలో వుంటేనే దురుపయోగం కాకుండా\nవుంటాయి. మీరు పత్రం రాయడం వల్ల, మీపై\nవేరెవరూ ఒత్తిడిచేసే అవకాశం లేదు,” అని\nజడనాధుడు వివరించి చెప్పాడు.\n\nమణిదీపుడు, జడనాధుడు కోరిన విధంగా\nపత్రం రాసి ఇచ్చాడు. ఆ రోజు నుంచీ మణిదీపుడి\nదశతిరిగింది. ఆయన తను సుఖంగా తింటూ,\nఅవసరంలో వున్నవారిని ఆదుకుంటూ,\nఎప్పటిలా పరోపకారం కొనసాగిస్తున్నాడు.\n\nతండ్రి పరిస్థితి మళ్ళీ మెరుగుపడినట్టు\nగ్రహించిన గుణదీపుడు, కారణం అర్థంకాక\nసతమతమయ్యాడు. అతడి భార్య రత్నమాల,\nఅతడితో, \"నీ తండ్రి నిన్ను మోసం చేశాడు.\nఆయన వద్ద పెద్దలిచ్చిన ఆస్తి ఇంకా చాలా\nవుండి వుంటుంది. ఆ ఆస్తిని ఇష్టం వచ్చినట్టు\nఖర్చుచేస్తున్నాడు. నువ్వు వెళ్ళి అందులో\nవాటా అడుగు,\" అంటూ రెచ్చగొట్టింది.\n\nగుణదీపుడు, తండ్రిని కలుసుకుని,\nఆస్తివిషయమై నిలదీశాడు. మణిదీపుడికి\nపెరటిచెట్టు కాయల విషయం చెప్పక తప్ప\nలేదు. ఆ విషయం వినగానే గుణదీపుడు\nపెరట్లోకి పరిగెత్తి, అవి వేల సంఖ్యలో\nవుండడంతో గుండెలు బాదుకుని, \"ఇంత\nవిలువైన చెట్టు విషయాన్ని నాకు చెప్ప\nకుండా దాచడమేకాక, నాతో సంప్రదించ\nకుండా కాయల గురించి పత్రం కూడా\nరాశావు. ఇది చాలా అన్యాయం. నా వాటా\nకోసం ఇప్పుడే గ్రామాధికారికి ఫిర్యాదు\nచేస్తాను,” అంటూ గొడవ చేశాడు.\n\nఈ సంగతి గ్రామాధికారిదాకా వెళ్ళడం\nఇష్టంలేక, మణిదీపుడు, జడనాధుడికి\nకబురుపెట్టాడు. అతడు వచ్చి సంగతి తెలు\nసుకుని, “గుణదీపుడి మాటల్లో న్యాయ\nముంది. నేనొక ఉపాయం చెబుతాను. ఈ చెట్టు\nకాయల్లో నాలుగువేల కాయలను తీసుకుని\nవెళతాను. అందుకు ప్రతిఫలంగా మీకు నేను\nప్రతిరోజు ఒకబంగారు కాసు చొప్పున, పదకొండు\nసంవత్సరాలు ఇవ్వాల్సి వుంటుంది. అయితే,\nకాయలు ముందుగా ఇస్తున్నారు కాబట్టి, మీ\nడబ్బుకు బాగా వడ్డీ కూడా వస్తుంది. అందువల్ల\nనేను, మీరు జీవించి వున్నంతకాలం రోజుకొక్క\nబంగారు కాసు ఇచ్చుకుంటాను. ఈ రోజు\nనుంచీ, ఈ చెట్టుపైనా, దాని కాయలపైనా\nసర్వాధికారాలు గుణధీపుడికే విడిచిపెడదాం,\"\nఅన్నాడు మణిదీపుడితో.\n\nఇది గుణదీపుడికీ నచ్చింది. ఆ తర్వాత\nగుణదీపుడు ఆ చెట్టు కాయలను అమ్మడానికి\nప్రయత్నిస్తే, ఆ కాయల్లో వైద్యానికి పనికొచ్చే\nఎలాంటి గుణం లేదన్నారు వైద్యులు. చివరకు\n\nగుణదీపుడు, జడనాధుడి వద్దకే వెళ్ళి, “నీకు\nతోచిన వెలకట్టి ఆ కాయలు నువ్వే తీసుకో,”\nఅన్నాడు.\n\nజడనాధుడు నవ్వి, “ఆ పిచ్చికాయల్ని\nనేనేం చేసుకోను?” అన్నాడు.\n\n“అవి పిచ్చికాయలా? వాటికేగా నువ్వు\nకాయకు బంగారుకాసు చొప్పునవెల గట్టావు!\"\nఅన్నాడు గుణదీపుడు ఆశ్చర్యంగా.\n\n“నీ తండ్రి నుంచి తీసుకున్నప్పుడే, ఆ\nకాయలు నాకు విలువైనవి. మీ పెరటిచెట్టు\nవడ్డికాసుల చెట్టు! నీతండ్రి ఇతరులకు చేసిన\nఉపకారాల పెట్టుబడికి వడ్డీగా కాసులు ఇచ్చే\nకాయలనది కాస్తుంది!\" అన్నాడు జడనాధుడు.\n\nఆ జవాబుకు గుణదీపుడి ముఖం వెల\nవెలపోయింది. అతడు తలవంచుకుని కొంత\nసేపు మౌనంగా వూరుకుని, “జడనాధా! నువ్వు\nమా కుటుంబ విషయాల్లో ఇంత నర్మగర్భంగా\nప్రవర్తించవలసింది కాదు. ఏమైనా నాకళ్ళు\n\nతెరిపించినందుకు కృతజ్ఞతలు!\" అంటూ\nఅక్కడినుంచి వెళ్ళిపోయాడు.\n\nబేతాళుడు ఈ కథ చెప్పి, “రాజా! వైద్య విద్య\nపూర్తిచేసి తిరిగివచ్చినప్పటి నుంచీ, మణిదీపుడికి\nతన కుటుంబం పట్ల జడనాధుడి ప్రవర్తన\nవిచిత్రంగానూ, నిగూఢంగానూ వున్నట్టు\nతెలుస్తూనేవున్నది కదా? తనసహాధ్యాయి అయిన\nగుణదీపుడు, తల్లిదండ్రుల పట్ల కనబరుస్తున్న\nనిరాదరణ, జడనాధుడికి తెలియంది కాదు. ఐనా,\nఅతడు గుణదీపుడిని సరిదిద్దేందుకు ప్రయ\nత్నించలేదు. వైద్య వృత్తిలో తనకు మితిమించిన\nసంపాదన వున్నది గనక, మణిదీపుడి పెరటిచెట్టు\nకాయలను అడ్డం పెట్టుకుని వినోదించినట్టు\nకనబడుతున్నది. అది తను వైద్యవిద్యనభ్య\nసించేందుకు సాయపడిన ధర్మాత్ముడి పట్ల\nఅమర్యాదా, కృతఘ్నతా అనిపించుకుంటుంది\nగదా? ఈ సందేహాలకు సమాధానం తెలిసి\nకూడా చెప్పకపోయావో, నీ తల పగిలి\nపోతుంది,” అన్నాడు.\n\nదానికి విక్రమార్కుడు, “జడనాధుడి\nప్రవర్తనలో విచిత్రం, నిగూఢత కాక; ఆర్థికంగా,\nమానసికంగా స్థాయీభేదాల్లో వుండే మనుషుల\nప్రవర్తనకు అనుగుణంగా ఎలా మసులు\nకోవాలో ఎరిగిన లోకజ్ఞత కనబడుతున్నది.\nఎంత నిరాదరణకు గురైనా నిర్మల మనస్కు\nలైన తల్లిదండ్రులు, తమ కన్నబిడ్డలను ఇతరుల\nవద్ద కించపరచరు. ఆ కారణం వల్లనే\nమణిదీపుడు, జడనాధుడితో - మా అబ్బాయి\nఎంత బతిమాలినా, వాడి దగ్గరకు వెళ్ళడం\nలేదు, అన్నాడు. అలాంటి పరిస్థితుల్లో చేసేది\nలేక, తనకు మేలు చేసినవారి పట్ల కృతజ్ఞత\nకనబరచడానికి, జడనాధుడు పెరటిచెట్టు\nకాయలకు లేనిపోని విలువ కట్టి, మణిదీపు\nడికి సాయపడ్డాడు. ఆ తర్వాత, గుణదీపుడు\nచెట్టుకాయలకు తోచిన వెలకట్టి తీసుకోమ\nన్నప్పుడు జడనాధుడు - నీతండ్రి నుంచి\nతీసుకున్నప్పుడే ఆ కాయలకు విలువ అనే\nశాడు. ఆ జవాబుతో, జరిగిన వాస్తవం, తన\nతల్లిదండ్రులు చేసిన పరోపకారం విలువ,\nఏమిటో గ్రహించిన గుణదీపుడు, నా కళ్ళు\nతెరిపించావంటూ కృతజ్ఞత చెప్పుకుని వెళ్ళి\nపోయాడు,” అన్నాడు.\n\nరాజుకు ఈ విధంగా మౌనభంగం కలగ\nగానే, బేతాళుడు శవంతోసహా మాయమై, తిరిగి\nచెట్టెక్కాడు. - (కల్పితం)\n[ఆధారం: 'వసుంధర' రచన]",
            "book_page_end": 24,
            "story_id": "2003_10_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని: ఉబ్బెత్తు కుడ్యచిత్రాలు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "సమాచారం",
            "moral": "చందమామ బృందం",
            "keywords": [
                "కేరళ",
                "కుడ్యచిత్రాలు",
                "శంకర విశ్వవిద్యాలయం",
                "భరతనాట్యం",
                "గిన్నిస్ రికార్డ్స్"
            ],
            "characters": [],
            "locations": [
                "కాలడి",
                "తిరుచ్చూరు",
                "కేరళ"
            ],
            "content": "కేరళ రాష్ట్రం తిరుచ్చూరు సమీపంలోని కాలడి\nశ్రీ శంకర విశ్వవిద్యాలయ ప్రాంగణంలోని 1,200\nఅడుగుల పొడవైన గోడ అందమైన ఉబ్బెత్తు\nచిత్రాలతో అలంకరించబడి ఉన్నది. ఐదు అడుగుల ఎత్తు\nగల ఒక కుడ్య చిత్రంలో శిష్యుణ్ణి వరుసగా నాలుగు\nయుగాలు అంటే కృత, త్రేతా, ద్వాపర, కలి యుగాలకేసి నడిపిస్తూ\nజ్ఞానబోధ చేసే గురువు సాక్షాత్కరిస్తాడు. రామాయణం, మహాభారతం, శాకుంతలం, మేఘసందేశం,\nరఘువంశం మొదలైన గ్రంథాలలోని దృశ్యాలు చిత్రీకరించబడి ఉన్నాయి. భరతనాట్యంలోని 108\nకరణాలు, ఆదిశంకరుల జీవితగాథ మొదలైనవి చూపరులను అలరిస్తాయి. మూడేళ్ళ శ్రమ ఫలితంగా\nఇది 1998వ సంవత్సరంలో పూర్తయింది. ఈ అపూర్వ సృష్టి 'గిన్నిస్ బుక్ ఆఫ్ వరల్డ్ రికార్డ్స్'లో చోటు\nచేసుకున్నది!",
            "book_page_end": 25,
            "story_id": "2003_10_06",
            "raw_genre_backup": "సమాచారం",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "భారత దర్శిని: అందరూ శాకాహారులే!",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "సమాచారం",
            "moral": "చందమామ బృందం",
            "keywords": [
                "శాకాహారం",
                "ఆరోగ్యం",
                "ఒరిస్సా",
                "వైష్ణవులు",
                "బెంటసాలియా"
            ],
            "characters": [
                "అచ్యుతానంద గురువు"
            ],
            "locations": [
                "బెంటసాలియా గ్రామం",
                "తూర్పు ఒరిస్సా"
            ],
            "content": "శౌరీరక మానసిక ఆరోగ్యం దృష్ట్యా, ఇటీవల చాలామంది శాకాహారం పట్ల ఆకర్షితులవుతున్నారు.\nఒరిస్సాలోని ఒక గ్రామంలో యాభై పై చిలుకు కుటుంబాలు ఉన్నాయి. వాళ్ళెవ్వరూ, మాంసం, చేపలు,\nవండడంలేదు. కేవలం శాకాహారం మాత్రమే తీసుకుంటున్నారు. తూర్పు ఒరిస్సాలో ధేన్ కనాలు 50\nకిలోమీటర్ల దూరంలో వున్న బెంటసాలియా గ్రామ ప్రజలే\nఈ నిర్ణయానికి వచ్చారు. ఈ గ్రామస్థులందరూ\nఅచ్యుతానంద గురువు బోధలను అనుసరించే వైష్ణవులు.\nవాళ్ళు తరతరాలుగా వైష్ణవాచారాలు పాటిస్తున్నారు.\nదీర్ఘాయువుతో ప్రశాంత జీవితాలు సాగిస్తున్నారు. ఇంత\nవరకు ఈ గ్రామ ప్రజలు ఎలాంటి ప్రకృతి వైపరీత్యా\nలకుగానీ, భయానక వ్యాధులకు గానీ గురికాలేదు.\nఅంటే బెంటసాలియాలో మనుషులూ, జంతువులూ\nశాంతియుత సహజీవనం కొనసాగిస్తున్నారన్న మాట!",
            "book_page_end": 25,
            "story_id": "2003_10_07",
            "raw_genre_backup": "సమాచారం",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "మన పూర్వగాథలు : ఏటికి ఎదురీత!",
            "book_page_start": 26,
            "pdf_page_start": 26,
            "pdf_page_end": 28,
            "author": "బిందుసార్",
            "genre": "నీతి కథ",
            "moral": "భగవంతుడికి పూర్తిగా సమర్పించుకున్నప్పుడు జీవితంలో ఎలాంటి బాధలూ, ఆందోళనలూ కలగవు.",
            "keywords": [
                "హరిద్వారం",
                "వర్తకుడు",
                "దివ్యశక్తి",
                "మనశ్శాంతి",
                "ఏనుగు"
            ],
            "characters": [
                "గురువు",
                "వర్తకుడు"
            ],
            "locations": [
                "హరిద్వారం",
                "హిమాలయ పర్వత పాదతలం",
                "గంగా తీరం"
            ],
            "content": "హిమాలయ పర్వత పాదతలంలో ఉన్న హరిద్వారం\nఅతి పురాతనకాలం నుంచి పవిత్రక్షేత్రంగా\nప్రసిద్ధిగాంచింది. అక్కడి ఆశ్రమాలు రకరకాల\nయోగసాధనలు చేసే యోగులకూ, గురువులకూ\nనిలయాలుగా ఉండేవి.\n\nహరిద్వారానికి సమీప పట్టణంలో నివసించే\nఒక ధనిక వర్తకుడు తరచూ అక్కడికి వచ్చి, ఒక\nఆశ్రమంలో ఉంటున్న ఒక వృద్ధజ్ఞానిని గురువుగా\nభావించి దర్శించుకుని వెళ్ళేవాడు. తను చేసే\nవర్తకంలో నష్టం వచ్చినా, వ్యాపార భాగస్వాముల\nమధ్య మనస్పర్థలు తలెత్తినా, భార్యాపిల్లలతో\nభేదాభిప్రాయాలు పొడసూపినా, వర్తకుడు విరక్తితో\nహరిద్వారానికి చేరుకునేవాడు. గురువు అతన్ని\nఆప్యాయంగా ఆదించేవాడు. వర్తకుడికి గురువు\nసమక్షంలో మానసిక ప్రశాంతత లభించేది.\n\nగురువు తన శిష్యులకు హిత వచనాలు\nపలికే సమయంలో, వర్తకుడు ఆయన పాదాల\nవద్ద కూర్చునేవాడు. గురువు చేసే హితబోధ\nలను ఆసక్తిగా ఆలకించేవాడు. అంత మాత్రాన\nగురువు మాటలలోని అర్థాలను క్షుణ్ణంగా అర్థం\nచేసుకునే వాడా అంటే, అదేం కాదు. అంతే\nకాదు, గురువు మాటలను సరిగ్గా అర్థం\nచేసుకోలేకపోయినప్పటికీ, అంతా అర్థమైనట్టు\nగురువు అభిప్రాయాలతో ఏకీభవించేవాడు\nకాదు. తెలిసీ తెలియని మిడిమిడి జ్ఞానంతో\nగురువుతో వాదానికి దిగేవాడు. ఉదాహరణకు\nతరచూ జరిగే ఒక సంఘటననే చెప్పవచ్చు:\nతన భాగస్వాములతో వచ్చిన మనస్పర్ధను\nగురువుకు ఏకరువు పెట్టి, ఆ కారణంగా మన\nశ్శాంతి కరువయిందని చెప్పేవాడు. అందుకు\n\nగురువు, \"నాయనా! మనశ్శాంతి కావాలంటే\nమొదట నిన్ను నువ్వు దివ్యశక్తికి సమర్పించు\nకోవాలి. ప్రతి ఒక్క పనినీ దివ్యశక్తికి సమర్పణా\nభావంతో చేయడం అలవాటు చేసుకోవాలి!\"\nఅనేవాడు.\n\nఅయితే, ఆ మాటలు వర్తకుడి బుర్రకు\nఎక్కేవి కావు. వ్యాపారంలో భాగస్వాములు\nతనను మోసగించడంలోనూ, ఒక చోటి నుంచి\nమరొక చోటికి సరుకులను చేరవేస్తున్నప్పుడు\nదొంగతనం జరగడంలోనూ దివ్యశక్తి ప్రమేయం\nఏమిటో అతనికి ఓపట్టాన అంతుబట్టేది కాదు.\n\n\"స్వామీ, ఎవరైనా నన్ను మోసం చేసినప్పుడు,\nన్యాయాధికారి వద్దకు వెళ్ళి ఫిర్యాదు చేయాలి కదా?\nఇలాంటి ప్రాపంచిక సమస్యలలో దివ్యశక్తి నాకు ఏ\nవిధంగా సాయపడగలదు?\" అని అడిగేవాడు.\n\nగురువు మొదటచెప్పిన సమాధానాన్నే మళ్ళీ\nమరింత విపులంగా విశదీకరించేవాడు. \"అలాంటి\nసమయాలలో న్యాయాధికారుల వద్దకూ, రక్షకభటుల\nవద్దకు వెళ్ళాలి. మోసగాళ్ళను శిక్షించాలి.\nదొంగిలించబడిన సరుకులను తిరిగి రాబట్టు\nకోవాలి. అయితే అవి మాత్రమే మనిషికి మన\nశ్శాంతిని ఇవ్వజాలవు. ఒక సమస్య పరిష్కారమైతే,\nమరొక సమస్యపుట్టుకు రావచ్చు. జీవితం సమస్యల\nపుట్ట. అందువల్ల నిజాయితీగా వ్యాపారాన్ని\nకొనసాగించటానికి అవసరమైన వాటినన్నింటినీ తప్పక\nచేసి తీరాలి. అయితే, మనిషి నిజంగానే మన\nశ్శాంతిని కోరుకుంటున్నట్టయితే, అతడు తన్ను\nతాను దివ్యశక్తికి సమర్పించుకోవాలి. దేవుడి\nముందు శరణాగతి పొందాలి. అలా చేసినప్పుడు,\nఒక వేళ అనివార్య కారణాల వల్ల తన లక్ష్యాన్ని\nఅందుకోలేక పోయినప్పటికీ, పరిస్థితులనను\nసరించి తృప్తిగా జీవితం గడపగలడు. ఎందు\nకంటే, తనకు ఏది మంచి? ఏది కాదు? అన్న\nసంగతి తనకన్నా బాగా ఎరిగిన సర్వశక్తి సమన్విత\nదైవశక్తికే తన్ను సమర్పించుకున్నానన్న అంకిత\nభావం అతనిలో వుంటుంది గనక, అక్కడ\nఅశాంతికి స్థానం ఉండదు.”\n\nఒకనాటి సాయంకాలం ఈ విషయం గురించి\nవర్తకుడు గురువుతో చాలాసేపు మాట్లాడాడు. ఒక\nనిర్ణయానికి రాలేక వాగ్వాదానికి దిగాడు. అయినా\nగురువు ఓర్పును కోల్పోలేదు. ఒక విషయాన్ని\nఎదుటివారు అర్థం చేసుకుని విశ్వసించేలా చెప్పలేక\nపోయినప్పుడు మౌనంగా ఊరుకోవడం ఆయన\nఅలవాటు. అర్ధరాత్రి సమీపిస్తున్న సమయంలో\n\nగురువు అదే పని చేశాడు. అంత వరకు కూర్చునేలా\nచేసినందుకు వర్తకుడు గురువుకు క్షమాపణలు\nచెప్పుకుని వెళ్ళి పడుకున్నాడు.\n\nఇంకా తెల్లవార లేదు. సూర్యోదయానికి ఒక\nగంట సేపు ఉన్న సమయంలో గురువు వచ్చి\nవర్తకుణ్ణి హడావుడిగా తట్టి నిద్ర లేపాడు. వర్తకుడు\nఆశ్చర్యపోయాడు. అయినా మాట్లాడకుండా\nగురువు వెంట నడిచాడు. గడచిన రెండు మూడు\nరోజులుగా చుట్టుపక్కల కుంభవృష్టి కురిసింది.\nఇప్పటికీ అప్పుడప్పుడు చిన్నగా చినుకులు\nపడుతున్నాయి. వాతావరణం ప్రశాంతంగా ఉంది.\nగురువు వర్తకుణ్ణి ఇరు తీరాలను ఆనుకుని వరదలా\nప్రవహిస్తున్న గంగా తీరానికి తీసుకువెళ్ళాడు.\nఎత్తయిన అలలతో నది భయం పుట్టించేలా\nప్రవహిస్తోంది.\n\nగురువు ఏం చేయనున్నాడా అన్న ఉత్కంఠతతో\nవర్తకుడు ఆయనకేసి చూశాడు. గురువు, \"అలా\nచూడు!\" అంటూ చూపుడువేలితో ప్రవాహంలో\nకొట్టుకుపోతున్న ఏనుగును చూపాడు.\n\nఆ తరవాత, “ఇక్కడ చూడు!\" అంటూ\nతీరానికి సమీపంలో ఒక చిన్న చేప ప్రవాహానికి\nఎదురుగా అతి సునాయాసంగా ఈదుకుంటూ\nవెళ్ళడం చూపించాడు.\n\nవర్తకుడు రెండింటినీ చూసి, “ఏమిటి?\"\nఅన్నట్టు గురువుకేసి తలెత్తి చూశాడు.\n\n\"ఈ దృశ్యాలను చూసి, నువ్వు అర్థం చేసు\nకున్నదేమిటి?\" అని అడిగాడు గురువు.\n\nవర్తకుడు ఏమీ సమాధానం చెప్పలేదు.\n\n\"బ్రహ్మాండమైన ఆకారం గల బలమైన\nజంతువు ఏనుగు సైతం ప్రతికూల పరిస్థితుల\nతరంగాలను ఎదురీదలేక తన ఇష్టానికి విరుద్ధంగా\nప్రవాహంలో కొట్టుకుపోతున్నది. అయితే,\nఆకారంలో అతి చిన్నదైన ఈ అల్ప ప్రాణి చేప,\nనదికి చెందినదే గనక, దాని ఇష్టానుసారం\nప్రవాహానికి ఎదురీద గలుగుతోంది. నిన్ను నువ్వు\nఅనంతమైన దివ్యశక్తికి అర్పించుకున్నప్పుడు\nనువ్వూ ఆ దివ్యశక్తిలో అంతర్భాగమైపోతావు.\nదివ్యశక్తి దుఃఖాతీతం, నిర్వికల్వం గనక, నీలోనూ\nఎలాంటి బాధలూ, ఆందోళనలూ కలగవు. రాత్రి\nనేను చెప్పిన సంగతి ఇప్పుడు అర్థమయింది కదా?\"\nఅన్నాడు గురువు వర్తకుడి వీపును ఆప్యాయంగా\nచరుస్తూ.\n\n\"అర్థమయింది స్వామీ! మిడిమిడి జ్ఞానంతో\nవాదించిన నా మూర్ఖత్వాన్ని క్షమించండి!\"\nఅంటూ వర్తకుడు గురువుకు భక్తితో నమస్క\nరించాడు. - బిందుసార్",
            "book_page_end": 28,
            "story_id": "2003_10_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు: తీరిన చివరి కోరిక!",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "వార్తలు",
            "moral": "చందమామ బృందం",
            "keywords": [
                "క్యాన్సర్",
                "బీజింగ్",
                "సైకిల్ ప్రయాణం",
                "టియాన్ మన్ స్క్వేర్",
                "తండ్రి ప్రేమ"
            ],
            "characters": [
                "హుయాంగ్ గే",
                "హుయాంగ్ క్సియాయో యాంగ్"
            ],
            "locations": [
                "చైనా",
                "బీజింగ్",
                "టియాన్ మన్ స్క్వేర్"
            ],
            "content": "పదేళ్ళ హుయాంగ్ గే తీరని క్యాన్సర్ వ్యాధితో\nబాధపడుతున్నాడు. ఒకనాడు అతను తన తండ్రి\nహుయాంగ్ క్సియాయో యాంగ్తో - చీనా రాజధాని\nబీజింగ్ లో ఉన్న సుప్రసిద్ధమైన టియాన్ మన్\nస్క్వేర్ను చూడాలని ఆశగా ఉందని చెప్పాడు. అది\nవాళ్ళున్న చోటికి దాదాపు రెండు వేల కి.మీ. దూరం.\nతండ్రికి బిడ్డ పట్ల అపారమైన ప్రేమ. అందువల్ల తన\nకొడుకు కోరికను ఎలాగైనా తీర్చాలని అనుకున్నాడు.\nఆయన వయస్సు 44 సంవత్సరాలు. ఆయన వద్ద ఒక\nసైకిలు మాత్రమే ఉన్నది. దాని మీద ఇద్దరూ కూర్చునేలా రెండు\nసీట్లు -ఎండకూ, వానకూ తట్టుకునేలా నీడ ఏర్పాటు చేసుకున్నాడు. కొడుకును వెనక సీట్లో\nకూర్చోబెట్టుకుని, బీజింగ్కు సైకిల్ తొక్కుతూ బయలుదేరాడు. 62 రోజుల తరవాత గమ్యస్థానం\nచేరుకున్నాడు. తాను తుదిశ్వాస విడిచేలోగా - ఎన్నో ముఖ్యమైన చారిత్రక సంఘటనలు జరిగిన ఆ\nస్థలాన్ని చూసిన కుర్రవాడు ఎంతగానో ఆనందించాడు.",
            "book_page_end": 29,
            "story_id": "2003_10_09",
            "raw_genre_backup": "వార్తలు",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "చందమామ కబుర్లు: తరలివెళ్ళిన చివరి యూదు కుటుంబం !",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "వార్తలు",
            "moral": "చందమామ బృందం",
            "keywords": [
                "యూదు కుటుంబం",
                "ఇజ్రాయెల్",
                "కేరళ",
                "సినగాగ్",
                "వలస"
            ],
            "characters": [
                "జోసెఫ్ సైమన్",
                "యూహుదిత్",
                "శ్యామ్",
                "సుసాన్"
            ],
            "locations": [
                "పరాపూర్",
                "కేరళ",
                "ఇజ్రాయెల్"
            ],
            "content": "ఇండియాలో వున్న చివరి యూదు కుటుంబం ఇండియాకు వీడ్కోలు పలికి తమ పితృదేశమైన\nఇజ్రాయెల్కు తరలి వెళ్ళింది. జోసెఫ్ సైమన్, ఆయన భార్య యూహుదిత్, పిల్లలు శ్యామ్,\nసుసాన్-కేరళలోని 600 సంవత్సరాల నాటి పరాపూర్ యూదుల ప్రార్ధనా మందిరం (సినగాగ్)\nముందు కొన్ని నిమిషాలు మౌనంగా నిలబడి, ఆ తరువాత వెనక్కు తిరిగి తమ కోసం కాచుకుని వున్న\nకారెక్కారు. వాళ్ళకు వీడ్కోలు పలకడానికి యూదు వీధిలో కాపురముంటూన్న వారందరూ\nగుమిగూడారు. యాభై యేళ్ళకు పూర్వం ఆ వీధిలో\nఅందరూ యూదులే ఉండేవారు. ఒకరి తరవాత\nఒకరుగా అందరూ స్వదేశానికి వెళ్ళిపోవటంతో,\nసైమన్ కుటుంబానికి ఒంటరితనం పట్టుకున్నది.\nవాళ్ళు సంప్రదాయంగా జరుపుకునే ప్రార్థనలలో,\nఉత్సవాలలో పాల్గొనడానికి ఎవరూ లేరు. పిల్లలు\nపెరిగాక ఇండియాలో సంబంధాలు దొరికే అవకాశం\nలేదని గ్రహించిన తల్లిదండ్రులు, స్వదేశానికి\nవెళ్ళడానికి నిశ్చయించారు. ప్రార్థనా మందిరం\nఇప్పుడు పరిరక్షిత స్మారక భవంతిగా ప్రకటించ\nబడింది.",
            "book_page_end": 29,
            "story_id": "2003_10_10",
            "raw_genre_backup": "వార్తలు",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "ఉత్తరాంచల్ జానపద కథ : పిల్లి చేసిన మేలు!",
            "book_page_start": 30,
            "pdf_page_start": 30,
            "pdf_page_end": 34,
            "author": "చందమామ బృందం",
            "genre": "జానపద కథ",
            "moral": "అమాయకత్వం, అల్పసంతోషం కన్నా తెలివి, సమయస్ఫూర్తితో డబ్బు సంపాదించడం మేలు.",
            "keywords": [
                "జానపద కథ",
                "ఉత్తరాంచల్",
                "నేగీ",
                "బుల్బుల్",
                "శ్యామా"
            ],
            "characters": [
                "నేగీ",
                "నేగీ తల్లిదండ్రులు",
                "బుల్బుల్ (మేక)",
                "భూటియా (కుక్క)",
                "శ్యామా",
                "నీరజ",
                "పిల్లి"
            ],
            "locations": [
                "ఉత్తరాంచల్",
                "పౌరీ కొండలు",
                "సెలయేరు"
            ],
            "content": "మన దేశంలో ఇటీవల ఏర్పడిన\nరాష్ట్రాలలో ముఖ్యమైనది ఉత్తరాంచల్.\nఉత్తరప్రదేశ్ రాష్ట్రం నుంచి 13 జిల్లా\nలను విడదీసి డెహ్రాడూన్ రాజధానిగా\n2000వ సంవత్సరం సెప్టెంబరు\nనెలలో ఈ నూతన రాష్ట్రాన్ని ఏర్పాటు\nచేశారు. పర్వత ప్రదేశమైన ఈ రాష్ట్రం\nప్రకృతి సౌందర్యానికీ, ప్రశాంతతకూ\nనిలయమని చెప్పవచ్చు.\n\nకేదారనాథ్, బదరీనాథ్, గంగోత్రి,\nయమునోత్రి మొదలైన పవిత్ర యాత్రా\nస్థలాలు కలిగిన ప్రాంతం గనక దీనిని\n'దేవభూమి' అని కూడా పిలుస్తారు.\n\nతూర్పు దిశగా నేపాల్, ఉత్తరం వైపు\nదిగువ హిమాలయాలు చైనా వైపు సరి\nహద్దులుగా ఉన్నాయి. పడమర,\nవాయవ్య దిశలలో హర్యానా, హిమాచల్\nప్రదేశాలు సరిహద్దులుగా ఉన్నాయి.\nచాలా వరకు పర్వత మయంగా ఉన్న ఈ\nరాష్ట్రంలో 10 శాతం మాత్రమే\nమైదానాలు ఉన్నాయి. గంగ, యమున,\nభాగీరథి, అలకానంద మొదలైన నదులు\nఇక్కడే ఆవిర్భవిస్తున్నాయి.\n\n84,79,562 జనాభా కలిగిన\nఉత్తరాంచల్ రాష్ట్రం 55, 8 4 5 చదరపు\nకిలోమీటర్లు విస్తరించి వున్నది. ఇక్కడి\nప్రజలు ముఖ్యంగా హిందీ, గర్వాలీ,\nకుమౌలీ భాషలను మాట్లాడుతారు.\n\nపౌరీ కొండల దిగువన వున్న ఒక చిన్న ఇంట్లో\nవృద్ధదంపతులు నివసిస్తూ వుండేవారు. వాళ్ళ\nఏకైక సంతానం నేగీ. నేగీ అంత తెలివైన వాడు\nకాడు. మరీ అమాయకుడు. అమాయ\nకత్వం కారణంగా అందరితోనూ మంచిగా\nనడుచుకునేవాడు. చిన్నచిన్న కళ్ళతో చాలా\nఅందంగానూ, ఆకర్షణీయంగానూ కనిపించే\nవాడు.\n\nవాళ్ళ ఇంటినానుకుని ఒక చిన్న\nసెలయేరు పారుతూ వుండేది. నేగీ తరచూ\nఆ సెలయేటి ఒడ్డున ఒక బండపై కూర్చుని\nవేణువును ఊదుతూ ఉండేవాడు. చుట్టు\n\nపక్కల మేకలు మేస్తూండేవి. సెలయేటి\nనీళ్ళలోని చేపలు సూర్యరశ్మి పడి మిల\nమిలా మెరిసేవి. నేగీ జంతువుల, పక్షుల\nజోలికి వెళ్ళేవాడు కాడు గనక, అవి కించిత్తు\nకూడా భయపడకుండా వాడి సమీపంలోకి\nవచ్చి ఆడుకునేవి.\n\nఅయితే, కొడుకు వాలకం చూసి వాడి\nతల్లిదండ్రులు దిగులుపడసాగారు. తాము\nరేపో మాపో చనిపోతే అమాయకుడైన\nవాడెలా బతగ్గలడు? అన్న విచారం ఆ వృద్ధ\nదంపతులకు పట్టుకున్నది.\n\nఒకనాడు వాడి తల్లి, గూట్లో కోడి పెట్టిన\nగుడ్డును తీస్తూ, \"రేపు మన నేగీ గతేం కాను?\nమనం పోయాక లోకంపోకడ తెలియని ఆ\nఅమాయకుడి మంచి చెడ్డలు చూసుకునే\nవారెవ్వరు?” అని అడిగింది భర్తను భాధగా.\n\nఆ మాటలకు మేకల వద్ద పాలు\nపితుకుతున్న నేగీ తండ్రి, ఆమెకేసి తలెత్తి\nచూశాడు. కాని ఆమె ప్రశ్నకు సమాధానం\nచెప్పకుండా మౌనంగా ఊరుకున్నాడు.\nతీవ్రంగా ఆలోచిస్తున్న ఆయన చూపులు\nదూరంగా కనిపించే మంచు కప్పిన కొండల\nమీద పడ్డాయి. ఎక్కడో కూర్చుని నేగీ వాయి\nస్తున్న వేణునాదం, మందవాయువులతో\nకలిసి వచ్చి ఆయన చెవులను సోకింది.\n\nఆనాటి రాత్రి నేగీ తండ్రికి నిద్ర పట్ట\nలేదు. పడక మీద పొర్లి పొర్లి పడుకున్నాడు.\nవేకువజామున లేచి, కొడుకును తట్టి\nలేపుతూ, “నేగీ, లేరా, నీకొక ముఖ్య విషయం\nచెప్పాలి,” అన్నాడు.\n\nనేగీ కళ్ళు నులుముకుంటూ లేచి\nకూర్చున్నాడు. అప్పుడే తెల్లవారుతున్నది.\nకొండలు మెల్లమెల్లగా కనిపించసాగాయి.\nకోడి కూతలూ, పక్షుల కిలకిలారావాలూ\nవినిపిస్తున్నాయి.\n\nనేగీ తండ్రి వెంట మేకల కొట్టం దగ్గరికి\nవెళ్ళాడు.\n\nతండ్రి కొట్టం లోపలికి వెళ్ళి బలిసిన ఒక\nఉన్నిమేకనూ, భూటియా అనే వేట\nకుక్కనూ పట్టుకుని వచ్చాడు. ఆ మేక నేగీ\nతల్లికి ఇష్టమైన బుల్బుల్. దాని మెడకు\nచిన్న గంట వేలాడుతున్నది. నేగీ తల్లి దానికి\nఇష్టమైన మేతను కావలసినంత పెట్టడం\nవల్ల, అది కండపట్టి బాగా బలిసి ఉంది.\n\n“మీ అమ్మ ప్రాణప్రదంగా మేపుతున్న\nబుల్బుల్ను నీకప్పగిస్తున్నాను. దీనిని\nపట్టుకుపోయి డబ్బు సంపాదించుకుని\nరావాలి,” అని చెప్పి తండ్రి కొంతసేపు ఆగి,\n“అయితే, ఒక విషయం గుర్తుంచుకో. ఈ\nమేకను అమ్మడంగానీ, దీన్ని చంపి మాంసం\nవిక్రయించడంగానీ చేయకూడదు. నువ్వు\n\nచూస్తూ నేగీ మనసులో అనుకుంటు\nన్నట్టు, \"నేను నిన్ను అమ్మకూడదు.\nమాంసం కోసం చంపకూడదు. అయితే,\nడబ్బు మాత్రం సంపాయించాలి! అదెలా\nసాధ్యం? ఇలా చెప్పడంలో నాన్న ఉద్దేశ\nమేమిటి?” అన్నాడు.\n\nబుల్బుల్ తలవంచుకుని నెమరు\nవేయడంలో నిమగ్నమై ఉండడంతో, దాని\nతల మీద ప్రేమతో తట్టి, పచ్చికమీద నడుం\nవాల్చాడు. వాడి కాళ్ళ దగ్గర భూటియా\nకూర్చున్నది. ఆ రాత్రికి చెట్టు కింద అలాగే\nనిద్రపోయాడు.\n\nమరునాడు పక్షుల కిలకిలారావాలతో\nనిద్రలేచాడు. కళ్ళు తెరవగానే, చెట్టుకొమ్మ\nమీద బెదురు బెదురుగా చూస్తున్న ఒక పిల్లి\nకనిపించింది. దారి తప్పి అటు వచ్చిన ఆ\nపిల్లి, భూటియాను చూసి హడలిపోయి,\nదాని నుంచి తప్పించుకోవటానికి చెట్టు పైకి\nవెళ్ళిందన్న మాట!\n\nచెట్టుకొమ్మ మీద పిల్లి భయంతో గడగడ\nలాడుతూ వుంటే, చెట్టుకింద భూటియా\nఅమితోత్సాహంతో తోకను ఆడిస్తూ, అటూ\nఇటూ తిరుగుతున్నది.\n\nఆ సమయంలో చెట్ల చాటునుంచి ఏదో\nమాట్లాడుకుంటూ ఇద్దరు అమ్మాయిలు\nతమకేసి రావడం నేగీ గమనించి, వాళ్ళకేసి\nఆశ్చర్యంగా చూశాడు. అక్కడ నేగీని చూసి\nవాళ్ళూ ఆశ్చర్యపడ్డారు.\n\nచెట్టుకొమ్మ మీద వున్న పిల్లిని చూడగానే\nఆ ఇద్దరిలో ఒక అమ్మాయి, దానిని పట్టు\nకోవటానికి సంతోషంగా ముందుకు అడుగు\nవేసింది.\n\nనేగీ చప్పున లేచి, ఆమె మీదికి ఉరక\nబోయిన భూటియాను పట్టి ఇవతలికి\nలాగాడు.\n\nఇంకొక యువతి అతన్ని సమీపించి,\n“ఈ సమయంలో ఇక్కడ ఎవరైనా\nమనుషులు ఉంటారని మేము అనుకోలేదు.\nనువ్విక్కడ ఒంటరిగానే ఉన్నావా?” అని\nఅడిగింది.\n\n“ఒంటరిగా కాదు, నాతో నా మేక బుల్\nబుల్, భూటియా ఉన్నాయి,” అన్నాడు\nనేగీ.\n\n\"నీ పేరేమిటి?\" అని అడిగింది ఆ\nయువతి.\n\n“నేగీ,” అన్నాడు వాడు.\n\nనేగీ ఇద్దరు యువతుల కేసి పరిశీలనగా\nచూశాడు. ఇద్దరూ అందంగా ఉన్నారు.\nచూడగానే పెద్దమ్మాయి వాడికి ఎంతో\nనచ్చింది.\n\n“నా పేరు శ్యామా. ఆమె నా చెల్లెలు\nనీరజ,\" అంటూ పక్కన వున్న యువతిని\nచూపింది.\n\nఆ తరవాత నేగీ వాళ్ళ వెంట ఆ\nయువతుల ఇంటికి వెళ్ళాడు. ఒక పాత్రను\nతీసుకుని బుల్బుల్ నుంచి పాలు\nపితికాడు. ఆ తరువాత ముగ్గురూ కూర్చుని,\nరొట్టెలు తిని, మేకపాలు తాగారు.\n\nకొంతసేపయ్యే సరికి నేగీ ముఖంలో\nవిచారం కనిపించడంతో, శ్యామా, \"ఏదో\nతీవ్రంగా ఆలోచిస్తూ, విచారపడున్నట్టుంది.\nకారణం ఏమిటి నేగీ,” అని అడిగింది.\n\nనేగీ ఏదీ దాచకుండా, తన తండ్రి విధించిన\nనియమంతో పాటు, తను బయలుదేరి వచ్చిన\nకథనంతా ఏకరువు పెట్టాడు.\n\nశ్యామా చాలా ఓర్పుగా అంతా విన్నది.\nనేగీ చెప్పడం పూర్తి చేయగానే, పకపకా\n\nనవ్వుతూ, “దీనికింత విచారమెందుకు?\nపరిష్కారం చాలా సులభం. మేక శరీరం\nమీది ఉన్నిని మాత్రం కత్తిరించి, వర్తకులకు\nఅమ్మావంటే డబ్బు వస్తుంది. ఉన్నితో\nవాళ్ళు బట్టలు తయారుచేసుకుంటారు!\"\nఅన్నది.\n\nనేగీకి చిమ్మచీకట్లో మెరుపు మెరిసినట్ట\nయింది. వాడి మనసు ఆనందంతో ఉప్పొం\nగింది. తండ్రి నిబంధనను పాటించగలుగు\nతున్నందుకు వాడు పరమానందం చెందాడు.\nనేగీ ఎగిరి గంతేసి, “అద్భుతమైన ఆలోచన!\nనాకు స్ఫురించనే లేదు. చాలా కృతజ్ఞతలు\nశ్యామా! చాలా కృతజ్ఞతలు!'' అంటూ బుల్\nబుల్ అక్కడి నుంచి బయలుదేరాడు.\n\nఆ రోజు సాయంకాలానికి పక్క గ్రామం\nచేరుకుని, బుల్బుల్ శరీరంపై నుంచి\nఉన్నిని కత్తిరించి గోతాంలో వేసుకుని\nవ్యాపారుల దగ్గరికి తీసుకువెళ్ళాడు. ఉన్ని\nమృదువుగానూ, చిక్కులు లేనిదిగానూ,\nచాలా నాణ్యమైనదిగానూ ఉండడంతో\nమంచి ధర పలికింది.\n\nమరునాడే, బుల్బుల్, భూటియా\nలను వెంటబెట్టుకుని నేగీ తన ఇంటిని\nసమీపించాడు. తల్లిదండ్రులు కనిపించ\nగానే ఆప్యాయంతో వాళ్ళను కౌగిలించు\nకున్నాడు. ఆ తరవాత బట్టలలో భద్రంగా\nదాచిన డబ్బును తీసి తండ్రికి ఇచ్చాడు.\nతమ బిడ్డ, అంత త్వరలో డబ్బుతో తిరిగి\nవచ్చినందుకు ఆ తల్లిదండ్రులు పరమా\nనందం చెందారు.\n\n“నాయనా! పరిష్కారం నీకు నువ్వే\nఆలోచించావా? లేక నీకెవరైనా సాయ\nపడ్డారా?” అని అడిగాడు తండ్రి. “నాన్నా!\nశ్యామా అనే అమ్మాయి నాకీ చక్కని సలహా\nఇచ్చింది. వాళ్ళు కొండకు అవతల\nఉన్నారు,\" అన్నాడు నేగీ.\n\nతల్లిదండ్రులు సాలోచనగా ఒకరికొకరు\nచూసుకున్నారు.\n\n\"ఆ అమ్మాయి శ్యామా చాలా తెలివై\nనదిలా కనిపిస్తోంది. ఆమె మనవాడికి తగిన\nభార్య. మనం లేకపోయినా, వాడి మంచి\nచెడులను ఆ అమ్మాయి చూసుకో\nగలదు,” అన్నది నేగీ తల్లి భర్తతో.\n\nమరునాడే నేగీ తండ్రి, శ్యామా ఇంటికి\nవెళ్ళి, వాళ్ళ తల్లిదండ్రులతో మాట్లాడి, నేగీ\nశ్యామా పెళ్ళి ఏర్పాటుచేశాడు. పెళ్ళయ్యాక\nవాళ్ళెంతో అన్యోన్యంగా కలిసి మెలిసి ఉంటూ,\nఆనందంగా చిరకాలం జీవించారు.\n\nవాళ్ళు ముసలివాళ్ళయ్యాక కూడా -\nఒక పిల్లీ, మేకా, కుక్కా కారణంగా తామెలా\nఒకరినొకరు కలుసుకున్నదీ, తమ మనుమ\nలకు తరచూ ఎంతో మురిపెంతో చెప్పుకునే\nవాళ్ళు!",
            "book_page_end": 34,
            "story_id": "2003_10_11",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 11,
        "author_counts": {
            "సంపాదకుడు : విశ్వం": 1,
            "గుడిసేవ మురళీధర్": 1,
            "రాయవరపు ఆదినారాయణరావు": 1,
            "చందమామ బృందం": 7,
            "బిందుసార్": 1
        },
        "genre_counts": {
            "సంపాదకీయం": 1,
            "జంతు కథ": 1,
            "సామాజిక కథ": 1,
            "ఫాంటసీ/సాహసం": 1,
            "బేతాళ కథ": 1,
            "సమాచారం": 2,
            "నీతి కథ": 1,
            "వార్తలు": 2,
            "జానపద కథ": 1
        }
    }
}