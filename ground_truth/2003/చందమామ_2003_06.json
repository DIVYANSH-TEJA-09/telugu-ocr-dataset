{
    "book_id": "చందమామ_2003_06",
    "stories": [
        {
            "title": "కలలు కందాం రండి!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "ఎడిటోరియల్",
            "moral": "ఉజ్వల భవిష్యత్తు కోసం ఘనంగా కలలు కని, ఆ కలలను నిజం చేసుకునే పట్టుదల, కృషి, ధైర్యం, ఓర్పు ఉన్నప్పుడే ఉజ్వల భవిష్యత్తు సాధ్యం.",
            "keywords": [
                "జూనియర్ చందమామ",
                "అబ్దుల్ కలాం",
                "కలలు",
                "భవిష్యత్తు",
                "సాహసం"
            ],
            "characters": [
                "ఏ.పి.జె. అబ్దుల్ కలాం",
                "బి. నాగిరెడ్డి",
                "చక్రపాణి"
            ],
            "locations": [
                "భారతదేశం"
            ],
            "content": "మీ చిన్ని తమ్ముళ్ళు, చిట్టి చెల్లాయిలు ఇంకా అలాంటి చిన్నారుల కోసం మన\nసంస్థ వెలువరిస్తూన్న ‘జూనియర్ చందమామ'ను గురించి మీకు ఈపాటికి తెలిసే\nఉంటుంది. చిన్నారుల హృదయాలలో మంచి భావాలను ప్రవేశపెట్టి, మాతృదేశ\nవారసత్వం పట్ల మంచి అవగాహన పెంపొందించాలంటే - వారికి అర్థవంతమైన\nవిషయాలను ఆకర్షణీయంగా అందించవలసిన అవసరం ఉందన్న విషయం\nగుర్తించడమే ఈ సాహసోపేత కార్యానికి స్ఫూర్తినిచ్చింది. ఈ లక్ష్యానికి రూపం\nఇవ్వడానికి పలువురు అంకితభావంతో కృషిచేస్తున్నారు. పత్రికను మొదట ఆంగ్లంలో\nతీసుకువస్తున్నాం.\n'జూనియర్ చందమామ' తొలి సంచికను ఏప్రిల్ 10 వ తేదీ భారత రాష్ట్రపతి\nశ్రీ ఏ.పి.జె. అబ్దుల్ కలాం సహృదయంతో అందుకున్నారు. కొత్త పత్రికను చూసి\nఆయన చాలా సంతోషించి, దీనికి చిన్నారుల జీవితంలో సముచితస్థానం లభించాలన్న\nఆకాంక్షను వ్యక్తం చేశారు. ఇది మన స్ఫూర్తినీ, ఉత్సాహాన్నీ ఇనుమడింపజేసే విషయం!\nఆ సందర్భంగా ప్రకాశవంతమైన బంగారు భవిష్యత్తుకోసం చిన్నారులు కలలు\nకనాలన్న విషయాన్ని రాష్ట్రపతి ప్రస్తావించడం హృదయాన్ని కదిలించింది. భవిష్యత్తును\nగురించి ఘనంగా కలలు కని - ఆ కలలను నిజం చేసుకునే పట్టుదల, కృషి, ధైర్యం,\nఓర్పు ఉన్నప్పుడే ఉజ్వల భవిష్యత్తు సాధ్యం, అన్నారాయన.\nస్ఫూర్తిప్రదమూ, వివేకవంతమూ అయిన ఈ మంచి సలహాను పిల్లలందరూ\nపాటించాలి. ఉజ్వల భవిష్యత్తు కోసం సమిష్టిగా కలలుకనగలిగినప్పుడే, వ్యక్తిగతంగా\nసంతోషం పొందగలమన్న సంగతిని మరిచిపోకూడదు.",
            "book_page_end": 5,
            "story_id": "2003_06_01",
            "raw_genre_backup": "ఎడిటోరియల్",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "ఆత్రగాడి ఈత",
            "book_page_start": 7,
            "pdf_page_start": 8,
            "pdf_page_end": 8,
            "author": "కొనే నాగవెంకట ఆంజనేయులు",
            "genre": "నీతి కథ",
            "moral": "ఆత్రపడి, తొందరపాటుతో పనులు చేస్తే అనవసరపు కష్టం వస్తుంది.",
            "keywords": [
                "తొందరపాటు",
                "ఈత",
                "కోదండం",
                "శ్రమ",
                "నావ"
            ],
            "characters": [
                "కోదండం",
                "కామేశం"
            ],
            "locations": [
                "హేలాపురి",
                "సుగంధపురి",
                "నది"
            ],
            "content": "హేలాపురిలో నివసించే కోదండానికి, గజ ఈతగాడన్న పేరున్నది. అతడు ఏ పనీ ఆచీతూచీ\nఆలోచించి చేసేవాడుకాదు. అంతా ఒకేవేగిరపాటు. అనుకున్నది క్షణాలమీద జరిగిపోవాలన్న\nమనస్తత్వం అతడిది.\nకోదండం కూతురి అత్తవారి ఊరు, నది అవతలి ఒడ్డున వున్న సుగంధపురి. ఒకసారి\nకోదండం, హేలాపురిలో మాత్రమే లభించే కొన్ని సరుకులు, తన కూతురుకు అత్యవసరంగా\nఅందించవలసి వచ్చింది. అతడు సరుకులన్నీ మూటగట్టుకుని నది ఒడ్డుకు చేరేసరికి, ఐదార\nఫర్లాంగుల దూరంలో, ప్రయాణీకులతో నావ క్రిక్కిరిసి వుండడం కంటబడింది.\nఇప్పటికిప్పుడు ఈ నావలో వెళ్ళకపోతే, మూటలో వున్న కొన్ని సరుకులు పాడైపోవచ్చు.\nఎలాగైనా ఈ నావలోనే వెళ్ళాలనుకుంటూ - కోదండం తను కట్టుకున్న పంచెనూ, చొక్కానూ\nవిప్పి, తలగుడ్డను నడుముకు కట్టి, మూటను తలపై పెట్టుకుని, ఆదరాబాదరా నదిలో దిగి\nనావకేసి ఈదుకుపోసాగాడు. అయితే, అతడి దృష్టి ఎంతసేపూ, మూట జారి నీళ్ళల్లో పడి\nపోకుండా చూసుకోవాలనే!\nతీరా అతడు నావ మీదికి వెళ్ళి, తలమీది మూటను దింపి ఒగరుస్తూ పక్కనేవున్న బల్లమీద\nకూర్చునేసరికి, అతడి ఎదురింటి కామేశం ఆశ్చర్యంగా, “ఎందుకంత ఆత్రపడి ఈదుకుంటూ\nవచ్చి నావ ఎక్కావు, కోదండం? నావ ఒడ్డుకే వస్తున్నదిగదా! ఒడ్డున ప్రయాణీకులు కూడా\nఅంతగా లేరు. సుగంధపురి వెళ్ళడానికి నీకు తప్పక చోటు దొరికేది,” అన్నాడు.\nహడావుడిగా తాను అంత శ్రమపడి ఎక్కింది హేలాపురికి తిరిగివస్తూన్న నావ అనే సంగతి\nకోదండానికి అప్పటికి అర్థమయింది.",
            "book_page_end": 7,
            "story_id": "2003_06_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మహదేవుడి దీవెన",
            "book_page_start": 9,
            "pdf_page_start": 9,
            "pdf_page_end": 12,
            "author": "శ్రీరామకమల్",
            "genre": "జానపద కథ",
            "moral": "అనర్హుడికి దీవెనలు ఇస్తే అవి శాపాలుగా మారతాయి. అధికారంలో ఉన్నవారు నీతి, సత్కార్యాలతో మాత్రమే ప్రజల దీవెనలు పొందాలి.",
            "keywords": [
                "మహదేవుడు",
                "నాగేశుడు",
                "దీవెన",
                "గ్రామాధికారి",
                "వాక్శుద్ధి"
            ],
            "characters": [
                "మహదేవుడు",
                "నాగేశుడు",
                "చిత్రాక్షుడు",
                "రాజు",
                "భద్రుడు",
                "వీరయ్య"
            ],
            "locations": [
                "శివపురం",
                "పట్నం",
                "రాజధాని"
            ],
            "content": "శివపురం గ్రామాధికారి నాగేశుడు దుష్టుడు.\nఆయన అధికారంలో గ్రామస్థులు చాలా\nఇక్కట్లు పడుతున్నారు. నాగేశుడి అక్రమాల\nగురించి రాజుకు తెలియపరచాలని కొంద\nరనుకున్నారు. కానీ అతడు ఏటా రాణిగారికి\nఅపురూపమైన కానుకలు పంపుతూంటాడు.\nఈ కారణంవల్ల గ్రామస్థులు, తమ గ్రామాధి\nకారికి ఆస్థానంలో పలుకుబడి వుండవచ్చని\nభయపడ్డారు.\nఇలాంటి సమయంలో, ఆ గ్రామంలోని\nఒక సామాన్య కుటుంబీకుడి ఇంటికి భద్రు\nడనే బంధువు వచ్చాడు. ఆయన గ్రామ\nపరిస్థితి చూసి, “పట్నంలో మహదేవుడనే\nపండితుడున్నాడు. ఆయన ఉత్తముడు;\nమంచి వాక్శుద్ధి కలవాడు. ఆయనను\nగ్రామానికి ఆహ్వానించండి. తప్పక మేలు\nజరుగుతుంది,” అని సలహా ఇచ్చాడు.\nగ్రామస్థులందరూ ఒకటై చిత్రాక్షుడనే\nవాడిని పంపి మహదేవుణ్ణి తమ గ్రామం\nరప్పించుకున్నారు. ఆయన చిత్రాక్షుడి\nఇంటనే బసచేశాడు. మహదేవుడు ఏకాకి.\nఆయన ప్రతిరోజూ సాయంత్రం గ్రామస్థు\nలకు పురాణం చదివి వినిపించేవాడు. నీతి\nబోధలు చేసేవాడు. ముఖ్యంగా ఆయన,\n\"చెట్టు నుంచి మనం కోసిన ఫలానికి, ఒక\nపక్క కుళ్ళు వున్నదనుకోండి, ఆ కుళ్ళు\nతింటే మనకు ఆరోగ్యం చెడుతుంది. మంచి\nభాగాన్ని తింటే ఆకలి తీరి మనసుకు తృప్తి\nకలుగుతుంది. ఎదుటి మనిషి విషయం\nలోనూ మనం అలాగే వుండాలి. అతడిలోని\nమంచిని మాత్రమే గ్రహించి మనం మస\nలాలి. చెడు గురించి పట్టించుకోకూడదు,”\nఅని చెబుతూండేవాడు.\nఈ మాటలు గ్రామస్థులపైన బాగా పని\nచేశాయి. వారిలో సామరస్యం పెరిగి ఒకరికొకరు\nచేదోడు వాదోడుగా వుంటూ పరస్పరం ప్రయో\nజనం పొందసాగారు. అంతేకాదు, నాగేశుడు\nచేసే దుష్టకార్యాల గురించి ఎవరూ ప్రస్తావించే\nవారే కాదు. ఆ విధంగా మహదేవుడి రాక,\nనాగేశుడిక్కూడా మేలు చేసింది.\nఒకనాడు, మహదేవుడుంటున్న చిత్రా\nక్షుడి ఇంటి ఆవు నాగేశుడి పొలంలో మేసిం\nదట. అందుకని ఆయన ఆ ఆవును తన గోశా\nలలో కట్టించి, నూరు వరహాలు జరిమానాగా\nకట్టాల్సిందిగా, చిత్రాక్షుడికి కబురంపాడు.\n'ఆవు ఖరీదే నూరు వరహాలుండదు.\nమేత ఖరీదు భరిస్తాను,” అని చిత్రాక్షుడు వెళ్ళి\nనాగేశుడికి మనవిచేసుకున్నాడు. అయితే,\nనాగేశుడు, “రెండు రోజుల్లో నువ్వు నూరు\nవరహాలూ జరిమానా కట్టకపోతే, రోజుకు పది\nకొరడా దెబ్బల శిక్షనైనా అనుభవించు, లేదా\nగ్రామం విడిచి వెళ్ళిపో!” అన్నాడు.\nచిత్రాక్షుడు లబోదిబోమన్నాడు. విషయం\nమహదేవుడికి తెలిసి, “విచారించకు, నాయనా!\nన్యాయం నీపక్షాన వుంటే దేవుడే నీకు ధన\nసాయం చేస్తాడు,” అన్నాడు.\nఆ సాయంత్రం చిత్రాక్షుడు పెరట్లో మొక్క\nలకు పాదులు తవ్వుతూంటే ఖంగుమని\nచప్పుడైంది. ఏమిటా అని చూస్తే, అక్కడ ఒక\nచిన్న రాగిబిందె దొరికింది. బిందె నిండా వరహా\nలున్నాయి. అందులోంచి వంద వరహాలు తీసి\nగ్రామాధికారి నాగేశుడికి జరిమానా కింద కట్టి,\nతన ఆవును ఇంటికి తోలుకు వచ్చాడు,\nచిత్రాక్షుడు.\nచిత్రాక్షుడికి అంత తొందరగా డబ్బెలా\nదొరికిందా అని ఆరా తీసిన నాగేశుడికి, అసలు\nవిషయం తెలిసింది. ఆయనవెంటనే, “నిధు\nలేవి దొరికినా, అవి రాజుగారివి. రాజధనాన్ని\nరాజప్రతినిధి అయిన గ్రామాధికారికి అప్ప\nజెప్పాలి. అందులోని డబ్బును వాడుకుని\nవుంటే, వడ్డీతో గ్రామాధికారికి బాకీ చెల్లించాలి,”\nఅంటూ చిత్రాక్షుడికి కబురు పంపాడు.\nఇది విని మహదేవుడు, చిత్రాక్షుడితో,\n\"కంగారు పడకు, నాయనా! నీకు దొరికిన\nరాగిబిందెలో మండ్రగబ్బలున్నాయనీ, ధనం\nలేదనీ గ్రామాధికారికి విన్నవించుకో. భగవదను\nగ్రహం వుంటే, ఆయన వచ్చి చూసినప్పుడు\nమండ్రగబ్బలే కనిపిస్తాయి!” అన్నాడు.\nచిత్రాక్షుడలాగే చేశాడు. తర్వాత అంతా\nమహదేవుడు చెప్పినట్టే జరిగింది.\nకొద్దిరోజులు గడిచాక, చిత్రాక్షుడి పొరి\nగింటివాడైన వీరయ్యకొక కష్టం వచ్చింది.\nవీరయ్య చెల్లెలు చెప్పుకోదగ్గ అందగత్తె.\nఆమెను నాగేశుడు, తన కొడుక్కిచ్చి పెళ్ళి\nచేయమన్నాడు. నాగేశుడి కొడుకు కురూపి\nమాత్రమే కాక తండ్రికన్న దుష్టుడు. ఏం\nచేయాలో పాలుపోక వీరయ్య, మహదేవుడి\nవద్దకు వచ్చాడు. ఆయన అతడితో, “దిగులు\nపడకు, నాయనా! నీ చెల్లెలికి మంచి సంబం\nధంకుదురుతుంది,” అని దీవించాడు.\nఆ మర్నాడే వీరయ్య ఇంటికి రాజధాని\nనుంచి కొందరు పెద్దమనుషులు వచ్చారు.\nరాజు కొలువులో పనిచేస్తున్న చంద్రుడనే\nవాడికి, వీరయ్య చెల్లెల్ని అడిగారు. చంద్రుడు,\nరాజుకు విశ్వాసపాత్రుడు. అందువల్ల,\nనాగేశుడు, ఈ విషయంలో కలగజేసుకు\nనేందుకు భయపడ్డాడు. వీరయ్య చెల్లెలికి\nపెళ్ళి సమస్య తీరిపోయింది.\nమహదేవుడికి వాక్శుద్ధి వున్నదనీ, ఆయన\nదీవెనలు ఫలిస్తాయనీ గ్రామంలో బాగా\nప్రచారమైంది. గ్రామస్థులందరూ ఆయనకు\nతమ కష్టాలు చెప్పుకుని, ఆయన దీవెనలతో\nప్రయోజనం పొందసాగారు.\nక్రమంగా ఇది గ్రామాధికారి నాగేశుడికి\nతెలిసింది. ఆయన తనే స్వయంగా మహ\nదేవుణ్ణి కలుసుకుని, \"తమరు మహాను\nభావులు. తమరి రాకతో గ్రామం పావన\nమైంది. అందరినీ దీవిస్తున్నారు. నన్ను కూడా\nతమరు దీవించాలని మనవి,\" అన్నాడు.\nమహదేవుడు గంభీరంగా ముఖం పెట్టి,\n“నా దీవెనలు ఒకరు కోరినందున నేనివ్వడం\nలేదు. భగవంతుడు చెప్పాడని నేను, ఆయన\nచెప్పినవిధంగా దీవిస్తున్నాను. నీ విషయంలో\nభగవంతుడు నాకేమీ చెప్పడం లేదు. నేను\nఅసహాయుణ్ణి,” అన్నాడు.\n\"మీకు నన్ను దీవించడం ఇష్టం లేదులా\nగుంది. భగవంతుడిచేత చెప్పించలేనుగాని,\nభగవంతుడిలాంటి రాజుచేత నీకు దీవించ\nమని చెప్పిస్తాను. అప్పుడెలా తప్పించుకుం\nటావో చూస్తాను,” అంటూ నాగేశుడు అక్కడి\nనుంచి వెళ్ళిపోయాడు.\nఇది తెలిసి శివపురం గ్రామస్థులందరూ\nమహదేవుడి వద్దకు వచ్చి, \"అయ్యా! నాగేశు\nడిప్పుడు రాజును రప్పించినా రప్పించగలడు.\nతమరాయన్ను దీవించకూడదు. దీవిస్తే\nమరింత బలవంతుడై ఇంకా ప్రజలను వేధి\nస్తాడు. తమకు వాక్శుద్ధి వుంది. తమరాయన్ను\nశపించాలి!\" అని కోరాడు.\nమహదేవుడు నవ్వి, “మారణాయుధా\nన్నయినా శాంతిస్థాపనకే తప్ప హింసకు వాడ\nకూడదు. నేను నా వాక్శుద్ధిని దీవెనలకే తప్ప,\nశాపాలకు ప్రయోజనం కానివ్వను. మీరు\nభయపడకండి. అనర్హుడికి దీవెనలే శాపాలవు\nతాయి!\" అన్నాడు.\nశివపుర గ్రామంలో వున్న మహదేవుణ్ణి\nగురించి రాజుకు, ఆస్థాన ఉద్యోగులద్వారా\nఅప్పుడప్పుడూ కొంత సమాచారం అందుతూ\nఉండేది. ఆయన తననెలా దీవిస్తాడో తెలుసు\nకోవాలన్న కుతూహలం కలిగి, రాజు తను\nశివపురం వస్తున్నట్లు గ్రామాధికారి నాగేశు\nడికి వర్తమానం పంపాడు.\nఆ తర్వాత వారం రోజులకు శివపురంలో,\nరాజుగారి రాకసందర్భంగా పెద్దసభజరిగింది.\nసభకు గ్రామస్థులందరూ వచ్చారు. అక్కడ\nనాగేశుడు, మహదేవుడిని సగౌరవంగా సత్క\nరించి, “మహానుభావా! తమ దీవెనకు తిరు\nగుండదని గ్రామస్థులంతా అంటున్నారు.\nకాబట్టి నాకూ, ప్రభువులవారికి కూడా, ఈ\nసభాముఖంగా తమ దీవెనలు కోరుతున్నాం,”\nఅన్నాడు.\nమహదేవుడు, రాజుకు వినయంగా నమ\nస్కరించి, “ప్రభూ! ఉన్నత పదవులలో వున్న\nవారికి, వారు చేసే సత్కార్యాలే దీవెనలు. ఇతరు\nలకుమేలు చేయగలవారు దీవెనలందించాలి\nగానీ, దీవెనలు కోరడం అంత సబబు కాదు,\"\nఅన్నాడు.\nరాజుకు ముఖం ఎర్రబడగా, “తమరి దీవె\nనలు కోరుతున్నాము. సబబు గురించి అన\nకుండా, దీవించేదీ లేనిదీ చెప్పండి,\" అన్నాడు.\nమహదేవుడు వెంటనే, “నా దీవెనపై తమ\nకున్న అపారమైన నమ్మకానికి కృతజ్ఞతలు.\nకానీ ఒకోమారు కొందరికి దీవెనలే శాపాలు\nకాగలవు. నాగేశుడు అందుకు సిద్ధంగా వుంటే,\nనేనతణ్ణి దీవించడానికి అభ్యంతరం చెప్పను,\"\nఅన్నాడు.\n“నేను సిద్ధమే!” అన్నాడు నాగేశుడు,\nఏమాత్రమూ తటపటాయించకుండా.\n“అయితే, వినండి! నాగేశుడు గ్రామస్థు\nలందరికీ చేసినదానికి రెండు రెట్లు ఫలితం\nపొందాలని దీవిస్తున్నాను,” అన్నాడు మహ\nదేవుడు.\nఇది వింటూనే నాగేశుడి ముఖం పాలి\nపోయింది. మహదేవుడి దీవెన తిరుగులేని\nదని తెలియడంవల్ల, ఆయనవెంటనే, “ప్రభూ!\nనన్ను మన్నించండి. నాకు మహదేవుడి దీవెన\nవద్దు. ఆ దీవెనను ఉపసంహరించుకోవలసిం\nదిగా చెప్పండి,” అన్నాడు.\nఈ మాటలతో, నాగేశుడి గురించిన రహ\nస్యంగ్రహించేందుకు రాజుకు ఎంతోసేపు\nపట్టలేదు. ఆయన అప్పటికప్పుడే నాగేశు\nడిని గ్రామాధికారి పదవిలోంచి తొలగించి,\n\"ఇలాంటి దుష్టుణ్ణి గ్రామాధికారిని చేసిన\nనాక్కూడా, తమ దీవెన శాపమేకాగలదు.\nఉన్నత పదవులలో వున్నవారికి, వారు చేసిన\nసత్కార్యాలే దీవెనలన్నమాట అక్షరాలా నిజం.\nకాబట్టి, నేనిక తమ దీవెనలు కోరను. ఈరోజు\nనుంచీ తమరే, ఈ శివపురానికి గ్రామాధి\nకారిగా వుంటూ, గ్రామస్థులను తమ పాలన\nతోనూ దీవిస్తూండగలరు!” అని చెప్పాడు.",
            "book_page_end": 12,
            "story_id": "2003_06_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "మాయాసరోవరం- 17",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ ధారావాహిక",
            "moral": "శత్రువుపై కూడా వీరుడు ధర్మం తప్పకూడదు. పట్టుదల, ధైర్యం విజయాన్ని తెస్తాయి.",
            "keywords": [
                "సిద్ధసాధకుడు",
                "జయశీలుడు",
                "మాయాసరోవరం",
                "కాంచనమాల",
                "రాక్షసులు"
            ],
            "characters": [
                "సిద్ధసాధకుడు",
                "మాయాసరోవరేశ్వరుడు",
                "మకరకేతు",
                "వీరసేనుడు",
                "జయశీలుడు",
                "కాంచనమాల",
                "దేవశర్మ",
                "నరవానరం",
                "జలవృకరాక్షసుడు"
            ],
            "locations": [
                "మాయాసరోవరం",
                "హిరణ్యపురం",
                "అరణ్యం"
            ],
            "content": "[నరభక్షక జాతివాళ్ళకు, మాయాసరోవరేశ్వరుడు దొరికిన సమయంలో, అక్కడికి సిద్ధసాధకుడు\nవచ్చాడు. ఆపదలోవున్న తన యజమానిని రక్షించబోయి, మకరకేతు, సాధకుడి బంటయిన జలవృక\nరాక్షసుణ్ణి బలంగా గాయపరిచాడు. నరభక్షకులు వాళ్ళను పట్టబోయేసరికి, అందరూ ఏకమై\nవాళ్ళమీద తిరగబడ్డారు. అంతలో కొందరు ఆశ్వికులు అక్కడికి వచ్చారు. తరవాత—]\nసిద్ధసాధకుడు పదునైన శూలాన్ని తన\nగుండెలకు ఆనించగానే, మాయాసరోవరే\nశ్వరుడు భయంతో కంపించిపోతూ, \"ఇది\nఅన్యాయం! వీరుడైనవాడెవడూ శత్రువును\nఆదమరిచి వుండగా చంపేందుకు ప్రయ\nత్నించడు,” అన్నాడు.\nఆ వెంటనే సిద్ధసాధకుడు శూలాన్ని\nచప్పున నేలకు ఆనించి, \"నేను వీరుల్లోనూ,\nవీరాధి వీరుణ్ణి! ఏదీ కత్తి దుయ్యి, ఆలస్యం\nఎందుకు? ఈ క్షణమే నీ బలదర్పాలేపాటివో\nచూస్తాను,” అన్నాడు.\nమాయాసరోవరేశ్వరుడు కత్తి దూయ\nబోయినవాడల్లా ఆగి, మకరకేతుకేసి చూశాడు.\nఅంతలో ఆశ్వికుల నాయకుడు వచ్చి గుర్రం\nదిగాడు. సిద్ధసాధకుడు కోపంగా అతడికేసి\nచూస్తూ, “ఎవరు నువ్వు? మా తగాదాల్లో నీకేం\nపని?” అని అడిగాడు.\nఅశ్వికుల నాయకుడు ఆప్రశ్నకు హేళనగా\nనవ్వబోయినవాడల్లా, నరవానరాన్నీ, ఏనుగు\nజలగ్రహాన్నీ చూసి కొంచెం బెదురుకుని,\n“నేనెవరినో, ఇంతకు ముందే, నే చేసిన హెచ్చ\nరికవల్ల నీకు అర్థమైవుండాలి?” అన్నాడు.\n“ఆ హెచ్చరికేదో నేను సరిగా వినలేదు.\nనేను, నా శత్రువైన ఈ సరోవరం పక్షిని పారిపో\nకుండా చూసే ప్రయత్నంలో వున్నాను. ఇప్పుడు\nమరోసారి అడుగుతున్నాను. ఈ గుర్రాలనో,\nకంచరగాడిదలనో ఎక్కి, మా మధ్యకు వచ్చిన\nనువ్వెవరివి?” అన్నాడు సిద్ధసాధకుడు.\nఆ ప్రశ్నకు ఆశ్వికుల నాయకుడు వెంటనే\nజవాబు చెప్పకుండా సాధకుణ్ణి నిలువెల్లా\nఒకసారి పరీక్షగా చూసి, \"ఆ, నువ్వా! నువ్వు\nసిద్ధసాధకుడివి కాదా? కొన్నాళ్ళకిందట హిరణ్య\nపురంలో, కాటికాపరిని తల నరికిన నేరానికి,\nమరొకరితోపాటు నువ్వూ, రాజుగారి దగ్గరకు,\nతీసుకుపోబడ్డావు, అవునా?” అన్నాడు.\n“నేనెవరైనదీ నీకు తెలిసింది, నువ్వెవరో\nగుర్తుకొచ్చిందిగాని, పేరు మాత్రం తెలియ\nటంలేదు,” అన్నాడు సిద్ధసాధకుడు.\n“నా పేరు వీరసేనుడు. అపహరించుకు\nపోబడ్డ కనకాక్షరాజుగారి కుమారుణ్ణి, కుమా\nర్తెనూ వెతికి తెచ్చేందుకు నిన్ను వెంటబెట్టు\nకుని బయలుదేరిన జయశీలుడెక్కడ?”\nఅన్నాడు వీరసేనుడు.\n\"ఆ జయశీలుడు హంసలరథంలో,\nఆకాశంలో ఎక్కడో ఎగురుతూంటాడు. సరే,\nనువ్వు కాస్త పక్కకు తప్పుకో. వీరుడిలాగా\nప్రగల్భాలు పలికే ఈ భీరువైన నీటిమనిషి\nఅంతం చూడాలి ముందు,\" అంటూ సిద్ధ\nసాధకుడు శూలాన్ని పైకెత్తాడు.\n“ఇక్కడ రక్తపాతాన్ని నేను సహించను!”\nఅంటూ వీరసేనుడు, ఆశ్వికులను ముందుకు\nరావలసిందిగా హెచ్చరించాడు.\nఆశ్వికులు కత్తులెత్తి పట్టుకుని తనను\nసమీపించేంతలో సిద్ధసాధకుడు చుట్టూ\nఓమారు కలయచూసి, వీరసేనుడితో, “మన\nచుట్టూ కొన్నాళ్ళుగా తిండిలేక ఆకలితో నక\nనకలాడుతున్న నరభక్షకులున్నారు. కావా\nలంటే క్షణాలమీద నిన్నూ, నీతోటి ఆశ్వికు\nలనూ కాలరాయగలను. కాని, అందువల్ల\nనరభక్షకులకు తప్ప మరెవరికీ మేలు కల\nగదు,” అన్నాడు.\n\"మేలూ, కీడుల సంగతి నాకనవసరం.\nఇక్కడికి దాపులనే కనకాక్షరాజుగారు విడిది\nవున్నారు. అందరూ అక్కడికి రండి,” అన్నాడు\nవీరసేనుడు.\nసాధకుడు కళ్ళెర్రచేసి, వీరసేనుడికేసి\nచూస్తూ, \"ఇది ఆజ్ఞా? విన్నపమా? నేనీ\nభూప్రపంచంలో ఒక్క మహాకాళుడి ఆజ్ఞ తప్ప,\nమరెవరి ఆజ్ఞలనూ పాటించను,” అన్నాడు.\nతన యజమాని కొత్తగా వచ్చిన ఆశ్వి\nకులపై కోపగించి వున్నాడని గ్రహించిన జల\nవృకరాక్షసుడు, రాతిగదను భుజం మీద\nపెట్టుకుని, గట్టిగా ఒకసారి నేలక కొట్టాక\nభూమి, పెద్దగా కంపించింది. నరవానరం\nజబ్బలు చరుస్తూ, అరణ్యం ప్రతిధ్వనిం\nచేలా బొబ్బరిం చింది. ఆ వికరాకరాలనూ,\nఅవి చేసిన వీకృత చేష్టలనూ చూసి ఒక\nఆశ్వికుడి గుండె గుభేలుమని ఆగి, వణికిన\nచేతులతో వేగంగా గుర్రాన్ని తోలుకుని దూరంగా\nపారిపోయాడు.\nఇదంతా చూసి భయం పట్టుకుపోయిన\nవీరసేనుడు, సిద్ధసాధకుడితో, “అయ్యా,\nమీరు కూడా నా లాగే హిరణ్యపురి పేరును\nమహా రాజు గారిని దర్శించిన వాడైతే, ఎందుకు\nరా కూడదు?” అన్నాడు తడు ముకుంటూ నమస్కరించి.\nఆ మాటలకు సిద్ధసాధకుడు పరమా\nనందపడిపోతూ, “అలా అబ్బాయ్, బాగా ఉంది! \nరాజు గారికి దగ్గర ఉండే అదృష్టం మాకూ, ఆయన దగ్గర ఉండి రక్షింపబడే అదృష్టం వారికీ దొరకాలి. ఆయన దర్శనానికి తప్పక వెళతాను. కాని, మాయాసరోవరేశ్వరుడు, మకరకేతు మాపై యుద్ధానికి సిద్ధంగా ఉన్నారు. వీరు, ఈ అరణ్యంలో దాగి ఉన్న ఏనుగు జల గ్రహము, నర వానరము వంటి రాక్షసులను ఉపయోగించు కుని, మమ్ములను చంపాలని చూస్తున్నారు. ఈ విషయమే మా ఇద్దరి తగాదాకు కారణం. మీకు, మీ రాజకుటుంబానికీ మేలు చేయవల సిందే నా కోరిక, మరి! ఈ ఏనుగు జలగ్రహము, నర వానరము కూడా నా మాటలు వేంటనే వినక పోతే, నే నే వారిద్దరినీ క్షణాలలో పట్టి పారవేస్తాను. \" అన్నాడు. \nబంటయిన మొసలిముఖంవాడికి గాని,\nమీరు ఏమాత్రం హానికలిగించినా, మీ\nనాయకుణ్ణి గణాచారినీ ముందు నరవాన\nరానికి మేతగా వేసి, తరవాత మిమ్మల్ని క్రూర\nమృగాల కింద వేటాడతాను, జాగ్రత్త!\"\nఅన్నాడు శూలాన్ని ఝళిపిస్తూ.\nనరభక్షకులు నోరు మెదపలేదు. వాళ్ళు\nముఖాలు దీనంగా పెట్టి, తమ నాయకుడి\nకేసీ గణాచారికేసీ చూడసాగారు. ఇక వాళ్ళి\nద్దరూ గుర్రం మీద గిలగిల కొట్టుకుంటూ,\n'అరణ్యదేవరో, మాకు ఈ మనుషుల్ని ఆహా\nరంగా పంపి, మా ప్రాణాల మీదికి తెచ్చావు,\nరక్షించు!”అంటూ అరవసాగారు.\n'ఆశ్వికనాయకుడు తన అనుచరుల్ని\nరాజు కనకాక్షుడు విడిదిచేసిన ప్రాంతానికి\nబయలుదేరమన్నాడు. వాళ్ళకు వెనకగా నర\nవానరం మీద సిద్ధసాధకుడు కదిలాడు. అదే\nసమయంలో అరణ్యంలో మరొక ప్రాంతాన\nహంసల రథంలో పోతున్న జయశీలుడూ,\nఅతడి మిత్రులకు హఠాత్తుగా ఒకచోట\nపులిచేత తరమబడుతున్న ఒక యువతి\nకనిపించింది. ఆమె పులికి దొరకకుండా\nచెట్లబోదెల చుట్టూ గిరికీలు కొడుతూ, మధ్య\nమధ్య అందుబాటులో వున్న చెట్టుకొమ్మలను\nపట్టుకుని, పైకిపోయి ప్రాణరక్షణ చేసు\nకునేందుకు ప్రయత్నిస్తున్నది.\nహంసలరథంలో వుండి, కింది అరణ్యాన్ని\nపరీక్షగా చూస్తున్న వైద్యదేవుడని పిలవబడే\nదేవశర్మకు ముందుగా, ఈ దృశ్యం కంట\nబడింది. అతడొక తృటికాలం భయాశ్చర్యా\nలతో కంపించిపోయి, పక్కన వున్న జయ\nశీలుణ్ణి భుజం పట్టుకు లాగి, “జయశీలా,\nపులి తరుముతున్న ఆ స్త్రీని చూశావా? ఆమే\nకాంచనమాల - మాయాసరోవరేశ్వరుడి\nబంట్లు అపహరించుకుపోయిన, కనకాక్ష\nరాజుగారి కుమార్తె! ఇప్పుడేం చేయటం?”\nఅన్నాడు.\nజయశీలుడు, దేవశర్మ చెప్పిన అరణ్య\nప్రదేశాన్ని చూస్తూనే రథంలో లేచి నిలబడి,\nరథాన్ని తోలుతున్నవాడితో, “ఒరే, రథాన్ని\nవెంటనే కిందికి దించు!\" అన్నాడు.\nఅంగరక్షకుడు తలవంచి దిగువనున్న\nమహావృక్షాలను చూసి, \"అయ్యా, ఇక్కడ\nరథాన్ని దింపటం సాధ్యపడదు. మరికొంచెం\nదూరం పోయి, చెట్టూ చేమా లేని ఆ కనబడే\nఖాళీప్రదేశంలో రథాన్ని దించుతాను,” అన్నాడు.\nఆ మాటలకు జయశీలుడు కోపంగా,\n“ఒరే, మతిమాలినవాడా! నువ్వు రథాన్ని\nఅక్కడ దించేలోపల రాజకుమార్తె పులికి\nఆహారం అయిపోతుంది. చప్పున రథాన్ని కాస్త\nకిందికి నడుపు, నేను ఏ చెట్టు కొమ్మల్లోనో\nదూకి, ఆమెను కాపాడేందుకు ప్రయత్ని\nస్తాను,” అన్నాడు.\nఅంగరక్షకుడు హంసల మెడలకున్న\nతాళ్ళను కిందికి లాగాడు. అవి చెట్ల చిఠారు\nకొమ్మల సమీపానికి రథాన్ని లాగినై. వెంటనే\nజయశీలుడు రథంలో నుంచి కిందికి దూకు\nతూనే, రెండు చేతులతో ఒక చెట్టుకొమ్మను\nవడిసి పట్టుకున్నాడు. కాని, అది అతడి\nబరువుకు ఫెళఫెళమంటూ విరిగి, నలభై,\nయాభై అడుగుల ఎత్తునుంచి, అతడితో\nపాటు కిందపడింది.\nచెట్టుకొమ్మ నేలను తాకే లోపలే జయ\nశీలుడు ఒడుపుగా ఒక పల్లటీకొట్టి, తాను\nవేగంగా నేలమీద పడి కాళ్ళూ, చేతులూ విరగ\nగొట్టుకోకుండా, తనను తాను కాపాడుకు\nన్నాడు. ఆ సమయంలో కాంచనమాలను\nవెంటబడి తరుముతున్న పులి, కొమ్మ విరిగి\nపడిన శబ్దానికి అదిరిపడి, వెనక్కు తిరిగి\nచూసింది. అది అవకాశంగా తీసుకుని కాంచన\nమాల దాపుల అందిన ఒక చెట్టుకొమ్మను పట్టు\nకుని, పైకి పాకసాగింది. కాని, పులి అంతలోనే\nపెద్దగా గాండ్రించి, ఆమెకేసి పరిగెత్తబోయి,\nఛెంగున పైకెగరబోయేంతలో, కత్తి దూసేం\nదుక్కూడా వ్యవధిలేని జయశీలుడు ఒక్క\nఉరుకున పోయి, దాని వెనక కాళ్ళురెండూ\nపట్టుకుని, బలంగా గుంజి దూరంగా విసిరి\nవేశాడు.\nకాంచనమాల చెట్టుకొమ్మల్లో చేతులకు\nసరిఅయిన పట్టుదొరకక, గాలికి ఊగుతున్న\nకొమ్మలతోపాటు అటూ ఇటూ ఊగుతూ,\n\"అయ్యా, సమయానికి వచ్చి నన్ను పులిబారి\nనుంచి రక్షించారు, కృతజ్ఞురాలిని!\" అన్నది.\nజయశీలుడు ఆమె సౌందర్యానికి అచ్చె\nరువు చెందాడు. తను ఎంతో కాలంగా ఎన్నో\nశ్రమలకోర్చి, ప్రాణాపాయ పరిస్థితుల నుంచి\nబయటపడి- ఎలాగైతేనేం కనకాక్షరాజుగారి\nకుమార్తె కాంచనమాలను రక్షించగలిగాడు.\nఈమె అన్న అయిన కాంచనవర్మ ఏమయినట్టు?\n“నీ పేరు కాంచనమాల! నువ్వేదేశపు\nరాజకుమార్తెవో కూడా నాకు తెలుసు. మీ\nఅన్న కాంచనవర్మ ఎక్కడ? హంసలరథం\nమీదినుంచి అరణ్య మధ్యంలో కిందపడి,\nఏ విధంగా ప్రాణాలు కాపాడుకోగలిగావు?”\nఅని అడిగాడు జయశీలుడు.\nజయశీలుడు ఇలా మాట్లాడుతున్న\nసమయంలో కాంచనమాల చెట్టుకొమ్మల\nలోంచి నేలమీదికి దిగి, అందగాడూ, ధైర్యశాలీ\nఅయిన ఈ యువకుడికి తన పేరు ఎలా\nతెలుసునా అని ఆశ్చర్యపోతూ, “అయ్యా,\nనేను హంసలరథం మీది నుంచి, అదృష్టవ\nశాత్తూ ఒక వాగు నీటిలో పడటంవల్ల, బతికి\nపోయాను. నాతోపాటు రథంలో వున్న సరోవరే\nశ్వరుడూ, ఆయన రథం తోలేవాడూ బహుశా\nఈ అరణ్యంలో ఎక్కడో, నాలాగే ప్రాణాలతోనే\nవుండి వుంటారు. ఇకనా సోదరుడైన కాంచన\nవర్మ, అతడు మాయాసరోవరంలోని భవనం\nలోనే వున్నాడు,” అన్నది.\n“మాయాసరోవరేశ్వరుణ్ణి గురించి నాకు\nకొంత తెలుసు. అతడి సేవకులైన సర్పనఖుడు,\nసర్పస్వరుడు అనేవాళ్ళేకాక, మరొకముఖ్యుడు\nకూడా నాకు పరిచయం అయ్యాడు. మాయా\nసరోవరం నుంచి నీ అన్నను కూడా బంధవిము\nక్తుణ్ణి చెయ్యాలి. అక్కడికి వెళ్ళే మార్గం నీకు\nతెలిసే ఉంటుంది. ముందు మనం ఈ దాపు\nలనేవున్న నా మిత్రుడైన సిద్ధసాధకుణ్ణి కలుసు\nకోవాలి,” అన్నాడు జయశీలుడు.\nకాంచనమాల అతడితోపాటు కదలబో\nయేంతలో, అప్పటివరకూ జయశీలుడి దెబ్బకు\nనడుం విరిగి స్పృహ కోల్పోయిన పెద్దపులి,\nచప్పునతలఎత్తి కోరలు చాచి, పెద్దగాగాండ్రించి,\nవాళ్ళకేసి దూకేందుకు లేచి నిలబడబోయి,\nదభీమంటూ తిరిగి నేలమీద పడింది.\n“ఎంత క్రూరమృగమైనా, గాయపడిన\nదాన్ని బాధలో వదిలిపోకూడదు. ఇప్పుడే\nదీని తల నరుకుతాను,\"\nఅంటూ జయ\nశీలుడు పులికేసి నడిచాడు.\n“ఇదెంతటి భయంకరమైన పులి! మీరు\nరావటం కొంచెం ఆలస్యం అయితే, నన్ను\nగొంతు కొరికి చంపి, తిని వుండేది!” అంటూ\nకాంచనమాల, జయశీలుడి వెంట పులిని\nసమీపించింది.\nఅప్పటివరకూ పక్కనేవున్న గుబురు చెట్ల\nచాటున జలగ్రహం మీద వుండి ఇదంతా\nచూస్తున్న మాయాసరోవరేశ్వరుడు, తల తిప్పి,\nపక్కనే గుర్రం మీద వున్న మకరకేతుతో, “ఈ\nజయశీలుడనేవాణ్ణి బంధించటానికి ఇదే\nమంచి అవకాశం. తామరకాళ్ళ తాడును అతడి\nకంఠానికేసి విసిరి, పట్టుకో,” అన్నాడు.\n“ప్రభూ,ఈ జయశీలుడు మహాసత్వుడు.\nఅతడితో విరోధం మనకు క్షేమం కాదు,\"\nఅంటూ మకరకేతు ఏడ్పుముఖం పెట్టాడు.\n“ఛీ, పిరికిపందా!” అంటూ మాయాసరో\nవరేశ్వరుడు, మకరకేతు నుంచి బలమైన\nతాడును గుంజుకుని, జలగ్రహంతో కొంచెం\nముందుకు వచ్చి, తాటి ఉచ్చును గాలిలో\nరెండు మూడుసార్లు గిరగిరా తిప్పి, జయశీ\nలుడి కంఠంకేసి విసిరాడు. - (ఇంకావుంది)",
            "book_page_end": 18,
            "story_id": "2003_06_04",
            "raw_genre_backup": "ఫాంటసీ ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "ఆరోగ్య రహస్యం",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథలు",
            "moral": "సాధువు చెప్పినట్టు, ఇతరులకు మేలు చేయాలనే స్వార్థం లేని ప్రయత్నమే ఆరోగ్యాన్ని, సుఖాన్ని అందిస్తుంది. శ్రమ తప్పనిసరి.",
            "keywords": [
                "పరకాయ ప్రవేశం",
                "ఆరోగ్యం",
                "విలాసం",
                "సాధువు",
                "పుష్కరుడు"
            ],
            "characters": [
                "విక్రమార్కుడు",
                "బేతాళుడు",
                "పుష్కరుడు",
                "విలాసుడు",
                "సాధువు",
                "విలాసుడి చెల్లెలు"
            ],
            "locations": [
                "శ్మశానం",
                "నదీతీరం",
                "మఠం"
            ],
            "content": "పట్టువదలని విక్రమార్కుడు చెట్టు\nవద్దకు తిరిగి వెళ్ళి, చెట్టుపై నుంచి\nశవాన్ని దించి భుజాన వేసుకుని,\nఎప్పటిలాగే మౌనంగా శ్మశానంకేసి\nనడవసాగాడు. అప్పుడు శవంలోని\nబేతాళుడు, “రాజా, అర్ధరాత్రివేళ, ఈ\nశ్మశానంలో నువ్వు పడుతున్న ఇక్కట్లు\nచూస్తూంటే, ఇదంతా నీ కోసమా లేక\nపరులకోసమా అన్న సందేహం కలుగు\nతున్నది. ఒక్కొక్కసారి ఎంతో సాహసం,\nదక్షతా వున్న వ్యక్తి అయినా, సాధించ\nదలచినది స్వప్రయోజనం కోసమే\nఅయితే, ఏదో ఒక క్షణంలో విసుగు\nచెంది తన ప్రయత్నం మానుకోగలడు.\nకానీ, నీ పట్టుదల చూస్తూంటే పరిస్థి\nతుల ప్రభావం వల్ల, ఏ పరాయివాడికో\nచేసిన వాగ్దానం కారణంగా, ఇన్ని ఇక్కట్లు\nఅనుభవిస్తున్నావన్న సందేహం కలుగు\nతున్నది. అపాత్ర దానంలాగే, అపాత్రుడికి\nచేసే వాగ్దానం కూడా తప్పనిపించుకుంటుంది.\nఇందుకు ఉదాహరణగా, పుష్కరుడు,\nవిలాసుడు అనేవారి కథ చెబుతాను, శ్రమ\nతెలియకుండా, విను,\" అంటూ ఇలా చెప్ప\nసాగాడు:\nపుష్కరుడనేవాడికి రోజంతా రెక్కలు\nముక్కలు చేసుకున్నా, నాలుగు వేళ్ళూ\nలోపలికి పోవడం కష్టంగా వుండేది. ఎదుగూ\nబొదుగూ లేని తన జీవితం గురించి వాడు\nఎంతో బాధపడేవాడు.\nఒక రోజున పుష్కరుడు, ఒక పెళ్ళి\nవారింట్లో పనికి కుదిరాడు. బావిలోంచి నీళ్ళు\nతోడడం, వంటకు గిన్నెలు కడిగివ్వడం వాడి\nపని. రోజంతా అతిథులు వస్తూ పోతూ\nవున్నారు. వచ్చిన వారికి ఫలరసమో, ఫల\nహారమో, పిండివంటల విందుభోజనమో\nఅందుతూనే వున్నాయి. పసందైన వంటకాలు\nనాసికాపుటలను తాకుతూ నోట్లో నీళ్ళూరి\nస్తూంటే, మధ్య మధ్య తనకూ తినడానికి\nఅందుతూంటే, పుష్కరుడు రోజంతా ఎంతో\nఉత్సాహంగా పనిచేశాడు.\nవాడు వంటవాళ్ళను మెచ్చుకుని, “మీ\nవంటలు చాలాచాలా బాగున్నాయి. ప్రతిరోజూ\nమీకెక్కడో అక్కడ వంటపని వుంటూంటుంది\nకదా! నన్నూ మీతో తీసుకుని వెళుతూండండి.\nరోజూ నేను కూడా ఎంత పని చెప్పినా చేసి,\nసుష్టుగా భోంచేస్తాను, ఏమంటారు?” అని\nఅడిగాడు.\nఈ మాటలకు వంటవాళ్ళు పెద్దగా నవ్వి,\n\"నీవు భోజనప్రియుడిలాగున్నావు. కానీ నీ\nకోరిక మావల్ల తీరదు. ఎందుకంటే, మాకు\nఅన్ని రోజులూ పని వుండదు. అదీకాక, వంట\nపనులకు మా బృందం వుండనే వుంది. పై\nపనులకు ఏ ఇంటివాళ్ళూ, ఆ ఇంటికి తెలిసిన\nవాళ్ళనే పనికి పెట్టుకుంటారు. మా ప్రమే\nయంఉండదు. ఇలాంటి విందుభోజనం\nరోజూ చేయాలనుకుంటే, నువ్వు గొప్పవారింట\nపుట్టవలసింది!'”అన్నారు.\nగొప్పవాళ్ళు రోజూ ఇలాంటి విందు భోజ\nనంచేస్తారని తెలియగానే పుష్కరుడు చాలా\nఆశ్చర్యపడ్డాడు. వాడి ఆశ్చర్యానికి వంటవాళ్ళ\nపెద్ద తెల్లబోయి, “నువ్వెప్పుడూ గొప్పవాళ్ళ\nఇంట్లో పనిచెయ్యలేదా? వాళ్ళు ఇంట్లో\nకూడా పట్టుబట్టలే కడతారు. విందుభోజనం\nచేస్తారు. మెత్తటి పరుపుల మీద నిద్రపోతారు.\nఅన్ని సుఖాలూ వాళ్ళవే,\" అంటూ మరిన్ని\nవివరాలు చెప్పాడు.\nఅవన్నీ వింటూంటే పుష్కరుడికి తన\nజీవితం వృధా అనిపించింది. ఎలాగైనా తనూ\nగొప్పవాడినైపోవాలనుకున్నాడు. అందుకని,\nఆ ఊరి చివర మఠంలో వుండే సాధువును\nకలుసుకుని తన గోడు చెప్పుకున్నాడు.\nసాధువు వాడి మాటలకు నవ్వి, “నాయనా!\nచెట్టు కదలకుండా నిలకడగా ఒక్కచోటునే\nవుండి తియ్యటి ఫలాలనిస్తుంది. నదీమతల్లి\nగలగలా పారుతూ దేశమంతా చుట్టి తియ్యటి\nజలాలనిస్తుంది. ఈ సృష్టిలో ఎవరితరహా\nవారిది. దేనికీ ఎక్కువ తక్కువుల భేదం లేదు.\nనువ్వు సుఖాలనుకుంటున్నవన్నీ సుఖాలు\nకావు; కష్టాలనుకుంటున్నవన్నీ కష్టాలుకావు.\nఅయితే, ఒకటిమాత్రం నిజం. ఈ ప్రపంచంలో\nకష్టపడకుండా ఎవరికీ తిండి దొరకదు. అది\nభగవంతుడు చేసిన ఏర్పాటు,” అంటూ హిత\nబోధ చేశాడు.\nపుష్కరుడి మనసు ఈమాటలకు ఏమా\nత్రమూ మారలేదు. వాడు, సాధువుతో తనను\nఇప్పటికిప్పుడే గొప్పవారింట పుట్టించమని\nపదేపదే వేడుకున్నాడు.\nఅప్పుడు సాధువు, వాడికి ఒకమూలిక ఇచ్చి,\n\"పక్క ఊళ్ళో విలాసుడనే భాగ్యవంతుడు\nన్నాడు. ఆయనకు భార్య గతించి రెండు\nసంవత్సరాలయింది. ఇద్దరు కొడుకులు\nవ్యాపారాలకని విదేశాలకు వెళ్ళారు. చెల్లెలి\nవరసయిన దూరపుబంధువొకామె, ఆయన\nఆలనా పాలనా చూసుకుంటున్నది. నీవాయన\nదగ్గరకు వెళ్ళు. ఇద్దరూ కలిసి ఒకేసారి ఈ\nమూలికను పట్టుకుని ఒకరి శరీరాల్లో ఒకరు\nపరకాయ ప్రవేశం చేయాలనుకోండి! ఇద్దరికీ\nశరీరాలు మారగలవు,” అని చెప్పాడు.\n\"అయ్యా! విలాసుడు భాగ్యవంతుడం\nటున్నారు. ఆయన నాశరీరంలోకి మారడానికి\nఇష్టపడతాడా?” అని అనుమానంగా అడిగాడు\nపుష్కరుడు.\n'తప్పకుండా ఇష్టపడతాడు. నీవంటివాడి\nకోసం ఆయన ఎదురు చూస్తున్నాడు. నువ్వు\nమాత్రం బాగా ఆలోచించుకో! నువ్వు యువ\nకుడివి; ఆయన నడివయస్కుడు. నీ వయసు\nనాయనకు ధారపోస్తున్నావు, మరి!” అంటూ\nహెచ్చరించాడు సాధువు.\n“వయసుకంటే సుఖం ముఖ్యం నాకు.\nకాకిలా కలకాలం బ్రతికేకంటే, హంసలా\nఆర్నెల్లు జీవిస్తే చాలన్నారుగా పెద్దలు!”\nఅన్నాడు పుష్కరుడు.\n“రూపాలు చూసి అనుకునే సామెతల\nవల్ల ఉపయోగముండదు. ఈ ప్రపంచానికి\nకాకివల్ల జరిగిన లోటేమిటి? హంసవల్ల కలి\nగినమేలేమిటి? మనిషి అయినవాడు లోతుగా\nఆలోచించి నిర్ణయాలు తీసుకోవాలి, అని\nసాధువు మరొకసారి పుష్కరుణ్ణి హెచ్చరించాడు.\nఅయినా వాడు ఆ హెచ్చరికను పట్టించు\nకోక, మరునాడు వేకువజామునే బయలుదేరి\nపక్క ఊరుకు వెళ్ళి, విలాసుణ్ణి కలుసుకుని\nతన కోరిక చెప్పుకున్నాడు.\nవిలాసుడు సంతోషంగా, “నీవంటివాడి\nకోసమే ఎదురుచూస్తున్నాను. ఇకమీదట నీ\nశరీరం నాది, నా శరీరం నీది - అదీ నువ్వు కోరి\nనంతకాలమే,” అన్నాడు.\nఆ తర్వాత వాళ్ళిద్దరూ మూలికసాయంతో,\nఒకరి శరీరాల్లోకి ఒకరు పరకాయప్రవేశం\nచేశారు. అప్పటినుంచీ, పుష్కరుడు, ఆ ఇంటి\nయజమాని అయ్యాడు. విలాసుడు, ఆ\nఇంట్లో పనివాడయ్యాడు.\nశరీరం మారగానే పుష్కరుడికి ఎంతో ఉత్సా\nహంవచ్చింది. వాడికి మిఠాయి తినాలని ఎంతో\nకోరికగా వుంది. వాడు విలాసుడి చెల్లెల్ని\nపిలిచి, “చెల్లాయ్! ఈ రోజు మిఠాయిలు\nచేయించు,” అన్నాడు ఉత్సాహంగా.\nవిలాసుడి చెల్లెలు వంటావిడచేత ఇరవై\nమిఠాయి ఉండలు చేయించి, పుష్కరుడిలోని\nవిలాసుణ్ణి పిలిచి, “ఒరేయ్, పుష్కరా!\nపనిలో చేరిన రోజునే నీ పంట పండింది.\nఅయ్యగారు చూస్తూండగా, నువ్వు తిన\nగలిగినన్ని మిఠాయి ఉండలు తిను. ఆయన\nకొంతకాలంగా కుదరని వ్యాధులతో బాధ\nపడుతున్నాడు. తను తినగూడనివి పనివాళ్ళు\nతింటూంటే చూసి ఆనందించడం ఆయ\nనకు అలవాటు,” అన్నది.\nఆ వెంటనే పుష్కరుడి శరీరంలోని విలా\nసుడు ఆబగా నాలుగు ఉండలు తిని, \"ఆహా,\nఇటువంటి మిఠాయి తిని ఎన్నిరోజులైంది!”\nఅనుకున్నాడు.\nవిలాసుడి శరీరంలోని పుష్కరుడు, “నేను\nపరకాయప్రవేశం చేసిన శరీరంలో ఎన్ని\nవ్యాధులుంటే ఏంగాక! నేను మిఠాయిలు\nతినకుండా వుండలేను,\" అనుకుంటూ,\nరెండు మిఠాయి ఉండలు తిన్నాడు.\nఇది చూసి విలాసుడి చెల్లెలు, “ఎంత\nపనిచేశావన్నయ్యా! సరే, నదీతీరందాకా\nవేగంగా నడిచి వెళ్ళి తిరిగి రా! రోజూ విడవ\nకుండా వ్యాయామం చేస్తూంటే, ఇష్టమైనవే\nవైనా తినవచ్చునని వైద్యుడు చెప్పినా, నువ్వు\nకొద్దిదూరం నడవడానికైనా బద్దకిస్తున్నావు!'\nఅన్నది చిరుకోపంగా.\nదానితో ఇద్దరూ నదీతీరంకేసి వేగంగా\nనడిచి కొంతసేపటికి ఇల్లు చేరారు. ఆ సమ\nయంలో విలాసుడి అనారోగ్యమైన శరీరంలో\nవున్న పుష్కరుడికి, ఒక్కొక్క ఇబ్బందీ తెలిసి\nరాసాగింది. లోగడ ఎంత కష్టపడినా కడుపు\nనిండని తను, ఇప్పుడు కోరినవన్నీ తినాలను\nకుంటే, అందుకు వ్యాయామమొక్కటే సరైన\nమార్గంగా తోచింది. అందుకని వాడు రోజూ\nఅన్నిరకాల వ్యాయామాలూ చేయసాగాడు.\nఅలా కొన్ని మాసాలు గడిచేసరికి పుష్కరుడి\nశరీరానికున్న ఒక్కొక్క జబ్బూ నివారణ\nకావడం ప్రారంభించింది.\nఇది ఇలావుండగా - పుష్కరుడి శరీరంలో\nవున్న విలాసుడికి, కష్టపడి నౌకరులా ఇంటి\nపనులు చేయాలంటే శరీరంలో శక్తివున్నా\nమనసొప్పేదికాదు. ఎప్పుడూ ఆయనకు\nకూర్చుని తినాలనే వుండేది. కాని రోజులు\nగడుస్తున్నకొద్దీ విలాసుడి శరీరంలో వున్న\nపుష్కరుడు, ఆయనకు కష్టమైన ఇంటి\nపనులు చెప్పడమేగాక, తనక్కూడా సేవలు\nచేయించుకునేవాడు.\nఒకసారి పుష్కరుడిలో వున్న విలాసుడు\nఉక్రోషంగా, “నా కారణంగా నీకు ధనయో\nగంపట్టింది. ఆ కృతజ్ఞతతో అయినా, నువ్వు\nనన్ను గౌరవంగా చూసుకోవాలి. ఇంటి పనుల\nన్నింటికీ వేరే పనివాణ్ణి పెట్టు. నన్ను హాయిగా\nసుఖాలనుభవించనీ!” అన్నాడు.\nపుష్కరుడిందుకు ఒప్పుకోక, “ఇష్టమైతే\nనేనుచెప్పినట్టు పడివుండు. లేదా మళ్ళీ మనం\nశరీరాలు మార్చుకుని, ఎవరికి తోచిన విధంగా\nవాళ్ళం బతుకుదాం,” అన్నాడు.\nఇంటి పనులవీ చేయడానికి శ్రమగా\nవున్నప్పటికీ, వయసులో వున్న పుష్కరుడి\nశరీరం ఎంతో అనువుగా వుండడంవల్ల, విలా\nసుడాశరీరాన్ని అంత త్వరగా విడిచి పెట్టడా\nనికి ఇష్టపడలేదు.\nఇలా ఒక సంవత్సరం గడిచాక, పక్క ఊరి\nసాధువు వాళ్ళను చూడ వచ్చాడు. ఇద్దరూ\nసాధువుకు నమస్కరించి, తమతమ అను\nభవాలు చెప్పుకున్నారు. అప్పుడు సాధువు,\nపుష్కరుడితో, \"సంవత్సరంపాటు విలాసుడి\nశరీరంలో వుండి, ధనం ఇచ్చే అన్ని సుఖాలూ\nఅనుభవించావు. ఇక నువ్వువిలాసుడి శరీరాన్ని\nవిడిచిపెట్టి, నీ శరీరంలోకి మారిపో,” అని\nఆదేశించాడు.\nపుష్కరుడు వెంటనే, “అందుకు నేను\nసిద్ధంగానే వున్నాను, స్వామీ! కానీ ఆ తర్వాత\nవిలాసుడు నన్ను తన ఇంట పనివాడుగా\nఉంచుకోవాలి,” అంటూ నిబంధన పెట్టాడు.\nదీనికి విలాసుడు కోపంగా, “తప్పకుండా, నా\nఇంట పనివాడుగా ఉంచుకునేవాడినే, స్వామీ!\nఅయితే, ఇప్పుడు నా శరీరంలో వున్న ఈ పుష్క\nరుడు కృతఘ్నుడు! ఇంటి యజమానినైన నా\nచేత, అడ్డమైన ఇంటిపనులూ చేయించి, నానా\nహింసలూపెట్టాడు. అలాంటి వీడిని నా ఇంట్లో\nవుంచుకోమనడం న్యాయమా?” అన్నాడు.\nవిలాసుడి ప్రశ్నకు సాధువు కఠినంగా,\n\"అన్నివిధాలా న్యాయమనిపించుకుంటుంది.\nమీ ఇద్దరూ ఒకరి కారణంగా మరొకరు శారీరక\nమానసిక ఛిద్రాలనుంచి విముక్తులయ్యారు.\nపుష్కరుడుమాత్రం కృతఘ్నుడు కాదు!\" అని\nమూలికసాయంతో, ఎవరి శరీరాల్లోవారు తిరిగి\nప్రవేశించేలా చేసి, దీవించి వెళ్ళిపోయాడు.\nబేతాళుడు ఈ కథచెప్పి, \"రాజా, సాధువు\nచెప్పినదాంట్లో ధర్మం, నైతికవిలువల ప్రసక్తి\nచిన్నమెత్తుకూడా వున్నట్టు లేదుకదా? పుష్క\nరుడు కృతఘ్నుడు కాదనడం వాస్తవ విరుద్ధంగా\nకనిపించడం లేదా? విలాసుడు, పుష్కరుల\nమధ్య తలెత్తిన అసలు సమస్యకు, సాధువు కేవ\nలంతన వాక్చాతుర్యంతో తాత్కాలికంగా తోచిన\nపరిష్కారం చెప్పినట్టు తెలుస్తున్నది గదా? ఈ\nసందేహాలకు సమాధానం తెలిసికూడా చెప్పక\nపోయావో, నీతల పగిలిపోతుంది.\" అన్నాడు.\nదానికి విక్రమార్కుడు, “సాధువు ఏవో\nకొన్ని మహత్తర శక్తులున్నవాడేకాదు, మానవ\nనైజాన్ని క్షుణ్ణంగా ఎరిగినవాడు. ఆయన\nపుష్కరుడు కృతఘ్నుడు కాదనడంలో గొప్ప\nజీవిత సత్యం వున్నది. పుష్కరుడు, విలాసుడి\nశరీరంలో పరకాయప్రవేశం చేశాక, కేవలం\nమధ్యవయస్కుడు మాత్రమే అయినా ఆయన\nశరీరం, రకరకాల వ్యాధులకు ఏ కారణంవల్ల\nగురైందో గ్రహించాడు. ఆయన విలాస జీవి\nతానికి దాసుడై కొద్దిపాటి పనిగాని, వ్యాయా\nమంగాని చేయకపోవడమే, అందుకు ప్రధాన\nకారణం. ఈ ఆరోగ్యరహస్యం తెలుసుకున్న\nపుష్కరుడు అలాంటి ప్రమాదం యౌవనదశలో\nవున్న తన శరీరానికి రాకుండా వుండేందుకే\nవాడు, తన శరీరంలో వున్న విలాసుడిచేత\nశ్రమతోకూడిన ఇంటి పనులన్నీ చేయించాడు.\nఅలా చేయించడం ద్వారా తన దేహ ఆరోగ్యం\nపట్ల జాగ్రత్తవహించడంతో పాటు, విలాసుడికి\nశరీరశ్రమ చేసే అలవాటును కూడా కలిగిం\nచాడు. ఆ విధంగా విలాసుడికి, పుష్కరుడు\nపరోక్షంగా ఎంతో మేలు చేశాడు. ఈ కారణాల\nవల్ల, పుష్కరుణ్ణి కృతఘ్నుడనడం ఏమాత్రం\nన్యాయమనిపించుకోదు,” అన్నాడు.\nరాజుకు ఈవిధంగా మౌనభంగం కలగగానే,\nబేతాళుడు శవంతోసహా మాయమై, తిరిగి\nచెట్టెక్కాడు. - (కల్పితం)\n[ఆధారం: జొన్నలగడ్డ రామలక్ష్మి రచన]",
            "book_page_end": 24,
            "story_id": "2003_06_05",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "అదృష్టం చూపిన అద్భుతాలు!",
            "book_page_start": 25,
            "pdf_page_start": 25,
            "pdf_page_end": 28,
            "author": "బిందుసార్",
            "genre": "జైన కథ",
            "moral": "అత్యాశ, అక్రమం, మరియు అన్యాయం దురదృష్టానికి దారి తీస్తాయి. నిజాయితీ, దయ ఉంటేనే అదృష్టం సిద్ధిస్తుంది.",
            "keywords": [
                "అదృష్టం",
                "సుకుమారుడు",
                "జగన్నాధుడు",
                "బంగారం",
                "స్నేహం",
                "అత్యాశ"
            ],
            "characters": [
                "జగన్నాధుడు",
                "సుకుమారుడు",
                "సుకుమారుడి భార్య",
                "సుకుమారుడి పిల్లలు",
                "జగన్నాధుడి మేనమామ",
                "కోతి పిల్లలు"
            ],
            "locations": [
                "నగరం",
                "అడవి",
                "శిథిల భవనం",
                "ధర్మసత్రం"
            ],
            "content": "జగన్నాధుడు, సుకుమారుడు అనే ఇద్దరు\nస్నేహితులు తమ గ్రామం నుంచి నగరానికి\nబయలుదేరారు. అనారోగ్యంతో అవస్థపడు\nతూన్న బంధువును చూడడానికి జగన్నాధుడూ,\nఇంటికి అవసరమైన సరుకులు కొనడానికి\nసుకుమారుడూ నగరానికి వెళ్ళవలసివచ్చింది.\nవాళ్ళు అడవిమార్గం గుండా నడవసాగారు.\nఒకానొకప్పుడు ఆ అడవిప్రాంతంలో ఒక కోట\nఉండేది. యుద్ధంలో శత్రువులు దానిని నాశనం\nచేశారు. శిథిల భవనాల చుట్టూ చెట్టుచేమలు\nమొలిచి అడవిలా తయారయింది.\nఇద్దరు మిత్రులు ఆ శిథిలభవనాల సమీ\nపంలో వెళుతూండగా హఠాత్తుగా ఆకాశం మేఘా\nవృతమై వర్షం ఆరంభమయింది. వాళ్ళు తలదాచు\nకోవడానికి ఒక భవనం లోపలికి వెళ్ళారు. వాళ్ళు\nచూస్తూ౦డగానే వాళ్ళ ఎదుట వున్న స్తంభం ఒకటి\nవిరిగి నేలకు ఒరిగింది. ఆ స్తంభం మధ్య నుంచి\nబంగారం నిండిన ఒక కుండ బయటపడింది.\nదానిని మొదట చూసిన జగన్నాధుడు,\n\"అదృష్టం అంటే ఇదీ!” అని ఆనందంతో కేకపెట్టి,\n“దీనిని మనం చెరిసగం పంచుకుందాం. కొంత\nమనకోసం, మరికొంత మన బంధుమిత్రులకోసం\nఉపయోగించుకుందాం! మన జీవితం హాయిగా\nగడిచిపోతుంది,” అన్నాడు.\n“అవును, తప్పక అలాగే చేద్దాం. అయితే,\nఈ బంగారాన్ని పట్టపగలు అందరూ చూస్తూం\nడగా ఇంటికి తీసుకుపోవడం అంత మంచిది\nకాదనుకుంటాను. నగరంనుంచి తిరిగి వచ్చేప్పుడు,\nసంచీ తీసుకువచ్చి, ఎవరి కంటా పడకుండా,\nరాత్రికి తీసుకువెళదాం, ఏమంటావు?” అన్నాడు\nసుకుమారుడు.\nఆ సూచన జగన్నాధుడికి కూడా నచ్చింది.\nఇద్దరూ కలిసి కుండనెత్తి ఒక చెట్టు తొర్రలో దాచి\nపెట్టారు. వానవెలిశాక బయలుదేరి మధ్యాహ్నానికి\nనగరం చేరుకున్నారు. తాము వచ్చిన పనులు\nముగించుకుని, సాయంకాలానికి నగర మధ్యంలో\nఉన్న ధర్మసత్రం దగ్గర కలుసుకోవాలని కూడబలు\nక్కుని విడిపోయారు.\nజగన్నాధుడు తన బంధువును చూడడానికి\nవెళ్ళాడు. అయితే సుకుమారుడు మాత్రం,\nవెనక్కు తిరిగి అడవిలోని శిథిలభవనం చేరి,\nకుండలోని బంగారాన్ని ఒక సంచీలోకి మార్చి,\nపక్కనే గొయ్యి తీసి, సంచీని అందులో దాచి\nరాళ్ళతో పూడ్చేశాడు. బంగారం ఉన్న కుండలో\nమట్టిబెడ్డలు నింపి అదే తొర్రలో పెట్టి, వానలో\nతడుస్తూ హడావుడిగా సాయంకాలానికి నగరం\nచేరి అనుకున్న ధర్మసత్రం వద్ద జగన్నాధుణ్ణి\nకలుసుకున్నాడు.\n\"ఏమిటి బట్టలు తడిసిపోయాయి?\" అని\nఅడిగాడు జగన్నాధం.\nసుకుమారుడు ఉలిక్కిపడి,\"తడవడమా? లేదే.\nవళ్ళంతా చెమటలు పట్టాయి, అంతే,” అన్నాడు.\n“సరే, కావలసిన సరుకులన్నీ కొనేశావా?\"\nఅని అడిగాడు జగన్నాధుడు.\nసుకుమారుడు మళ్ళీ తటపటాయిస్తూ,\n\"ఆ.. ఆ.. కొన్నాను. వాటిని మా బంధువులింట్లో\nపెట్టి ఈ రెండు సంచులు మాత్రం తెచ్చాను,\nఅన్నాడు వాటిని చూపుతూ.\nఇద్దరూ తిరుగుప్రయాణమయ్యారు. సుకు\nమారుడు దారిలో ఏవేవో మాట్లాడసాగాడు. “జగ\nన్నాధా! ఆ బంగారాన్ని మొదట చూసింది నువ్వు.\nఅందువల్ల పెద్దవాటా నీకే చెందాలి,” అన్నాడు.\n“నీ దొడ్డబుద్ధివల్ల అలా అంటున్నావే గాని,\nఎవరు మొదట చూస్తే ఏం? బంగారాన్ని మనం\nసరిసమానంగానే పంచుకోవాలి. అయితే ఇద్దరమూ\nపంచుకున్నదాన్లో కొంతభాగాన్ని గ్రామం కోసం\nఉపయోగించాలి. నూరేళ్ళ క్రితం ఒక రాజు మన\nగ్రామానికి చెరువొకటి తవ్వించాడని నువ్వూ వినే\nఉంటావు. అది పూడిపోయి, ఇప్పుడొక బురద\nగుంటగా తయారయ్యింది. దాన్ని పూడిక తీసి,\nబాగుచేయించాలి. సరేనా, ” అన్నాడు జగన్నాధుడు.\n“చాలా మంచి ఆలోచన. అలాగే చేద్దాం,”\nఅన్నాడు సుకుమారుడు.\nవాళ్ళు అడవిలోని శిథిల భవనాన్ని సమీ\nపించేసరికి అర్ధరాత్రయింది. అయితే, తొర్రలో\nదాచిన కుండలో బంగారం బదులు మట్టిబెడ్డ\nలుండడం చూసి జగన్నాధుడు దిగ్భ్రాంతి చెందాడు.\n“జగన్నాధా! ఏమిటీ వైపరీత్యం? దురదృష్టం\nఅంటే ఇదే! మనం పూర్వజన్మలో ఎవరిని మోసం\nచేశామో, ఏమో! అందుకే ఈ జన్మలో చేతికందిన\nదాన్ని నోటికందకుండా చేసి, విధి ఇలా పగ తీర్చు\nకున్నది. బంగారాన్ని చూపినట్టు చూపి, మట్టిబెడ్డ\nలుగా మార్చేసింది, అయ్యో!\" అంటూ సుకుమా\nరుడు నెత్తి,నోరూ మొత్తుకుంటూ విలపించసాగాడు.\nజగన్నాధుడు అమాయకుడేం కాదు. తన\nమిత్రుడు చేసిన పనేమిటో సులభంగానే ఊహిం\nచాడు. అయితే, ఆ సంగతి బయటపెట్టకుండా,\n\"మిత్రమా! పోతే పోయిందిలే. అది మనం కష్ట\nపడిసంపాయించిన బంగారం కాదు. మనకు వచ్చిన\nనష్టం ఏమీలేదు. దానిని ఒకకలగా భావించి మరిచి\nపోదాం. ఏడవకు, ఊరుకో,” అని ఓదార్చాడు.\nసుకుమారుడు ఠక్కున ఏడుపు ఆపేశాడు.\nఇద్దరూ ఇళ్ళకు వచ్చేశారు.\nమరునాడు సాయంకాలమే, సుకుమారుడు\nఒంటరిగా అడవిలోకి వెళ్ళి, దాచిన బంగారాన్ని\nఇంటికి తెచ్చుకున్నాడు. ఇల్లూ, పొలాలూ, వ్యాపా\nరాలు అంటూ అతడి సంపదలు అభివృద్ధి చెంద\nసాగాయి. జగన్నాధుడు తాను కోల్పోయిన తన\nవంతు బంగారాన్ని ఎలాగైనా రాబట్టాలని తీవ్రంగా\nఆలోచించాడు. సరికొత్తపథకం రూపొందించాడు..\nతన ఇంటి ఆవరణలో సుకుమారుడు కూర్చున్న\nభంగిమలో ఒక మట్టివిగ్రహం తయారుచేశాడు.\nరెండు కోతిపిల్లలను తెచ్చి పెంచసాగాడు. రోజూ\nజగన్నాధుడు సుకుమారుడి మట్టిబొమ్మ తల\nమీద, చేతులమీద, ఒడిలో వేరుశనగ కాయలను,\nగింజలను చల్లి వాటిమీదికి కోతి పిల్లలను వదిలి\nతినిపించేవాడు.\nకొన్నాళ్ళు గడిచాయి. సుకుమారుడూ, అతని\nభార్యా తీర్థయాత్రలకు వెళ్ళి రావాలనుకున్నారు.\nతమతోపాటు రమ్మని సుకుమారుడు జగన్నాధుణ్ణి\nకూడా పిలిచాడు కాని, అతడు తన పరిస్థితులు\nఅనుకూలంగా లేవని రానన్నాడు. అప్పుడు సుకు\nమారుడు, “పిల్లల్ని అంతదూరం మాతో తీసుకు\nవెళ్ళడం ఇబ్బంది గనక, నా ఇద్దరి పిల్లల్నీ నీ దగ్గర\nవదిలి వెళతాం. మేము తిరిగి వచ్చేంతవరకు\nవాళ్ళను జాగ్రత్తగా చూసుకో,” అన్నాడు.\n\"తప్పక చూసుకుంటాను,” అన్నాడు జగన్నా\nధుడు చిన్నగా నవ్వుతూ. సుకుమారుడు ఎనిమిది,\nఆరేళ్ళ వయసు వాళ్ళయిన తన ఇద్దరు కొడుకు\nలనూ తెచ్చి, జగన్నాధుడికి అప్పగించి, భార్యతో\nసహా తీర్థయాత్రలకు వెళ్ళాడు.\nజగన్నాధుడు పిల్లల్ని ఎంతో ప్రేమగా చూసుకో\nసాగాడు. పిల్లలకు మామిడి పళ్ళంటే మహాఇష్టం\nఅని అతడు గ్రహించాడు. ఒకనాడు అతడు పిల్ల\nలిద్దరినీ చేరబిలిచి, “చిట్టినాన్నలూ! కొద్దిదూరంలో\nమా మామయ్యకు పెద్ద మామిడి తోట ఉంది.\nఅక్కడ మీకు కావలసినన్ని తియ్యటి పళ్ళు తిన\nవచ్చు, వెళదామా?” అన్నాడు.\nపిల్లలు ఆ మాట వినగానే సంతోషంతో ఎగిరి\nగంతేశారు. జగన్నాధుడు వాళ్ళను తీసుకు వెళ్ళి,\nమామయ్య ఇంట వదిలి, జాగ్రత్తగా చూసుకునే\nఏర్పాట్లు చేసి వచ్చాడు.\nఒక వారం తరవాత తీర్థయాత్రలకు వెళ్ళిన\nసుకుమారుడూ, అతని భార్యా తిరిగి వచ్చారు.\nసుకుమారుడు వచ్చీరాగానే జగన్నాధుడి ఇంటికి\nవెళ్ళాడు.“తీర్థయాత్ర బాగా సాగిందా?\" అని\nఅడిగాడు జగన్నాధుడు.\n“మా పిల్లల్ని చూసుకోవడానికి నీలాంటి\nమిత్రుడు ఉండబట్టే నిశ్చింతగా వెళ్ళిరాగలిగాం,\"\nఅంటూ సుకుమారుడు పిల్లలకోసం చూస్తూ,\n“మా పిల్లల్ని పిలువు. తీసుకువెళతాను,” అన్నాడు.\n“కూర్చోమిత్రమా!” అని స్నేహితుడికి ఆసనం\nచూపి, అతడు కూర్చున్నాక, “దురదృష్టం ఎలాంటి\nవైపరీత్యాలను సృష్టించగలదో, మిగతావాళ్ళకన్నా\nమనకు బాగా తెలుసు. ఎందుకంటే మనం దాని\nఫలితాన్ని స్వయంగా అనుభవించినవాళ్ళం.\nమేలిమి బంగారాన్ని మట్టిబెడ్డలుగా మార్చిన\nవైనాన్ని మనం కళ్ళారా చూశాం కదా? ఇప్పుడేమో\nబంగారంలాంటి నీ ఇద్దరు కొడుకులను, కోతి\nపిల్లలుగా మార్చేసింది,” అన్నాడు జగన్నాధుడు.\n“ఏమిటీ! నా పిల్లలు కోతిపిల్లలుగా మారి\nపోయారా?” అన్నాడు సుకుమారుడు పిచ్చెక్కిన\nవాడిలా.\n“అవును, అయితే చాలా అందమైన చలాకీ\nకోతిపిల్లలు! అవి నిన్ను చూసి ఎలా ఆనందిస్తాయో\nచూడు,” అంటూ జగన్నాధుడు ఇంట్లోకి వెళ్ళి\nకోతిపిల్లలను తెచ్చి సుకుమారుడి దగ్గర వదిలాడు.\nసుకుమారుడి మట్టి విగ్రహంపై నుంచి వేరు\nశనక్కాయలను ఏరుకుతినే అలవాటుగల కోతులు\nరెండూ, ఒక్క గెంతున సుకుమారుడి ఒడిలోకి\nగెంతాయి. గింజల కోసం అతడి జుట్టు పీకాయి.\nచేతులు రక్కాయి. నానా చేష్టలు చేయ సాగాయి.\n“నీ మీదికి నీ పిల్లలు ఎంత ప్రేమతో ఎగ\nబడుతున్నారో చూడు!\" అన్నాడు జగన్నాధుడు\nవ్యంగ్యంగా నవ్వుతూ.\nసుకుమారుడు దిగ్భ్రాంతితో అవాక్కయి\nపోయాడు. కొంతసేపటికి తేరుకుని, తన మిత్రుడు\nమంచివాడేగాని, మూర్ఖుడో, అమాయకుడో\nకాదని నెమ్మదిగా గ్రహించాడు.\nమౌనంగా లేచి ఇంటికివెళ్ళి బంగారం నిండిన\nసంచీతోతిరిగి వచ్చాడు. దానిని స్నేహితుడిఎదుట\nరెండుభాగాలుగా చేశాడు. ఒక భాగం మిత్రుడికి\nఇచ్చి, రెండవభాగం తాను తీసుకుని ఇంటికి వెళ్ళాడు.\nఆ తరవాత జగన్నాధుడు సుకుమారుణ్ణి\nవెంటబెట్టుకుని తన మేనమామ ఊరికి బయలు\nదేరాడు. మామిడితోటలో పిల్లలు పళ్ళు తింటూ\nహాయిగా ఆడుకుంటున్నారు. తండ్రిని చూశాక,\nఅయిష్టంగానే అతడి వెంట ఇంటికి బయలు\nదేరారు.\nఈ సంఘటన తరవాత కూడా జగన్నాధుడూ,\nసుకుమారుడూ మిత్రులుగానే కొనసాగారు. తన\nవ్యాపారంలో ఏవైనా సమస్యలు తలెత్తినప్పుడు,\nసుకుమారుడు జగన్నాధుణ్ణి సంప్రదించేవాడు.\nజగన్నాధుడు అతనికి చక్కని సలహాలతో పరిష్కార\nమార్గం సూచించేవాడు. - [జైనకథ ఆధారంగా ]",
            "book_page_end": 28,
            "story_id": "2003_06_06",
            "raw_genre_backup": "జైన కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చంబా రుమాల్",
            "book_page_start": 29,
            "pdf_page_start": 29,
            "pdf_page_end": 29,
            "author": "చందమామ బృందం",
            "genre": "సంస్కృతి",
            "moral": "చారిత్రక కళలను, సంస్కృతిని ప్రోత్సహించడం గొప్ప విషయం.",
            "keywords": [
                "చంబా రుమాల్",
                "హిమాచల్ ప్రదేశ్",
                "ఎంబ్రాయిడరీ",
                "మొగల్",
                "గురునానక్"
            ],
            "characters": [],
            "locations": [
                "చంబా",
                "హిమాచల్ ప్రదేశ్",
                "కాంగ్రా",
                "బాషోలి",
                "హోషియార్పూర్ జిల్లా"
            ],
            "content": "ఇదొక చేతిరుమాలు. ఇది మీ దగ్గర ఉన్న\nప్పటికీ ముక్కు చీదుకోవడానికిగాని, వేళ్ళ\nతడి తుడుచుకోవడానికిగాని దీనిని ఉప\nయోగించడానికి మీకు మనసు రాదు.\nఎందుకంటే అద్భుతమైన అల్లికలతో అంత\nఅందంగా ఉంటుందీ చేతిరుమాలు. దీని\nపేరు చంబారుమాల్. హిమాచల్ ప్రదేశ్లోని\nఒక పట్టణమైన చంబాలో ఇది చాలా ప్రసి\nద్ధంగనక దీనికాపేరు వచ్చింది.\nఈ రుమాళ్ళ అల్లికపనులు చేయడంలో\nఅక్కడి రాచకుటుంబాలకూ, సంపన్నవర్గా\nలకూచెందిన స్త్రీలు ఎంతో ఆసక్తి కనబరిచే\nవారు. అందంగా అల్లికపనులు (ఎంబ్రా\nయిడరీ) గల ఈ చతురాస్రాకార చేతి\nరుమాళ్ళు పద్ధెనిమిది, పందొమ్మిదవ శతా\nబ్దాలలో అధికప్రాచుర్యం పొందింది. ఈ\nకాలఘట్టంలో పలువురు అల్లిక కళాకా\nరులు మొగల్ సామ్రాజ్యాన్ని వదిలి హిమా\nచలప్రదేశ్లోని చంబా, కాంగ్రా, బాషోలి\nప్రాంతాలలో స్థిరపడ్డారు. ఉన్నత వర్గాలకు\nచెందిన స్త్రీలు వారిని పిలిపించి, రుమాళ్ళ\nమీద రేఖాచిత్రాలు' గీయించుకుని వాటి\nమీద పట్టుదారాలతో తామే స్వయంగా అతి\nసూక్ష్మమైన అల్లికపనులు చేసుకునేవారు.\nమహాభారత యుద్ధ దృశ్యాలు, గోపిక\nలతో కృష్ణుడు, సిద్ధి, బుద్ధి సమేతుడైన\nవిఘ్నేశ్వరుడు మొదలైన దృశ్యాలను\nరుమాళ్ళ మీద చిత్రించేవారు. 16వ\nశతాబ్దంలో గురునానక్ సోదరి బీబా నాన్కి\nఅల్లిన రుమాలునే ఇవాళ ఉన్న రుమాళ్ళలో\nకెల్లా చాలా ప్రాచీనమైనదిగా చెబుతారు.\nపంజాబ్ జిల్లాలోని హోషియార్పూర్ జిల్లా\nమ్యూజియంలో ఈ రుమాలు ఈనాటికీ\nభద్రపరచబడి ఉన్నది.",
            "book_page_end": 29,
            "story_id": "2003_06_07",
            "raw_genre_backup": "సంస్కృతి",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "నిండుపళ్ళెం-అరపళ్ళెం",
            "book_page_start": 30,
            "pdf_page_start": 30,
            "pdf_page_end": 34,
            "author": "వసుంధర",
            "genre": "నీతి కథ",
            "moral": "వ్యాపారంలో నిజాయితీతో పాటు లాభం పొందాలంటే, వినియోగదారుల అవసరాలకు అనుగుణంగా వినూత్నంగా ఆలోచించాలి.",
            "keywords": [
                "వ్యాపారం",
                "తెలివితేటలు",
                "పులిహోర",
                "రంగనాధం",
                "సూరయ్య"
            ],
            "characters": [
                "సూరయ్య",
                "రంగనాధం",
                "సావిత్రి"
            ],
            "locations": [
                "ఊరు",
                "సంత",
                "కాశీ"
            ],
            "content": "సూరయ్య అనేవాడు కాయకష్టం చేసుకుని\nబ్రతుకుతున్నాడు. రెక్కలు ముక్కలు చేసు\nకున్నా, రోజుకు అయిదు రూపాయిలు దొర\nకడమే గగనంగా వుండడంవల్ల, వాడి సంపాదన\nతిండికే చాలడం లేదు. కానీ వాడికైతే బోలెడు\nడబ్బు సంపాదించి వైభవంగా జీవించాలని\nవుంది.\nఇలా వుండగా - ఆ ఊళ్ళోని రంగనాధం\nఅనే శ్రీమంతుడి భార్య సావిత్రికి ఉన్నట్లుండి\nపెద్ద జబ్బు చేసింది. సమయానికి రంగనాధం\nకొడుకు, కోడలు ఊళ్ళో లేరు. ఇద్దరూ ఏదో\nమ్రొక్కు తీర్చుకునేందుకు కాశీ వెళ్ళారు.\nఆరు వారాలదాకా రారు. రంగనాధం, వైద్యుణ్ణి\nపిలిపిస్తే ఆయన సావిత్రికి నాడి చూసి,\n“పెద్దగా కంగారుపడాల్సిందేమీ లేదు. మందు\nపుచ్చుకుంటే రెండ్రోజుల్లో జబ్బు తగ్గిపో\nతుంది. అయితే, ఆ తర్వాత రెండు మాసాల\nపాటు, ఈమె పూర్తి విశ్రాంతి తీసుకోవాలి. ఏ\nపనీ చేయకూడదు,” అని రంగనాధానికి చెప్పి\nమందిచ్చి వెళ్ళాడు.\nఅప్పుడు రంగనాధం, సూరయ్యకు కబురు\nచేసి, ఇంట్లో తిండిపెట్టి రోజుకు ఐదు రూపా\nయలిస్తాననీ, తన ఇంట్లో వంటతోసహా అన్ని\nపనులూ చేసిపెట్టాలనీ చెప్పాడు. సూరయ్య\nతనకు వంట రాదంటే, సావిత్రి దగ్గరుండి\nఅన్నీ నేర్పిస్తుందని హామీ ఇచ్చాడు, రంగ\nనాధం. సూరయ్య సరేనని ఆయనింట్లో పనికి\nచేరాడు.\nసూరయ్య చలాకీ మనిషి. ఏ పని చెప్పినా\nఇట్టే చేసేవాడు. వంట కూడా వాడికి తొందర\nగానే వచ్చేసింది. సావిత్రి వాణ్ణి మెచ్చుకుని,\n\"ఆడపిల్లలక్కూడా ఇంత తొందరగా వంట\nరాదు. నువ్వు చాలా తెలివైనవాడివి. నీకు\nపని దృష్టి ఎక్కువ. తప్పక వృద్ధిలోకి వస్తావు,\"\nఅన్నది.\nసూరయ్య వంటను రంగనాధం కూడా\nమెచ్చుకునేవాడు. ముఖ్యంగా వాడెప్పుడైనా\nపులిహోర చేస్తే, దాని రుచి అపురూపంగా\nవుండేది. అలాంటి పులిహోర తామెప్పుడూ\nతినలేదని దంపతులిద్దరూ అబ్బురపడితే,\n\"ఏమోనండీ నాకు తెలియదు. పులిహోర\nచేయడం నేనీ ఇంట్లోనే నేర్చుకున్నాను,”\nఅనేవాడు సూరయ్య.\nఅలా ఆరువారాలిట్టే గడిచిపోయాయి.\nరంగనాధం కొడుకు, కోడలు కాశీ నుంచి తిరి\nగొచ్చారు. ఇక ఆ ఇంట్లో సూరయ్య అవసరం\nలేదు. అందుకు సూరయ్య దిగులుపడి,\n“మీ ఇంట్లో నాకెంతో సుఖంగా వుంది. నాకిచ్చే\nజీతం మీకేమీ ఎక్కువకాదు. కలకాలం నన్ను\nమీ ఇంట్లోనే వుంచుకోండి. నమ్మకంగా పని\nచేస్తాను,” అన్నాడు.\nరంగనాధం నవ్వి, “మా అబ్బాయి బయట\nపనులు చూస్తే, నేనింట్లో వుంటాను. కోడలు\nవంటపని చూసుకుంటుంది. మిగతా పనులు\nచేయడానికి నెలకు పాతిక రూపాయలిస్తే\nపనివాళ్ళు దొరుకుతారు. అలాంటప్పుడు,\nఇంత జీతమిచ్చి నిన్నెలా ఉంచుకుంటాం.\nఎంత శ్రీమంతులకైనా అనవసరపు ఖర్చులు\nతగ్గించుకుంటేనే ఆస్తి నిలబడుతుంది. నువ్వు\nకష్టపడి పనిచేస్తావు. నిజాయితీపరుడివి;\nనమ్మకస్థుడివి. ఆ పైన తెలివితేటలున్నాయి.\nనీకు మా ఇంటినే నమ్ముకోవాల్సిన అవసరం\nలేదు,” అన్నాడు.\nఅయినా సూరయ్య దిగులు పోలేదు.\nకొంతసేపు తల వంచుకుని ఆలోచించి,\n\"బాబూ, నా తెలివి మెచ్చుకున్నది, ఇంత\nవరకూ మీరొక్కరే. నా తెలివి నాకు కూడు పెడు\nతుందని మీకు అనిపిస్తే, ఆ ఉపాయం కూడా\nమీరే చెప్పండి,” అన్నాడు రంగనాధంతో.\n\"ఒరేయ్, నీకులాగా పులిహోర చేసే\nవాణ్ణింతవరకూ, నేను చూడలేదు. మన ఊరి\nచివర సంతలో పులిహోర చేసి అమ్మావంటే, నీ జాతకం మారిపోతుంది. పెట్టుబడికి డబ్బు\nకావాలంటే అప్పుగా నేనిస్తాను,” అన్నాడు\nరంగనాధం.\nసూరయ్య ముందు తటపటాయించాడు.\nకానీ రంగనాధం మరీమరీ చెప్పడంతో, వాడికి\nధైర్యం వచ్చింది. ఆ తర్వాత రెండు రోజుల్లోనే\nపులిహోర వ్యాపారం ప్రారంభించాడు. వాడి\nవ్యాపారం బాగా సాగుతూ మంచి లాభాలు\nతెచ్చిపెడుతున్నది. అలా నెల రోజులు గడి\nచాక, వాడు ఉత్సాహం కొద్దీ రంగనాధానికి\nచిన్న కానుకను తీసుకుని వెళ్ళి కృతజ్ఞతగా\nబహూకరించాడు.\nవ్యాపారమెలా వున్నదని రంగనాధం అడి\nగాడు. దానికి సూరయ్య, \"బాబూ! అంతా\nబాగానే వుంది. కానీ ఒక్కొక్కరోజు పులిహోర\nపెద్ద గంగాళం నిండా చేసినా అంతా చెల్లిపోతు\nన్నది. ఒక్కోరోజు సగం కూడా చెల్లడం లేదు.\nమరీ ఎక్కువ చేస్తే, కాసేపటికి చల్లారిపో\nయిందని కొందరు కొనడం లేదు. చాలా\nసరుకు వృధా అయిపోతున్నది. అయినా\nలాభాలు వస్తున్నాయి. కానీ కొంత సరుకు\nవృధాకాకపోతే ఇంకా ఎక్కువ లాభంగా\nవుండేది,” అన్నాడు.\nరంగనాధం దీనికి చిరాకుపడి, \"వ్యాపార\nమంటే కొనేవాళ్ళకు సదుపాయంగా వుండాలి;\nనీక్కాదు. కొందరు కొద్దిగా తినడానికే ఇష్టపడ\nతారు. నీకు నీ సాయానికి ఒక మనిషిని\nపెట్టుకో. అప్పటికప్పుడు అన్నం వండడానికీ,\nపులిహోర పోపు చెయ్యడానికీ - సరుకు వేడిగా\nవుండడానికీ పొయ్యి సెగవుండేలాగా మూడు\nపొయ్యిలు సిద్ధం చేసుకో. జనానికి ఎలా\nకావాలంటే అలా, ఎంత కావాలంటే అంత\nపులిహోర ఇస్తూండు. ఇప్పుడు పళ్ళెం\nఅర్ధరూపాయికి అమ్ముతూంటే, అరపళ్ళెం\nపావలాకు అమ్ము. అలా చేస్తే నీ వ్యాపారం\nనీకు లాభాలు తెచ్చిపెట్టడమే కాక మరి\nకొందరికి ఉపాధి కల్పిస్తుంది,” అంటూ\nమందలించాడు.\nశ్రద్ధగా విన్న సూరయ్య తలాడిస్తూ,\n\"బాబూ! మీ బుర్ర గట్టిది. నా అదృష్టంకొద్దీ\nకొన్నాళ్ళు మీ ఇంట్లో పనిచేసే అవకాశం\nలభించింది. మీ సలహా తప్పకుండా పాటి\nస్తాను. ఇలాగే నాకు సమస్య వచ్చినప్పు\nడల్లా, మీ వద్దకు వస్తూంటాను. తమరు\nసలహాలిస్తూండండి,\" అన్నాడు రంగనాధాన్ని\nమెచ్చుకుంటూ.\n“మాటి మాటికీ ఇతరుల సలహాలు\nతీసుకోవడం, వ్యాపారికి మంచిలక్షణం కాదు.\nఇంకొకసారి నువ్వు నా దగ్గరకు వచ్చి సమస్య\nచెబితే - వ్యాపారం మానేయమని సలహా\nఇస్తాను,” అని రంగనాధం, సూరయ్యను\nపంపేశాడు.\nఅయితే, సంతలో సూరయ్య పులిహోర\nవ్యాపారం మరింత బాగా సాగుతున్నది. వాడి\nకింద ఇప్పుడు ముగ్గురు పనివాళ్ళున్నారు.\nవచ్చినవాళ్ళకు వాడు కోరినట్టు పులిహోర\nకలిపి ఇస్తున్నాడు. చాలామంది అప్పటిక\nప్పుడు అడిగి వేడివేడిగా పులిహోర చేయించు\nకుంటున్నారు. కొందరికిపులుపెక్కువకావాలి.\nకొందరికి కారమెక్కువ కావాలి.\nఇప్పుడు సూరయ్యకు ఒకే ఒక ఇబ్బంది.\nచాలామంది వాడిని ముందుగా అరపళ్ళెం\nపులిహోర అడుగుతున్నారు. అది తిని రుచిగా\nవుందని ఇంకో అరపళ్ళెం చేయించుకుంటు\nన్నారు. సూరయ్యకు అరపళ్ళెం చేయాలన్నా,\nపళ్ళెంనిండా చేయాలన్నా తీసుకునే సమ\nయం ఒక్కటే. అందువల్ల పది నిండు పళ్ళేలు\nఅమ్ముడు పోవలసిన సమయంలో, పది అర\nపళ్ళేలు మాత్రమే అమ్ముడుపోతున్నాయి!\nతినేవాళ్ళెవరూ ఎలాగూ నిండు పళ్ళేనికి తక్కువ\nతినడం లేదు. ఈ సమస్యనెలా పరిష్కరించాలా\nఅని కొన్నాళ్ళు తీవ్రంగా ఆలోచించసాగాడు,\nసూరయ్య.\nసూరయ్య వ్యాపారం ఎలా సాగుతున్నదన్న\nకుతూహలం రంగనాధానికి వుంది. కొద్ది మాసా\nలుగా సూరయ్య ఆయన్ను కలుసుకునేందుకు\nరాలేదు. అందువల్ల ఒకసారి తనే స్వయంగా\nసంతకు వెళ్ళి వాడి వ్యాపారం తీరు, పులిహోర\nరుచి చూడాలని ఆయన అనుకున్నాడు.\nఒకనాడు రంగనాధం సంతకు వెళ్ళేసరికి,\nసూరయ్య దుకాణంవద్ద చాలా రద్దీగా వుంది.\nఇద్దరు మనుషులు వంటపొయ్యిల వద్ద\nహడావుడి పడుతున్నారు. ఒక మనిషి సూర\nయ్యకు విస్తరాకులు, పళ్ళాలు, జనానికి\nమంచినీళ్ళు అందిస్తున్నాడు. సాయంకాలం\nఅయ్యేకొద్దీ ఒకరి వెనక ఒకరుగా మనుషులు\nవస్తున్నారు. కూర్చోవడానికి కూడా చోటు\nలేనంత రద్దీ తయారయింది.\nరంగనాధం, సూరయ్య పళ్ళెం నిండా\nసర్దుతున్న పులిహోరను చూసి, “అర్ధ రూపా\nయికిచాలా ఎక్కువే ఇస్తున్నాడు. నేనైతే ఇంత\nతినలేను, అరపళ్ళెం తీసుకోవాలి!\" అను\nకుంటూ, దగ్గరికి వెళ్ళి మంచినీళ్ళందించే\nమనిషితో, తనకూ ఒక అరపళ్ళెం పులిహోర\nకావాలని చెప్పాడు. క్షణాలమీద పులిహోర\nఅందింది. కానీ రంగనాధాన్ని ఇంకా సూరయ్య\nచూడలేదు.\nరంగనాధం పులిహోరను చూసి, అది పళ్ళెం\nనిండుగా వుండడం గమనించి ఆశ్చర్యపడ్డాడు.\nఅయితే, అందించిన మనిషి అది అరపళ్ళెమే\nఅనడంతో స్థిమితపడి రుచి చూశాడు. పులి\nహోర అద్భుతంగా వుంది. తనకు తెలియకుం\nడానే ఆయన అదంతా తినేసి, పావలాకాసు\nతీసి మంచినీళ్ళు తెచ్చిన మనిషికివ్వబోతే,\nవాడు, \"అయ్యా, తమరు అర్ధరూపాయి\nఇవ్వాలి!” అన్నాడు.\n\"కానీ నేనడిగింది అరపళ్ళెం కదా!\" అన్నాడు\nరంగనాధం కాస్త గట్టిగా.\nఅప్పుడు సూరయ్య ఆ గొంతు గుర్తుపట్టి\nతలెత్తి చూసి, రంగనాధానికి చటుక్కున నమ\nస్కరించి, “ఒరేయ్, ఆ బాబు దగ్గర డబ్బు\nతీసుకోకు,\" అంటూ తన మనిషిని హెచ్చ\nరించాడు.\nరంగనాధం అక్కడ రద్దీ కాస్త తగ్గేదాకా ఆగి\nసూరయ్యతో, \"వ్యాపారం లాభాలెక్కువ\nరావాలనుకోవడం తప్పుకాదు. కానీ జనాన్ని\nమోసం చెయ్యకూడదు. నీ మనిషి నాకు అర\nపళ్ళెం పులిహోర ఇచ్చి, నిండు పళ్ళెం ధర\nఅడుగుతున్నాడు,” అన్నాడు.\nఅందుకు సూరయ్య నవ్వి, \"బాబూ!\nఅందరూ ఒక నిండు పళ్ళెం బదులు రెండు\nఅరపళ్ళాలు తింటూంటే, నాకు పని ఎక్కువ\nయింది. అరపళ్ళెం ఇవ్వనంటే జనం పులిహోర\nకొనకుండా వెళ్ళిపోతున్నారు. అందుకని,\nనిండు పళ్ళాన్నే అరపళ్ళెమని అర్ధరూపాయికే\nఅమ్ముతున్నాను. నేను సరుకు తగ్గించలేదు.\nధరను పెంచలేదు. నిండు పళ్ళానికి అరపళ్ళె\nమని పేరు పెట్టాను, అంతే! ఇందులో మోసం\nవుందంటారా?” అన్నాడు.\n\"ఏ మాత్రం లేదు,\" అని రంగనాధం\nసూరయ్య భుజం తట్టి, “ఇకపై నువ్వు\nమామూలు సూరయ్యగా కాకుండా పులిహోర\nసూరయ్యగా పేరుతెచ్చుకోగలవు, చాలా\nసంతోషం,\" అని అక్కణ్ణించి వెళ్ళిపోయాడు.",
            "book_page_end": 34,
            "story_id": "2003_06_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "వార్తలు",
            "moral": "N/A",
            "keywords": [
                "రూపాయి నోట్లు",
                "విఘ్నేశ్వరుడు",
                "రికార్డు",
                "సూదులు",
                "బ్రెంట్ మొఫాట్"
            ],
            "characters": [
                "బ్రెంట్ మొఫాట్"
            ],
            "locations": [
                "చెన్నై",
                "కెనడా",
                "మానిటోబా"
            ],
            "content": "రూపాయి నోట్ల మాలలు\nఈ నూతన సంవత్సరం రోజున చెన్నైలోని ఒక\nదేవాలయంలో రూపాయి నోట్ల హారాలతో విఘ్నే\nశ్వరుణ్ణి అలంకరించారు. మొత్తం 6,50,000\nరూపాయల విలువచేసే 50/100/500/\n1000 రూపాయల నోట్లను మాలగా కట్టి\nవిగ్రహానికి అలంకరించారు. ఆ దేవాలయానికి\nతరచూ వచ్చే భక్తులు ఈ మొత్తాన్ని విఘ్నేశ్వరుడికి\nనూతన సంవత్సర కానుకగా సమర్పించారు. చెన్నై\nశివార్లలోని మరొక అమ్మవారి గుడిలో భద్రకాళి\nఅమ్మన్ విగ్రహాన్ని ఇదే సందర్భంగా 5/50/100/500 రూపాయల నోట్లతో (మొత్తం\n2,00,000) అలంకరించారు.\nసూదులు గుచ్చుకోవడంలో రికార్డు!\nకెనడాకు చెందిన 34 యేళ్ళ బ్రెంట్ మొఫాట్\nఎలాగైనా ఏదైనా ఒక అసాధారణమైన ప్రపంచ\nరికార్డు సృష్టించాలనుకున్నాడు. అందుకు అతడు\nఒళ్ళంతా సూదులు గుచ్చుకున్నాడు. వెయ్యి,\nసూదులు గుచ్చుకోవాలని ప్రయత్నించి 702\nసూదులను ఒళ్ళంతా ముఖ్యంగా కాళ్ళపై,\nపాదాలపై గుచ్చుకున్నాడు. అందుకు ఆయనకు\n8 గంటలు పట్టింది. ఆ తరవాత బాధను భరించ\nలేకపోయాడు. ఒక్కొక్క సూదిని సరైన స్థానంలో\nఅమర్చి గుచ్చడానికి 5 నిమిషాలు పట్టేది. ఆ\nతరవాత వాటిని బయటకు లాగడం మరింత బాధాకరంగా ఉండేది. ఎలాగైతేనేం తాను\nఅనుకున్న రికార్డు సృష్టించాడు. మానిటోబా నివాసి అయిన మొఫాట్ ఇలా సూదులన్నీ\nగుచ్చుకునేంత వరకు హెడ్ఫోన్స్ పెట్టుకుని ఇష్టమైన సంగీతం వింటూనే గడిపాడు. అంటే\nసంగీతం ఆయన బాధను కొంతవరకు ఉపశమింపచేసిందనుకోవాలి. అంతే కదా!",
            "book_page_end": 35,
            "story_id": "2003_06_09",
            "raw_genre_backup": "వార్తలు",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        }
    ],
    "statistics": {
        "total_stories": 9,
        "author_counts": {
            "సంపాదకుడు : విశ్వం": 1,
            "కొనే నాగవెంకట ఆంజనేయులు": 1,
            "శ్రీరామకమల్": 1,
            "చందమామ బృందం": 4,
            "బిందుసార్": 1,
            "వసుంధర": 1
        },
        "genre_counts": {
            "ఎడిటోరియల్": 1,
            "నీతి కథ": 2,
            "జానపద కథ": 1,
            "ఫాంటసీ ధారావాహిక": 1,
            "బేతాళ కథలు": 1,
            "జైన కథ": 1,
            "సంస్కృతి": 1,
            "వార్తలు": 1
        }
    }
}