{
    "book_id": "చందమామ_2012_05",
    "stories": [
        {
            "title": "మామిడిపండ్లూ... సెలవులూ... చందమామా...",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "సంపాదకీయం",
            "moral": "సెలవుల్లో సమాజానికి సేవ చేయడం ఆనందదాయకం.",
            "keywords": [
                "సెలవులు",
                "సామాజిక సేవ",
                "జపాన్ సునామీ",
                "పాఠకుల అభిప్రాయం"
            ],
            "characters": [
                "సంపాదకులు",
                "పాఠకులు"
            ],
            "locations": [
                "జపాన్"
            ],
            "content": "సెలవులు వచ్చేశాయి, ఇది అందరూ ఆస్వాదించే సమయం. ఎప్పటిలాగే కొత్త ప్రాంతాలు సందర్శించడం, చుట్టాలను కలవడం, స్నేహితులతో ఆడుకోవడం, బుల్లి తెరను చూడటం.. వంటి పనులకు సిద్ధమవుతుంటాం. ఈసారి వీటితో పాటు మరికొన్ని పనులు చేద్దాం. మనందరమూ ఆస్వాదించేటటువంటి చక్కటి కథలు, అనుభవాలను తెలుపవలసిందిగా పాఠకులను కోరుతున్నాము. గతంలోనే మేము సూచించినట్లుగా మనం నివసించే చోటు మిత్రులు, దేశం కోసం ఉపయోగపడేలా మనమేదయినా చేయాలి. మన చిన్నారి మిత్రులకు, చూపు లేని కారణంగా ప్రపంచంలోని అందాలను ఆస్వాదించలేని మనలోని కొద్దిమంది దురదృష్టవంతులైన స్నేహితులకు చందమామ కథలను చదివి వినిపిద్దాం. కొన్ని మొక్క లను నాటుదాం. కొన్ని బొమ్మలను తయారు చేద్దాం. పాఠశాలను శుభ్రపరచి, రంగులద్దడా నికి మనం చదివిన పాఠశాలకు ఏదయినా స్వచ్చందంగా సహాయం చేద్దాం. సెలవురోజుల్లో మనం చేయవలసిన పనులు చాలానే ఉన్నాయి. దీంతో మనకు ఆహ్లాదం కలగటమే కాదు... మన సమాజానికి కూడా కాస్త సహాయం చేసినట్లుంది కదా!\nగత సంవత్సరం జపాన్ ప్రకృతి వైపరీత్యాన్ని చవి చూసింది. భూకంపం, దాని వెన్నంటే వచ్చిన సునామీ తదనంతరం దుష్ప్రభావాలను జపాన్ నేటికీ భరిస్తూనే ఉంది. అదే సమయంలో ఆ దేశం, దాని ప్రజలూ ఏకత్రాటిగా నిలిచి తీవ్రంగా నష్టపోయిన ప్రాంతాలను పునర్నిర్మించుకున్నారు. సునామీ రాక ముందు, వచ్చిన తర్వాత ఆ ప్రాంతాలను చూసిన వారికి వింతగొల్పటమే కాకుండా జపనీయుల పట్ల గౌరవం ఇనుమడించక తప్పదు.\nగతసంచిక సంపాదకీయం వరకు మేము నెలవారీగా ముఖ్యమైన తేదీలను వాటి ప్రాధాన్యతను వివరిస్తూ వచ్చాము. ఇటీవలి కాలంలో వాటిని పదే పదే సూచిస్తూ వచ్చాము. వాటిని సంపాదకీయం నుంచి తొలగించ దలిచాం. మీ అభిప్రాయం తప్పక పంపగలరు.\nసెలవుదినాల్లో మీ అనుభవాలను మాకు రాసి పంపవలసిందిగా మా ప్రియతమ పాఠకులను కోరుతున్నాము. వచ్చే సంచికలో వాటిని ప్రచురించగలము కూడా.\nసెలవుదినాలను మీరు సంతోషంగా గడిపెదరు గాక!!!",
            "book_page_end": 5,
            "story_id": "2012_05_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "యువ విజేతలు (విరిసి మెరిసిన చిన్నారి)",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "వ్యాసం",
            "moral": "పట్టుదల, అభ్యాసం, సమన్వయం ఉన్నవారు విజయం సాధిస్తారు.",
            "keywords": [
                "ప్రగతి నట్వర్ భట్టాడ్",
                "అద్భుత బాలిక",
                "జ్ఞాపకశక్తి",
                "అబాకస్",
                "విజ్ఞానం"
            ],
            "characters": [
                "ప్రగతి నట్వర్ భట్టాడ్",
                "శ్రీ రామేశ్వర్ ఠాకూర్"
            ],
            "locations": [
                "కర్నాటక",
                "చెన్నయ్"
            ],
            "content": "ప్రగతి నట్వర్ భట్టాడ్ను నిజంగానే అద్భుత బాలికగా చెప్పవచ్చు. కర్నాటక గవర్నర్ శ్రీ రామేశ్వర్ ఠాకూర్ 2008 నవంబర్ 20న చిన్నరహబ్బలో ఈమెను అద్భుత బాలికగా గుర్తించి సత్కరించారు.\nఅసాధారణ జ్ఞాపకశక్తి ప్రగతి స్వంతం. నాలుగేళ్ల వయస్సులో ఈ చిన్నారి 196 దేశాల రాజధానీ నగరాల పేర్లు అలవోకగా చెప్పేది. అలాగే 28 భారతీయ రాష్ట్రాల రాజధానులను కూడా గడగడా వల్లించేది. రాశులు, గ్రహాల పేర్లను కూడా ఊపిరి పీల్చకుండా చెప్పేది. అలాగే 2010 ఆగస్ట్ నెలలో చెన్నయ్లో జరిగిన జాతీయ స్థాయి అబాకస్ పోటీల్లో ప్రగతి తొలి రన్నర్గా నిలిచింది. చదువుకునేటప్పుడు కూడా అబాకస్ సూత్రాలను అన్వ యించేది. దీంతో గణితంలో ఈమె చక్కని ప్రావీణ్యత సాధించింది. విద్యలోనూ, ఇతర కార్యక్రమాల్లోనూ ఈ చిన్నారి చక్కటి సమన్వయంతో వ్యవహరిస్తోంది.\nప్రగతి ఒక సామెతను బాగా విశ్వసిస్తోంది.. ‘ఎప్పుడూ పని చేస్తూ ఆటలాడకపోతే సోము డల్ బాయ్ అయిపో తాడు.' కాబట్టి ప్రతిరోజూ ఏదో ఒక ఆట ఆడి తీరతానని ప్రగతి చెబుతోంది. మంచి భవిష్యత్తు తన ముందుం డటంతో, ప్రగతి జీవితంలో విజయం పొందడానికి అవస రమైన అన్ని గుణాలను సంతరించుకుని ఉంది. ఈ నెల ఉదయతారకు చందమామ శుభాకాంక్షలు.",
            "book_page_end": 3,
            "story_id": "2012_05_02",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "చందమామతో నా జ్ఞాపకాలు – తెలుగు",
            "book_page_start": 9,
            "pdf_page_start": 9,
            "pdf_page_end": 9,
            "author": "M. Balaji Singh",
            "genre": "వ్యాసం",
            "moral": "చందమామ పత్రికలు తెలుగు భాషా పరిజ్ఞానాన్ని పెంచాయి.",
            "keywords": [
                "చందమామ",
                "జ్ఞాపకాలు",
                "తెలుగు",
                "బాల్యం",
                "సాహిత్యం"
            ],
            "characters": [
                "M. Balaji Singh",
                "జానకమ్మ",
                "జానకమ్మ కూతురు"
            ],
            "locations": [
                "మదరాసు",
                "హైదరాబాద్"
            ],
            "content": "నాకు బాగా జ్ఞాపకం. అప్పట్లో మా కుటుంబం మదరాసులో ఉండేది. మాకు తెలిసిన ఒకావిడ ఇంటికి వెళ్లి మా అమ్మ చందమామ చదివేది. ఆమె వెంట నేను కూడా వెళ్లేవాణ్ణి కనుక నాకు కూడా చందమామ చదవటం అబ్బింది.\nమాకు తెలిసిన ఒకావిడ పేరు జానకమ్మ. వాళ్లింటికి మా ఇంటికి దూరం అర్ధ కి.మీ. ఆ రోజుల్లో నాకు జ్ఞాపకం ఉన్నంతవరకు చందమామ మొదటి తారీఖునే మా చేతుల్లో ఉండేది. నేను వాళ్లింటికి చందమామ కోసం వెళ్లినప్పడు ఆవిడ సీరియల్ చదువుతుం డేది. అది చదవగానే నాకిస్తే నేను ఇంటికి తీసుకెళ్లి ఒక్క గంటలో చదివి మళ్లీ వాళ్లింటికి వెళ్లి ఇచ్చి వచ్చేవాడిని. ఒక్కొక్కసారి వాళ్లింటికి వెళ్లినప్పుడు ఆమె కూతురు చదు వుతుండేది. నన్ను చూసి ‘ఇప్పుడే ఇస్తా కూర్చో' మనేది. ఎప్పుడిస్తుందా, తీసుకెళ్లి ఎప్పుడు చదువుతామా అని మన సులో ఉత్కంఠ ఆపుకోలేక కూర్చోకుండా అక్కడే తచ్చాడే వాడిని. నాకప్పుడు ఎనిమిదేళ్లు. అంత ఆసక్తిగా చందమా మను చదివే నేను, చందమామ వల్లే తెలుగు రాయడం చద వడం క్షుణ్ణంగా నేర్చుకున్నానంటే అతిశయోక్తి కాదు.\nమాది పేద కుటుంబం. అందువల్ల ఆరణాలు పెట్టి చంద మామను కొనే తాహతు అప్పట్లో లేదు. అందుకే నేను వాళ్లిం టికి పోయి చందమామ చదివేవాడిని. చందమామతో నా అనుబంధం ఇప్పటికీ కొనసాగుతోంది. అప్పటి ఆణిముత్యాల్లాంటి కథలే ఇప్పటి నా పాత జ్ఞాపకాలు. ‘తోకచుక్క', 'పాపిష్టిముఖాలు', ‘కొయ్యగుర్రం', 'చందమామ మంద హాసం' వంటివే కాకుండా చిన్న కథలు కూడా ఎంతో విజ్ఞానంగా మనసును ఆకట్టుకునేలా ఉండేవి. అప్పటి ఫోటో వ్యాఖ్యల పోటీలో వ్యాఖ్యలు చదివిన తర్వాత ఆ పదాల కలయికలో ఉండే అనుబంధం మనసులో హత్తుకుని మరపురాకుండా ఉండేది.\nనేను 1963లో ఉద్యోగం చేరిన తర్వాత కొన్న చందమామలు చాలా వరకు పదిలంగా దాచుకున్నాను. చందమామతో నా అనుబంధం పెంచుకోవాలని ఒకటి రెండు కథలు 1966-70 మధ్య చందమామకు పంపించాను కాని అవి ప్రమాణం లేని కారణంగా కాబోలు ప్రచురించబడలేదు. నా తపన తీరలేదు. ఇంతలో ఉద్యోగంలో ప్రమోషన్లు రావటంతో పని భారం అధికమై సమయం అనుకూలించలేదు.\nనా పదవీ విరమణ (2002లో) తర్వాత ఫోటో వ్యాఖ్యల పోటీకి వ్యాఖ్యలు పంపిం చాను. ఒకటి సెప్టెంబర్ 2006 చందమామలో ప్రచురించబడింది. రెండవది అక్టోబర్",
            "book_page_end": 9,
            "story_id": "2012_05_03",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "చందమామతో నా జ్ఞాపకాలు - గుజరాతీ",
            "book_page_start": 10,
            "pdf_page_start": 10,
            "pdf_page_end": 10,
            "author": "Abdul Hamid Memon",
            "genre": "వ్యాసం",
            "moral": "చందమామ కథలు మనసుకు, బుద్ధికి ఉపశమనం కలిగిస్తాయి.",
            "keywords": [
                "అబ్దుల్ హమీద్ మెమన్",
                "గుజరాత్",
                "జ్ఞాపకాలు",
                "అరేబియన్ నైట్స్",
                "చిత్రాలు"
            ],
            "characters": [
                "Abdul Hamid Memon"
            ],
            "locations": [
                "పలన్పూర్",
                "బనస్కాంత జిల్లా",
                "గుజరాత్"
            ],
            "content": "2009 చందమామ సంచికలో ప్రచురించారు.\nఇప్పుడు నాకు 67 సంవత్సరాలు. సమయం దొరికినప్పుడు పాత చందమామలు సర్దటం, చదవటం సరదా. చందమామలోని పాత కథలు జ్ఞాన భాండాగారం. బాలలకు విజ్ఞాన దీపిక. నాలాంటి వయసు మళ్లిన వారికి జ్ఞాపకాల పందిరి.\nనా పేరు అబ్దుల్ హమీద్. మాది గుజరాత్, బనస్కాంత జిల్లాలోని పలన్పూర్. నా వయస్సు 38 సంవత్సరాలు. పదకొండేళ్ల వయసులో మా నాన్న చందమామ పత్రికను చదువుకోమని ఇచ్చారు. మొదటిసారిగా దాన్ని నేను చదివినప్పుడు సంబరపడ్డాను. ఒక్కమాటలో చెప్పాలంటే మాటల్లో చెప్పలేని అనుభూతి.\nఅరేబియన్ నైట్స్, చందమామ కథలు అంటే నాకు చాలా ఇష్టం. ప్రత్యేకించి చంద మామలో కథకు మల్లే చిత్రాలు కూడా వర్ణరంజితంగా ఉంటాయి. చిన్న చిన్న పల్లెటూర్లు, పొలాలు, పచ్చదనం ఎంత సుందరభరితంగా ఉండేవంటే ఆ కథల్లోని పాత్రలు మావే అని అనుభూతి చెందేవాళ్ళం. చందమామలోని అద్భుతమైన సుందర చిత్రాలు ప్రపంచంలో ఏ పత్రికలోనూ ఉండవేమో!\nప్రశాంతమైన, అందమైన గ్రామాలకు చెందిన రంగు రంగుల చిత్రాలు, పాతకాలపు బళ్లు, మర్రి చెట్టు, తటాకాలు, జలపాతాలు, కొండలు, జంతువులు, పక్షులు, నెమలి, కాకి వంటి చిత్రాలు ప్రపంచంలో ఏ పత్రిక కన్నా మిన్నగానే చంద మామలో దర్శనమిస్తాయి. అల్లా దయ, మా అదృష్టం కొద్దీ మేము చందమామను చదువుతున్నాము, చూస్తున్నాము. ఈ పత్రిక మా మనస్సును, బుద్ధిని తాజాగా ఉంచ డమే కాకుండా చాలా ఉపశమనం కలిగిస్తుంది.\nచందమామలో పనిచేస్తున్న సిబ్బందికి నా హృదయపూర్వక కృతజ్ఞతలు. ఇలాంటి సంచికలను మీరు ఎల్లప్పుడూ మాకు అందిస్తూనే ఉంటారని, ఉండాలని నేను ప్రార్థ స్తుంటాను.\nచందమామలో 40-50 ఏళ్ల క్రితం ప్రచురించిన 'ఆలీబాబా నలభై దొంగలు' తదితర కథలను మీరు ప్రచురించాలని నా కోరిక.\nఇప్పుడు చందమామ మళ్లీ పునర్వైభవాన్ని సంతరించుకుంటూ పాత చందమామను తలపిస్తోంది. ఇది నిజంగా అభినందించదగ్గ విషయం.",
            "book_page_end": 10,
            "story_id": "2012_05_04",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ప్రజాసేవకుడు",
            "book_page_start": 11,
            "pdf_page_start": 11,
            "pdf_page_end": 16,
            "author": "గుండ్రాతి సుబ్రహ్మణ్యం గౌడు (ఆధారం), కల్పితం",
            "genre": "బేతాళ కథ",
            "moral": "నిజమైన పరివర్తన కలిగిన వ్యక్తి, తనకు తానే శిక్షను కోరి, ఇతరులకు ఆదర్శంగా నిలుస్తాడు. స్వార్థపరుడు శిక్షకు అర్హుడు.",
            "keywords": [
                "విక్రమార్కుడు",
                "బేతాళుడు",
                "మల్లన్న",
                "ప్రజాసేవ",
                "పరివర్తన",
                "న్యాయం"
            ],
            "characters": [
                "విక్రమార్కుడు",
                "బేతాళుడు",
                "రత్నభూషణుడు (రాజు)",
                "మల్లన్న (దుర్గయ్య)",
                "లింగమయ్య"
            ],
            "locations": [
                "అవంతీరాజ్యం",
                "మొగలివనం",
                "శ్మశానం"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి చెట్టుపై నుంచి శవాన్ని దించి భుజాన వేసుకుని ఎప్పటి లాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, 'విక్రమార్క మహారాజా, కార్యసాధనలో నీ పట్టుదల అనితరసాధ్యమనడంలో ఎటువంటి సందేహం లేదు. కాని పరిపాలనా దక్షతలో నీ పాటవాన్ని సందేహించవలసి వస్తోంది. ఎందుకంటే రత్నభూషణుడనే రాజు నేరస్తు డిని కాకుండా అతడిని పట్టి ఇచ్చినవాడినే కఠినంగా శిక్షించి చాలా వింతగా ప్రవర్తిం చాడు. నీకు శ్రమ తెలియకుండా ఆ కథ విను,' అంటూ ఇలా చెప్పసాగాడు.\nరత్నభూషణుడనే రాజు పరిపాలించే అవంతీరాజ్యంలో మొగలివనం ఒక మారు మూలగ్రామం. ఆ ఊరిలోకి దుర్గయ్య అనే ఓ కొత్త వ్యక్తి ప్రవేశించాడు. ఆ వ్యక్తి వళ్లంతా దుమ్ము పట్టి ఎర్రగా మారిపోయి ఉన్నాడు. చాలా దూరం నుంచి నడిచి వచ్చినందువల్ల బాగా అలసినట్లున్నాడు. ఆకలి దహించి వేస్తున్నా ఏ ఇంటి ముందుకైనా వెళ్లి దేహీ అన లేదు. పనికోసం వెదుకుతుంటే ఓ కిరాణా కొట్టు ముందు సరుకులతో బండి నిలబడి ఉంది. అతడు సరుకులన్నీ కొట్టులోకి మోసి, 'అయ్యా, పట్టెడన్నం పెట్టించండి చాలు,' అన్నాడు కొట్టు యజమాని లింగమయ్యతో. లింగమయ్య అతడికి కుండలో మిగిలిపో యిన అన్నం పెట్టి, కానీ ఖర్చులేకుండా పని జరిగినందుకు చాలా సంతోషించాడు. దుర్గయ్య ఆ క్షణం నుంచీ ఆ ఊరిలోనే స్థిరపడాలనుకున్నాడు. ఆ ఊరిలో ఎవరైనా తమ పనులు చేసుకోలేక అవస్థలు పడు తుంటే ఎటువంటి ప్రతిఫలం ఆశించకుండా వారికి సహాయ పడేవాడు. పిలిచి అన్నం పెడితే కడుపు నింపుకునేవాడు. కాసు, అర కాసు ఇస్తే దాచుకునేవాడు. రాత్రిళ్లు ఏ ఇంటి అరుగుమీదనో పడుకొని నిద్దురపో యేవాడు. క్రమేణా ఆ ఊరిలో ఎవరికి ఏ పనిబడినా దుర్గయ్యను పిలిచేవాళ్లు. దుర్గయ్య ఎంత కష్టమైన పని అయినా అవలీలగా చేసే వాడు. అతడు పనిచేసేది ప్రతిఫలం కోసం కాదు. అతడికి సేవే పరమార్థం. చాలా రోజులు గడిచిన పిమ్మట దుర్గయ్య వద్ద కొంత డబ్బు పోగయింది. ఆ డబ్బుతో గ్రామ ప్రజలకు మేలు జరిగే పని చేయాలనుకున్నాడు.\nఆ ఊరిలో లింగమయ్య పరమస్వార్థప రుడు. ఆ ఊరికి అతడిదొక్కటే కిరాణా కొట్టు. అందువల్ల మోసపు తూకాలతో, రెట్టింపు లాభాలతోనూ, ప్రజల్ని దోచుకునేవాడు. సమ యానికి డబ్బులేక పోతే అప్పిచ్చేవాడు కాదు. ప్రజలు దూరాభారం వెళ్లలేని పరిస్థితివల్ల ఆ ఊరిలో అతడిదే ఇష్టారాజ్యం.\nదుర్గయ్య లింగమయ్య ఆగడాల్ని చూసి సహించలేకపోయాడు. అతడి దోపిడీని అరి కట్టాలనుకున్నాడు. దుర్గయ్య పట్నం వెళ్లి తన వద్ద ఉన్న డబ్బుతో ఓ తోపుడు బండి, కొద్ది పాటి సరుకులు కొని తిరిగి గ్రామానికి వచ్చి ఇంటింటికీ తిరిగి వారికి కావలసిన సరు కులు నామమాత్రపు లాభాలతో అమ్మాడు. ఇది చాలా లాభసాటిగా అనిపించడంతో దుర్గయ్యను ఆ వ్యాపారం కొనసాగించవల సిందిగా ప్రజలు ప్రోత్సహించారు. దుర్గయ్య సమయానికి డబ్బు లేని వారికి అప్పిచ్చేవాడు. కష్టాల్లో ఉన్న వారికి ఉచితంగా ఇచ్చేవాడు. దీంతో లింగమయ్య కొట్టుకు వెళ్ళేవారి సంఖ్య క్రమంగా తగ్గిపోయింది. లాభం స్వల్పమయినా అధిక వ్యాపారం జరగడంతో దుర్గయ్య ఇల్లు కట్టుకోగలిగాడు. ఇంటిలోనే కిరాణా కొట్టు పెట్టేసి ప్రజలకు మరింత ఉప యోగపడసాగాడు. దుర్గయ్య, ప్రజలకు మునుపటిలాగే సేవ చేయడం మానేవాడు కాదు. పరోపకారమే తప్ప ఏనాడూ స్వార్థ పరుడిగా ప్రవర్తించేవాడు కాదు.\nలింగమయ్య సరుకులు కొనేవాళ్లు లేక పుచ్చిపోవడం లేదా చెడిపోవడం ప్రారంభమ య్యాయి. దుర్గయ్యపై అతడి అసూయ, ద్వేషం తారాస్థాయికి చేరాయి. దుర్గయ్యను ఎలాగైనా తుదముట్టించాలని పథకం రచిం చాడు. అదను చూసుకొని ఒకనాటి అర్ధ రాత్రి దుర్గయ్య గాఢనిద్రలో ఉండగా బయ టికి రాకుండా గొళ్లెం పెట్టి, కొంపకు నిప్పు పెట్టాడు.\nమంటలు ఎగిసిపడటంతో ప్రజలు మేల్కొని రక్షించినా అప్పటికే దుర్గయ్య తీవ్ర గాయాలతో స్పృహ కోల్పోయి ప్రాణాపా యంలో పడ్డాడు. ప్రజలు అప్పటికప్పుడు బండి కట్టించి పట్నం తీసుకెళ్ళి దుర్గయ్యను వైద్యశాలలో చేర్పించారు. ప్రజలందరూ అతడికోసం ఏడుస్తూ తమ ఆత్మీయుడి లాగా సేవ చేయసాగారు.\nవైద్యం వల్లనూ, ప్రజల ప్రార్థనలు, సేవల వల్లనూ, దుర్గయ్య ప్రాణగండం నుంచి తప్పించుకుని క్రమంగా కోలుకోసాగాడు.\nదుర్గయ్య కోసం, అంతమంది ప్రాకులా డటం పక్క పడక మీద ఉన్న ఓ రోగికి ఆశ్చర్యం కలిగించింది. 'అయ్యా ఇతడే మన్నా మీ చుట్టమా?' అడిగాడు ఆ రోగి.\n'కాదు. కానీ ఇతడు మా పాలిట దేవుడు. ఇంత గొప్ప వ్యక్తిత్వం గలవారిని మేమింత వరకూ చూడలేదు,' అన్నారు గ్రామస్తులు.\n'అయ్యా, అదంతా నాకు తెలియదు. కానీ, ఇతడిని పట్టి ఇచ్చినా, ఆచూకి తెలి పినా పదివేల రూపాయల బహుమతి లభిం చగలదు. ఇతడో పెద్ద గజదొంగ. ఇతడి పేరు దుర్గయ్య కాదు. మల్లన్న. నేను చెప్పవల సింది నేను చెప్పాను ఆ పైన మీ ఇష్టం,' అన్నాడు ఆ రోగి.\nనేరం తన మీదకు రాకుండా మిగిలిన గ్రామస్తులతో పాటు ఆసుపత్రికి వచ్చి ప్రేమ నటిస్తున్న లింగమయ్య ఆ మాటలు విన్నాడు. వెనువెంటనే రక్షక భటులకు దుర్గయ్య సమాచారం అందించాడు. రక్షక భటులు దుర్గయ్యను గొలుసులతో బంధించి రాజు వద్ద హాజరుపరిచారు.\nదుర్గయ్య అసలు పేరు మల్లన్న. అతడో గజదొంగ. అతడి పేరు వింటే దేశ ప్రజల గుండెల్లో పిడుగులు ప్రేలేవి. దొంగతనం చేయడమంటే అతడికి సరదాగా ఆడుకునే ఆట లాంటిది.\nఅందుకే రాజు మల్లన్నను పట్టి ఇచ్చినా, లేదా ఆచూకీ తెలిపినా పదివేల రూపాయల బహుమతి ఇవ్వబడుతుందని ప్రకటించాడు.\nఒకరోజు మల్లన్న ఓ అనువైన ఇంట్లో దొంగతనం చేస్తుండగా వంట సామగ్రి కింద పడి అలికిడయింది. ఆ అలికిడికి ఆ ఇంటి యజమాని మేల్కొని దీపం వెలిగించాడు. మల్లన్న పారిపోయే ప్రయత్నంలో కాళ్లకు దీపపు చెమ్మ అడ్డుపడి అది కింద పడిపోయి మంటలు వ్యాపించి ఇల్లు అంటుకుంది. ఆ ఇంటి యజమాని అతడి భార్య నలు గురు పిల్లల్ని రక్షించారు. ఒక్క ఆడపిల్ల మాత్రం ఇంట్లోనే ఉండిపోయింది. అప్పటికే మంటలు ఇల్లంతా చుట్టుకుని పెద్ద ఎత్తున ఎగిసి పడుతున్నాయి.\n'అయ్యో, పసిపాప అగ్నికి ఆహుతి అయిపోతోంది,' అంటూ ఆర్తనాదాలు చేస్తు న్నారు గాని, ఇంట్లోకి ప్రవేశించడానికి ఎవరూ సాహసించడం లేదు. అప్పటికే గ్రామం దాటిన మల్లన్నకు ఆ కేకలు వినిపించాయి. తన కారణంగా అభం శుభం తెలియని ఓ పసిపిల్ల ప్రాణాలు కోల్పోకూడదనుకుని తిరిగి వచ్చాడు.\nమల్లన్న మంటల్ని లెక్క చేయకుండా ప్రాణాల్ని ఫణంగా పెట్టి పసిబిడ్డను బయ టకి తీసుకొచ్చాడు. అప్పటికే పసిబిడ్డ తీవ్ర గాయాలతో ప్రాణగండంలో ఉంది. మల్లన్న ఆ పాపను వైద్యుడి వద్దకు తీసుకెళ్తుండగా ప్రజలు పోనీకుండా అడ్డుపడి, అతడిని చుట్టుముట్టేశారు.\n'అయ్యా, ఈ పసిపాపను ముందుగా వైద్యుడి వద్దకు తీసుకెళ్లనివ్వండి. ఆ తరు వాత నాకు, మీకు తోచిన శిక్ష విధించండి,' అంటూ వేడుకున్నాడు.\nప్రజల్లో పాప పరిస్థితి గురించి పట్టించు కునే వాడొక్కడూ లేడు. అందరూ కలిసి మల్లన్నను ఇష్టమొచ్చినట్లు కొట్టసాగారు. మల్లన్న ఎలాగో ప్రజల బారి నుంచి తప్పిం చుకుని పారిపోయాడు. వైద్యం సకాలంలో అందక పాప కన్నుమూసింది.\nపసిపాప మరణం మల్లన్నలో పరివర్తన తీసుకుని వచ్చింది. ఇకమీదట తన వృత్తిని వదిలేసి ఎటువంటి స్వార్థం లేకుండా ప్రజ లకు సేవ చేస్తూ జీవించాలని నిర్ణయించు కున్నాడు. అంతవరకూ తను దొంగిలించి కూడబెట్టిన సొమ్ము పేదలకు దానం చేసి తన గురించి ఏమాత్రం తెలియని మారుమూల గ్రామాలుండే మొగలి వనం చేరుకున్నాడు.\nమల్లన్న దొరికాడనగానే అతడి వలన నష్టపోయిన వారంతా రాజుగారి సభకు హాజరయ్యారు. వీరందరూ మూకుమ్మడిగా మల్లన్నను ఉరితీయవలసిందిగా నినాదాలు చేసారు. అదే సమయంలో మొగలివనం ప్రజలు స్త్రీలు, పురుషులు, పిల్లలతో సహా అక్కడే ఉన్నారు. వారందరూ మల్లన్న దేవుడి లాంటివాడని, ఏ చిన్న శిక్షా విధించవలదని, అతడి కోసం తామంతా ప్రాణాలు అర్పించ గలమని నినాదాలు చేశారు. పైగా లింగమ య్యను కఠినంగా శిక్షించవలసిందని కోరారు.\nప్రజల్లోని ఈ విభిన్న ధోరణులు చూసి రత్న భూషణుడు విస్తుపోయాడు.\nరత్నభూషణుడు మల్లన్న నేరమయ జీవితం నుంచి పరివర్తన చెందిన వైనం పూర్వాపరాలు విచారించాడు.\nఅనంతరం మల్లన్నను పట్టి ఇచ్చిన లింగ మయ్యకు బహుమతి ఇవ్వకపోగా నాలుగు సంవత్సరాల కఠిన కారాగారవాసం విధిం చాడు.\nమల్లన్నను వాణిజ్యాధికారిగా నియమి స్తున్నట్లు ప్రకటించాడు. ఆ పదవి ద్వారా వ్యాపారస్థుల ధరలను నియంత్రించవచ్చు.\nఅప్పుడు మల్లన్న రాజు రత్నభూషణు డితో 'మహారాజా, నేను మొదట నేరస్తుడిని, కావున నా నేరానికి తగిన శిక్ష విధించండి. ఆ శిక్ష అనుభవించిన తరువాత ప్రభుత్వాధి కారిగా పదవి స్వీకరించడానికి నాకెటువంటి అభ్యంతరం లేదు.' అన్నాడు.\nమల్లయ్య అభ్యర్థనకు రత్నభూషణుడు ఎంతో సంతోషించి అతడికి ఆరునెలలు కఠిన కారాగారవాస శిక్ష విధించాడు. శిక్ష అనుభవించిన పిమ్మట మల్లన్న ప్రభుత్వాధి కారిగా నియమితుడయ్యాడు.\nబేతాళుడు ఈ కథ చెప్పి, 'రాజా రత్న భూషణుడు తన ప్రకటనకు తనే కట్టుబడక పోవడం వల్ల భవిష్యత్తులో అతడి ప్రకటన లకు విలువ ఉండదు. అంతేకాదు. నేరస్థు లను పట్టి ఇవ్వడానికి ఎవరూ ముందుకు వచ్చే అవకాశం ఉండదు. రత్నభూషణుడికి ఆ మాత్రం పరిజ్ఞానం లేదా? ఇకపోతే మల్లన్న ప్రవర్తన మరీ వింతగా ఉంది. ఎందుకంటే రాజుగారు పదవి ఇవ్వజూపితే, ఎవరైనా సరే వెనుకా ముందూ ఆలోచించకుండా స్వీకరి స్తారు. కానీ మల్లన్న శిక్షను కోరడం పిచ్చివాడి చేష్ట కాదా? ఇందులో మర్మమేమైనా ఉందా? దీనికి సమాధానం తెలిసీ చెప్పక పోయావో నీ తల వేయి ముక్కలవుతుంది,' అన్నాడు.\nదానికి విక్రమార్కుడు, 'మొగలి వనం గ్రామస్తులందరితో పాటు లింగమయ్యకు కూడా మల్లన్న చాలా ఉత్తముడని తెలుసు. తెలిసీ అతడిపై హత్యాప్రయత్నం చేయడం. ఆచూకీ తెలుపడం అతని స్వార్థానికి పరా కాష్ట. మల్లన్నను పట్టి ఇవ్వడం ద్వారా దేశా నికి మేలు చేయాలన్ని ఉద్దేశం అతడి కెంత మాత్రం లేదు. కాబట్టి అతడు శిక్షార్హుడే.\nఇకపోతే నేరస్థుడయిన అధికారి తన అధికార పరిధిలోని నేరస్తులను శిక్షించా లంటే అతడిపై పడిన మచ్చ అడ్డు వస్తుంది. అటువంటి అధికారి ప్రజల విమర్శలకు గురికాక తప్పదు. తన నేరానికి తగిన శిక్ష అనుభవించడం ద్వారా అతడు ప్రజలంద రికీ ఆదర్శప్రాయుడౌతాడు. అందుకే ప్రభు త్వాధికారి కాబోతున్న మల్లన్న ముందుగా శిక్షను కోరుకున్నాడు.' అన్నాడు.\nరాజుకీ విధంగా మౌనభంగం కలుగగానే బేతాళుడు శవంతో సహా మాయమై తిరిగి చెట్టెక్కాడు.",
            "book_page_end": 16,
            "story_id": "2012_05_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "కపటదానం",
            "book_page_start": 17,
            "pdf_page_start": 17,
            "pdf_page_end": 19,
            "author": "పి.వి. భావనాచార్యులు",
            "genre": "నీతి కథ",
            "moral": "కపటమైన మనసుతో చేసే దానం నిరుపయోగం. తెలివైన వ్యక్తి ఇతరుల లోభాన్ని తనకు అనుకూలంగా మార్చుకోగలడు.",
            "keywords": [
                "కరణం",
                "లోభి",
                "గోదానం",
                "బ్రాహ్మణుడు",
                "పశువైద్యం",
                "తెలివి"
            ],
            "characters": [
                "కరణం",
                "కరణం భార్య",
                "యాయవార బ్రాహ్మణుడు"
            ],
            "locations": [
                "చంద్రనగరం",
                "పశువుల శాల"
            ],
            "content": "పూర్వం చంద్రనగరంలో ఒక కరణం ఉండే వాడు. ఆయనకు అంతులేని పొలం, కట్టుకుపోయినన్ని పశువులూ ఉండేవి. అయినా పరమలోభి. కానీ సంపాదనలోంచి ఖర్చు చేయాలంటే గిజగిజా తన్నుకునే వాడు.\nఒకరోజు కరణం ఆవులలో ఒకదానికి జబ్బు చేసి తీవ్రంగా పరిణమించింది. దాని పొట్ట ఉబ్బిపోయి శ్వాస కూడా సరిగా పీల్చలేకుండా ఉంది. కరణం గారికి ఆవు పోతున్నదన్న విచారంతో పాటు, దాన్ని ఊరి బయటికి లాగించటానికి రెండు రూపా యల ఖర్చు అవుతుందే అన్న విచారం కూడా పట్టుకుంది.\nకరణం గారు ఈ విషయం భార్యతో అన్నాడు. ఆవిడకూడా లోభంలో భర్తకు తీసిపోయేదేమీ కాదు. ‘చచ్చిపోయే ఆవును ఎట్లాగు ఆపలేం. పై ఖర్చు తగలకుండా చూడండి.” అన్నదావిడ భర్తతో.\n“అదేనేనూ ఆలోచిస్తున్నాను,' అన్నాడు కరణం తలూపుతూ.\nకరణంగారు వీధి అరుగుపై కూచుని ఉండగా, అటుకేసి ఒక యాయవారం బ్రాహ్మడు వచ్చాడు. ఆ బ్రాహ్మడు ఆ ఊరికి కొత్త. ఆయనను చూడగానే కరణం గారికి మంచి ఆలోచన తట్టింది.\n'ఏమయ్యా బ్రాహ్మడా? సమయానికి కనిపించావు. నీకోసమే కబురు చేద్దామను కుంటున్నాను,' అన్నాడు కరణం.\n'చిత్తం! ఏమిటి విశేషం?' అన్నాడు యాయవార బ్రాహ్మణుడు.\n‘వెనక నాకు పెద్ద జబ్బుచేస్తే గోదానం చెయ్యమన్నారు. అది ఈనాటికీ పడింది కాదు. ఇవాళ నువు కనిపించావు. నువ్వ యినా పిల్లాపీచు కలవాడివి. గోవును దానం చేస్తాను. హాయిగా ఇంటికి పట్టు కుపో!' అన్నాడు కరణం.\nబ్రాహ్మడికి పరమానందమయింది. ఆయనది పిల్లాపీచూ గల సంసారం. పాలకు ఆయన చాలా ఇబ్బంది పడిపోతు న్నాడు. ఈ కరణంగారు పరమలోభి అని విని ఈయనను ఎన్నడూ, ఏమీ యాచిం చలేదు. కాని తీరా చూస్తే ఈయన మంచి దానపరుడిలాగే కనిపించాడు.\n'మీరిస్తానంటే నేను కాదంటానా? కాని ఇవాళ అష్టమి, బాగాలేదు. ఎల్లుండి దశమి నాడు దానం పడతాను,' అన్నాడు బ్రాహ్మడు వినయంగా.\n'అలాకాదు. ఇవాళే, ఇప్పుడే పుచ్చుకో వాలి. నాకు పనులు నానబెట్టడం బొత్తిగా పనికిరాదు. గోదానానికి కూడా తిథి వార నక్షత్రాలేమిటి?' అన్నాడు కరణం.\nకాదు కూడదంటే, కరణం ఆవును కాస్తా మరొకరి చేతిలో పెట్టేసిపోతాడని యాయవారు బ్రాహ్మడు మంచిరోజు కాక పోయినా గోదానం పుచ్చుకోవటానికి సిద్ధ మయ్యాడు.\nఇద్దరూ బయలుదేరి కరణంగారి పశు వులశాలకు వెళ్లారు. చావుబతుకుల మధ్య ఉన్న ఆవును చూపించి కరణంగారు 'అదుగో మీ ఆవు. తీసుకుపో,' అన్నాడు.\nబ్రాహ్మడికి కరణం దుర్బుద్ధి అర్థమ యింది. ఆ ఆవుమీద పూర్తిగా ఆశ వదులు కున్నట్టే కరణం గారు దానం ఇవ్వడానికి నిశ్చయించాడు. లేకపోతే కానీకి గడ్డితినే కరణం గారేమిటి? పోయి పోయి గోదానం చెయ్యటమేమిటి? గోదానం వెంటనే పుచ్చు కోమని తొందరపెట్టడం కూడా ఇందుకే నన్నమాట.\n‘దానికి ఒంట్లో బాగున్నట్లు లేదే?' అన్నాడు బ్రాహ్మడు. ‘అది ఆరోగ్యంగా ఉందని నేనన్నానా? నేను దానమిద్దామ నుకున్నది ఇదే. జబ్బుగా ఉన్నా, చచ్చినా అది నీదే, నీకు దానం ఇచ్చేశాను. నాకిక దీని పూచీ ఏమీ లేదు,' అన్నాడు కరణం గారు.\n'మీ చిత్తం, నాభాగ్యం ఎవరి అదృష్టా నికి ఎవరు కర్తలు? నా ఆవును నేను పట్టు కుపోతాను. ఒక్క క్షణం ఆగండి,' అంటూ యాయవార బ్రాహ్మడు దొడ్లోకి వెళ్లి ఏదో ఆకుకోసం వెతకసాగాడు.\nఈ బ్రాహ్మడి తండ్రి గొప్ప పశు వైద్యుడు. ఇతనికి కూడా కొన్ని మెలికలు తెలుసు. అతను కొద్ది సేపట్లోనే ఒక మొక్కను పట్టి, దాని ఆకులు కోసి తెచ్చి, వాటి రసం ఆవు ముక్కుల్లో పిండాడు. వెంటనే ఆవు పెద్దగా తుమ్మింది. దాని గొంతులో నుంచి కఫం తాటికాయ ప్రమాణంలో తెగిపడింది.\nఆవు లేచి నిలుచున్నది. కరణం గారిపై ప్రాణం పైనే పోయినంత పనయింది. ‘ఒక రూపాయి డబ్బులు ఖర్చయినా ఆ మాత్రం వైద్యం చేయించుకుంటే తన ఆవు తనకే ఉండేది కదా,' అని విచారించాడు.\nబ్రాహ్మడు సంతోషంతో ఆవు మెడనున్న పలుపు చేతబట్టుకుని, కరణం గారి దగ్గర సెలవు పుచ్చుకుని, దానిని ఇంటికి తోలు కుపోయాడు.\n'అయ్యో, నిక్షేపమంటి ఆవును నిష్కార ణంగా యాయవార బ్రాహ్మడి పాలు చేశామే!' అన్నాడు కరణంగారు తన భార్యతో. ఇద్దరూ కలిసి చాలాసేపు కంటికి మంటికీ ఏకధారగా ఏడిచారు.",
            "book_page_end": 19,
            "story_id": "2012_05_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "దయ్యం వదిలింది",
            "book_page_start": 20,
            "pdf_page_start": 20,
            "pdf_page_end": 23,
            "author": "పి.వి. సత్యనారాయణ",
            "genre": "సామాజిక కథ",
            "moral": "అసూయ, స్వార్థం మనిషికి దయ్యం పట్టినంత ప్రమాదకరం. సమస్యకు మూల కారణాన్ని తెలుసుకోవాలి.",
            "keywords": [
                "అసూయ",
                "రాములు",
                "సింహాద్రి",
                "వ్యవసాయం",
                "నీటి యంత్రం",
                "దయ్యం"
            ],
            "characters": [
                "రాములు",
                "సింహాద్రి",
                "ఎల్లన్న",
                "వరాల సెట్టి",
                "గణాచారి"
            ],
            "locations": [
                "వాగులపల్లి",
                "తిమ్మాపురం",
                "పట్నం"
            ],
            "content": "వాగులపల్లిలో కాపురముంటున్న రైతు రాములుకు తిమ్మాపురంలో నివసించే రైతు సింహాద్రి తోడల్లుడవుతాడు.\nఇద్దరూ సన్నకారు రైతులే అయినా సింహాద్రి అనుభవజ్ఞులను సంప్రదిస్తూ చక్కగా తన పొలాన్ని కాపాడుకుంటూ వ్యవసాయం చేసేవాడు.\nవ్యవసాయానికి సంబంధించిన ఏ కొత్త విషయం తెలిసినా సింహాద్రి తన పొలంలో అమలు జరిపి ఎక్కువ దిగుబడిని పొంద డమే గాక తనకు లాభాన్ని తెచ్చిపెట్టిన అంశాలను తోటి రైతులతో చర్చిస్తూ వాళ్లు కూడా వ్యవసాయంలో ఎదగడానికి సహాయం చేస్తూండేవాడు. దీంతో రైతు గానే కాకుండా సమాజంలోనూ అతని స్థాయి పెరుగుతూ వచ్చింది.\nరాములు స్వభావం దీనికి పూర్తిగా వ్యతిరేకం. తనకు దిగుబడి బాగా వచ్చిన ప్పుడు అది ఏ కారణంగా వచ్చిందో ఎవ రికీ చెప్పేవాడు కాడు. అలాగని ఏదయినా తెగులు సోకి పంట పాడయిపోతున్నప్పుడు కూడా ఇతర రైతులను హెచ్చరించేవాడు కాదు. దాంతో అందరి పైర్లకు బాగా నష్టం కలిగేది.\nరాములు ఎంత కష్టపడినా సింహాద్రి స్థాయి ఎప్పుడూ అంతకు మించే ఉండేది. అందువలన రాములుకి సింహాద్రిని చూస్తే ఎంతో అసూయగా ఉండేది.\nఒకసారి వర్షాలు సరిగా లేక పొలంలోని బావిలో నీరు బాగా అడుగుకు వెళ్లిపోయి పొలానికి నీరు పెట్టడం కష్టమవుతుండే సరికి సాటి రైతులను కలుపుకుని ఆలోచన చేశాడు సింహాద్రి. తరువాత తన ఊరి వ్యవసాయాధికారితో మాట్లాడి ఆయన సలహాతో పట్నం వెళ్లి బావినుంచి పైకి నీళ్లు తోడే యంత్రాన్ని ఒకదానిని కొనుగోలు చేశాడు సింహాద్రి.\nదానివల్ల నీరుతోడే శ్రమ తప్పడంతో పాటు పొలానికి తగిన నీరు చక్కగా అంద డంతో అతని పొలంతో బాటు అతను కలు పుకున్న రైతుల పొలాలు కూడా ఆ యేడు బాగా పండాయి. ఆ తరువాత సింహాద్రి సలహాతో ఆ ఊళ్లోని మరికొంతమంది రైతులు కూడా జట్లుగా ఏర్పడి ఉమ్మడిగా అలాంటి యంత్రాలను కొనుక్కుని లాభ పడ్డారు.\nరాములుకి ఈ విషయం ఆలస్యంగా తెలిసింది. అదీగాక అతని బావిలో నీరు కూడా ఆ సంవత్సరం చాలా లోతుకు పోయింది. తనుకూడా పొలంలో అలాంటి నీళ్లు తోడే యంత్రాన్ని పెట్టుకోవాలనుకు న్నాడు.\nఅయితే అతనికి నలుగురినీ కలుపు కోవడం ఏమాత్రం ఇష్టం లేదు. అలాగని తన దగ్గర కూడా తగినంత డబ్బు లేకపోవ డంతో తప్పనిస్థితిలో ఊళ్లోని వరాల సెట్టి దగ్గర అప్పు తీసుకున్నాడు.\n'ఈ సారి నా పొలం విరగపండితే ఈ అప్పు మొత్తం తీర్చడం ఎంత పని' అని కూడా అనుకున్నాడు రాములు.\nతను నీళ్లు తోడే యంత్రం కొంటున్న విషయం తోడల్లుడికి తెలియడం రాము లికి ఇష్టం లేకపోయింది. అలాగని ప్రక్క ఊళ్లో ఆ యంత్రాలను కొనుక్కున్న వాళ్ల సాయం తీసుకుందామన్నా వాళ్లు సింహా ద్రికి చెప్పేస్తారని ఆలోచించి చివరకు తనే పట్నం బయలు దేరాడు.\nఅక్కడ నీరు తోడే యంత్రాల గురించి వాకబు చేస్తుంటే అతని వాలకం కనిపెట్టిన మనిషాకడు రాములుకి ఇటువంటి కొను గోలులో ఎలాంటి అనుభవం లేదని కని పెట్టేశాడు. తాను మంచి యంత్రాన్ని కొని పిస్తానని నమ్మబలికి, తనకు ఏదయినా వస్తువు అమ్మిపెడితే డబ్బు ముట్టజెప్పే వర్తకుని దగ్గరకు తీసికెళ్లి రాములు చేత నాసిరకం యంత్రాన్ని కొనిపించి వెళ్లిపో యాడు. ఆ తర్వాత చల్లగా మళ్లీ వెళ్లి తనకు రావలసిన డబ్బును వర్తకుని దగ్గర వసూలు చేసుకున్నాడు.\nతానొకటి తలిస్తే దైవం ఒకటి తలిచా డన్నట్లు తయారయింది రాములు పరిస్థితి. నీళ్లు తోడే యంత్రం సాయంతో లాభాలు గడిద్దామనుకున్న రాములుకు ప్రాణం విసుగెత్తిపోయింది.\nఎందుకంటే నెలనెలా యంత్రానికి పోసే చమురు ఖర్చు రానురాను ఎక్కువ కాసాగింది. నిజానికి ఆ ఖర్చుతో పదిమంది కూలీలను పెట్టుకుని నీళ్లు తోడిం చుకోవచ్చును.\nతన తోడల్లుడికంటే ఈ ఏడాది ఎక్కువ దిగుబడి సాధించి తన గొప్ప చూపించా లనుకుంటే ఇలాగయిందేమిటి దేవుడా అనుకుంటూ ఏం చెయ్యాలో పాలుపోని రాములు పొలం గట్టుమీద నిలబడి దీనంగా నిలబడ్డాడు.\nఅది చూసిన ఎల్లన్న అనే రైతు రాము లుతో మాట్లాడి విషయం రాబట్టాడు. 'మీ తోడల్లుడి ఊళ్లో కొన్నవన్నీ బాగానే పని చేస్తున్నాయి కదా మావా! నీదొక్కటీ పని చేయడం లేదంటే దీనికి దయ్యం పట్టిం దేమో... రక్తం తాగినట్లు చమురు తాగేస్తోంది. పోనీ గణాచారి చేత తాయెత్తు కట్టించి చూడు,' అని సలహా ఇచ్చాడు.\nరాములుకి ఇప్పుడింకో దిగులు పట్టు కుంది. తన పొలంలో దయ్యం ఉందని తెలిస్తే తక్కిన పొలం పనులకు పనివాళ్లు రారు. దానితో ఏటా పండే గింజలు కూడా రాలకపోతే తన బ్రతుకేంగాను?\nఅందుకే ఊళ్లోని గణాచారిని బతిమాలి చాటుగా తీసుకొచ్చి ఒకరోజు రాత్రిపూట తన పొలంలో నీటియంత్రానికి పూజ చేయించి తాయెత్తు కట్టించాడు గణాచారి. అందుకు రాములు దగ్గరనుండి బాగానే డబ్బులు వసూలు చేశాడు.\nఇంతచేసినా రాములుకి ఫలితం లేక పోయింది. తాయెత్తు దారి తాయెత్తుదే అయింది. నీటియంత్రం యధాప్రకారం చమురు తాగుతూనే ఉంది.\nపైగా ఆనోటా ఈనోటా ఈ కబురు కూలీలకు తెలిసిపోయి వాళ్లు భయపడి పొలం పనులకు రావడం మానుకున్నారు. దాంతో రాములు మంచం పట్టలేదు తప్ప బాగా కుంచించుకుపోయినట్లు అయిపో యాడు.\nఇంతలో ఒకరోజు అనుకోకుండా వాగు లాపల్లిలోని గ్రామాధికారితో పనుండి ఆ ఊరు వచ్చిన సింహాద్రి ఆ పని పూర్తయ్యాక తోడల్లుడిని చూసేందుకు రాములింటికి వచ్చాడు.\nరాములు ఏమీ చెప్పకపోయినా పొలా నికి వెళ్లగానే లోపం ఎక్కడుందో అతనికి విషయం అర్థమయిపోయింది.\n“అన్నగారూ! మీరేమీ అనుకోనంటే ఒక విషయం చెప్తాను. వినండి. ఏదయినా కొత్త వస్తువు కొనేటప్పుడు నలుగురిని సంప్ర దించి కొంటే దాని మంచి చెడ్డలు తెలు స్తాయి. నిజానికి మీ నీళ్లు తోడే యంత్రం పనిచేయకపోవడానికి కారణం, దయ్యం పట్టడం కానే కాదు. అది నాసి రకంది. మరో ముఖ్యమైన విషయమేమిటంటే మీరు యంత్రానికి సంబంధించిన గొట్టాన్ని బావిలోని నీటిమట్టం కంటే చాలా ఎక్కువ ఎత్తులో పెట్టించారు. అందుకే ఎక్కువ చమురు తాగుతోంది. దాని ఎత్తును సరి చేస్తే మీ సమస్య తీరుతుంది.'\nరాములుకు అర్థమయింది. దయ్యం పట్టింది తన నీటి యంత్రానికి కాదు. తనకే అసూయ అనే దయ్యం పట్టింది. తను సింహాద్రి మీద అసూయ పడి అతని కంటే ఎత్తుకు ఎదగాలనే దుగ్ధతో తప్పుదోవలో నడిచినా అదేమీ పట్టించుకోకుండా తన సమస్య తీరేందుకు పరిష్కారం చెప్పిన తోడల్లుడి మంచి మనసుకు కృతజ్ఞతలు అర్పిస్తూ తలవంచుకున్నాడు.\nఆ తరవాత రాములు కూడా సింహాద్రి బాటలోనే నడిచి నలుగురి చేత మంచి అనిపించుకోవడమే కాకుండా మంచి దిగు బడులు కూడా సాధించాడు.",
            "book_page_end": 23,
            "story_id": "2012_05_07",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం – 30",
            "book_page_start": 24,
            "pdf_page_start": 24,
            "pdf_page_end": 26,
            "author": "చందమామ బృందం",
            "genre": "పంచతంత్ర కథ",
            "moral": "మూర్ఖుడైన మిత్రుడి కన్నా వివేకం గల శత్రువు మేలు. తెలివి లేని ఉపాయాలు ఆపదకు దారి తీస్తాయి.",
            "keywords": [
                "పంచతంత్రం",
                "మిత్రభేదం",
                "రాజకుమారుడు",
                "ఇంద్రనీలమణి",
                "అజ్ఞానం",
                "సుబుద్ది"
            ],
            "characters": [
                "కరటకం",
                "దమనకం",
                "రాజకుమారుడు",
                "మంత్రి కొడుకు",
                "కోశాధికారి కొడుకు",
                "సుబుద్ది",
                "దొంగలనాయకుడు"
            ],
            "locations": [
                "కౌశాంబీ రాజ్యం",
                "రోహణ పర్వతం",
                "రత్నపురం",
                "అరణ్యం"
            ],
            "content": "కరటకం దమనకానికి చిలుకల కథ చెప్పి, 'నువు ఈ పనంతా నీ మిత్రుడైన సింహం కోసం చేశానని సమర్థించవచ్చు. కాని నిన్ను ఒక్క విషయం చెప్పనియ్యి, మూర్ఖుడైన మిత్రుడి కన్న వివేకం గల శత్రువు మేలు. ఇందుకు తార్కాణంగా ఒక దొంగ తన ప్రత్యర్థుల కోసం చచ్చాడు. ఒక కోతి తన మిత్రుడైన రాజును చంపింది,' అన్నది.\n'అది ఎలా జరిగింది?' అని దమనకం అడిగింది.\nకరటకం ఆ కథ ఇలా చెప్పింది.\nపూర్వం కౌశాంబీ రాజ్యంలో ఒక రాజ కుమారుడు ఉండేవాడు. అతను అస్తమా నమూ బ్రాహ్మణమంత్రి కొడుకుతోనూ, వైశ్యకోశాధికారి కొడుకుతోనూ తిరిగేవాడు. వాళ్లు ఆప్తమిత్రులుగా ఉంటూ, వినోదాల తోనూ, క్రీడలతోనూ, వాహ్యాళితోనూ, ప్రసం గాలతోనూ కాలక్షేపం చేసేవాళ్లు.\nఈ సాంగత్యం వల్ల రాజకుమారుడికి విలువిద్యగాని, కత్తిసాము గాని, అశ్వగ జారోహణలు గాని ఇతర క్షత్రియ విద్య గాని కొంచెమైనా అబ్బలేదు.\n'రాజవిద్యలేవీ నేర్చావు కావు. ఎలా రాజరికం నెరుపుతావురా?' అని రాజు తన కొడుకును ఒకనాడు అడిగాడు.\nఈ మాట అనిపించుకున్నందుకు రాజ కుమారుడు చాలా నొచ్చుకుని, తన మిత్రు లతో ఈ మాట చెప్పాడు.\nదానికి వాళ్లు 'మా తండ్రులు కూడా అస్తమానమూ మిమ్మల్ని ఇలాగే తప్పు పడుతున్నారు. కులవిద్యలు నేర్చుకోక మేము ఎందుకూ కాకుండా పోతున్నా మట. ఇప్పుడు నీకు కూడా అటువంటి 'అవమానమే జరగటం చూసి, అందరికీ దుఃఖంగానే ఉన్నది.' అన్నారు.\nరాజకుమారుడు ఇలా అన్నాడు.\n'అవమానం జరిగిన చోట నిలవరాదు. మన ముగ్గురినీ పెద్దవాళ్లు అవమానిం చారు. మనం ఎటైనా వెళ్ళిపోయి, మన మీద వచ్చిన ఆరోపణలు అసత్యమమని నిరూపించుదాం.”\nఇందుకు మిగిలిన ఇద్దరూ సరేన న్నారు. అయితే ఎక్కడికి వెళ్ళాలన్న ప్రశ్న వచ్చింది. ముగ్గురూ చాలాసేపు వితర్కిం చిన మీదట కోశాధికారి కొడుకు ఇలా అన్నాడు.\n'ధనం లేక మనం ఏదీ సాధించలేం. మనం రోహణ పర్వతం మీదికి వెళదాం. అదృష్టం ఉంటే అక్కడ మనకు ఎంతో విలువైన ఇంద్రనీల మణులు దొరకవచ్చు. వాటితో మన ఆశయాలన్నీ సిద్ధిస్తాయి.'\nఇందుకు మిగిలిన ఇద్దరూ ఒప్పుకు న్నారు.\nపుష్కలంగా ధనం తీసుకుని ముగ్గురూ రోహణ పర్వతానికి ప్రయాణమయ్యారు. అదృష్టం కలిసి వచ్చి, వాళ్లు శ్రమపడి వెతి కిన మీదట, ఒక్కొక్కరికి ఒక్కొక్క వెలలేని ఇంద్రనీలమణి దొరికింది.\n'అరణ్యమార్గం క్షేమకరం కాదు కదా. మనం ఈ రత్నాలతో ఎలా తిరిగి పోవటం?' అని వాళ్లు ఆలోచించారు.\n'నేను మంత్రి కొడుకును గనక, ఇటు వంటి సమస్యలను పరిష్కరించడం నాకు తెలుసు. దీనికి ఉపాయం నేను ముందు గానే ఆలోచించాను. మనం మన రత్నాలను అన్నం ముద్దలో పెట్టి మింగేద్దాం. అవి మన పొట్టలలో భద్రంగా ఉంటాయి. వాటిని ఏ దొంగలూ వెతికి తీసుకోలేరు. మనం ఎల్లుండికి రత్నపురం చేరుతాం. అక్కడ మనం ఆముదం తీసుకుని రత్నా లను వెలికి తెప్పించుకుందాం,' అన్నాడు మంత్రికొడుకు.\nమిగిలిన ఇద్దరికీ కోశాధికారి కొడుకు చెప్పిన ఉపాయం నచ్చింది. ముగ్గురూ భోజనంతో బాటు తమ తమ ఇంద్రనీలా లను మింగేశారు.\nసుబుద్ది అనేవాడు ఈ ముగ్గురికీ కన బడకుండా ఒక పల్లపు ప్రదేశంలో ఉండి, మంత్రి కొడుకు చెప్పే మాటలను వింటూ, ముగ్గురూ ఇంద్రనీలాలు మింగటాన్ని చూశాడు. వాడు కూడా ఇంద్రనీలాల కోసం ఆ కొండకు వచ్చినవాడే!\nఈ ముగ్గురి అదృష్టమూ ఎలాంటిదో గాని, వీళ్లకు అద్భుతమైన మణులు దొరి కాయి. నేను కూడా వీళ్లతో చేరి ప్రయాణం చేసి, రాత్రిపూట వాళ్లు అలసి గాఢనిద్రలో ఉన్నప్పుడు ముగ్గురి పొట్టలూ కోసి, మూడు మణులూ తీసుకుంటాను, అను కున్నాడు సుబుద్ది.\nఇలా అనుకుని వాడు ఒక అరమైలు దూరం ముందుకు నడిచి, ఒక చోట ఆగాడు. త్వరలోనే ముగ్గురూ అటుగా వచ్చారు. అప్పుడు సుబుద్ధి వాళ్లతో.\n‘మిత్రులారా, ఈ భయంకరమైన అర ణ్యాన్ని ఒంటరిగా దాటాలంటే భయంగా ఉన్నది. మాది రత్నపురం. నేను అక్కడికే పోతున్నాను. దయచేసి నన్ను మీ వెంట రానిస్తారా?” అన్నాడు.\nమరొకడు తోడు ఉంటే మరింత బాగుం టుందని వాళ్లు సుబుద్దిని తమ వెంట రానిచ్చారు. ఆ మహారణ్యం మధ్యన దారిని ఆనుకుని ఒక దొంగల పల్లె ఉన్నది. దొంగల నాయకుడి ఇల్లు దారిమీదికే ఉన్నది. వాడి వద్ద అనేక పక్షులున్నవి. అందులో ఒక పక్షికి, దారే వెళ్లేవాళ్లను గురించి తెలుసుకునే అద్భుత శక్తి ఉండేది. నలుగురు బాట సార్లు దొంగలనాయకుడి ఇంటిముందు నుంచి వెళుతుండగా ఆ పక్షి గొంతు చించు కుని అరిచింది.\nదాని భాష తెలిసిన దొంగలనాయకుడు తన నౌకర్లను పిలిచి, 'ఆ వెళ్లే వాళ్ల దగ్గర రత్నాలున్నాయని పక్షి చెబుతున్నది. వాళ్ళను పట్టుకోండి!' అన్నాడు.",
            "book_page_end": 26,
            "story_id": "2012_05_08",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "నా బంగారు చేప ఎక్కడ?",
            "book_page_start": 27,
            "pdf_page_start": 27,
            "pdf_page_end": 29,
            "author": "టి. వెంకటేశన్",
            "genre": "బాలల కథ",
            "moral": "అనుమానం వచ్చినంత మాత్రాన తొందరపడి ఇతరులను నిందించకూడదు. నిజాయితీ గెలుస్తుంది.",
            "keywords": [
                "బంగారు చేప",
                "భవాని",
                "దొంగతనం",
                "అనుమానం",
                "సమయస్ఫూర్తి"
            ],
            "characters": [
                "భవాని",
                "రవి",
                "రాధ",
                "రమ్య",
                "రవి అమ్మ"
            ],
            "locations": [
                "ఇల్లు",
                "చేపల తొట్టి"
            ],
            "content": "భవానికి ఒక్కసారిగా దిగ్భ్రాంతి కలిగింది. ఉదయాన్నే నిద్ర లేచిన వెంటనే ఆమె ముందు గదిలోని చేపల తొట్టి వైపు అడు గేసింది. తొట్టిలోని చేపలను ప్రత్యేకించి బంగారు చేపను చూస్తే ఆమెకు చాలా సంతోషంగా ఉంటుంది. చేపలను పలుక రించిన తర్వాతే ఆమె కాలకృత్యాలు తీర్చు కోవడానికి వెళుతుంది. కాని ఈ రోజు ఆమెకు ఇష్టమైన బంగారు చేప కనిపించలేదు.\nభవాని నిరాశలో కూరుకుపోయింది. ఎక్క డికెళ్ళి ఉంటుందది? గతరాత్రి పిల్లి లేదా కుక్క ఏదైనా ఇంట్లో దూరి తన బంగారు చేపను తినేసి ఉంటుందేమో అనుకోవడా నికీ లేదు. ఎందుకంటే పిల్లి, కుక్కా తోస్తే బద్దలయేంత బలహీనంగా తొట్టిలేదు.\nఆమెకు ఏడుపు తన్నుకొచ్చింది. చేప ల్లోనే బంగారు చేప రత్నం లాంటిది. కిటికీ లోంచి సూర్యకాంతి పడుతుంటే ఈ చేప అద్భుతమైన రంగుతో ప్రకాశిస్తుంది. క్షణం కాలం కూడా విశ్రాంతి లేకుండా అది ఈదు తూనే ఉంటుంది.\nభవాని ఈ విషయమై 'అమ్మా ఈ చేపకు విశ్రాంతి అన్నది ఉండదా?” అని అమ్మను చాలా సార్లు అడిగింది.\n'ఎందుకు లేదు, దానికి కూడా విశ్రాంతి అవసరం!' అంటూ అమ్మ కూడా చెప్పిందే చెబుతూ ఉంటుంది.\n'లేదమ్మా! అది ఖాళీగా ఉండటం నేనె న్నడూ చూడలేదు. అది ఎప్పుడూ చురు గ్గానే కదులుతూ ఉంటుంది'.\n‘భవానీ, బంగారు చేప నిన్ను బాగా ఇష్టపడుతోందేమో! అందుకే అది ఎప్పుడూ నీ ముందే కదలాడుతుంటుంది కాబోలు.'\nభవాని అమ్మతో ఏకీభవించింది. ఈ బంగారు చేపే ఇప్పుడు తప్పిపోయింది. నిజంగానే స్నేహంగా ఉంటాయా! స్నేహి తురాళ్లు కనబడకపోయినా వాటికి పట్టదేమో.\nభవాని ఏడవసాగింది. ఆమె తొట్టిలోకి తొంగిచూసింది. చేపల తొట్టిలోని నీరు నేలమీదికి కారి ఉండటం గమనించింది. నీరు గది పొడవునా ప్రవహించి ఇంటి ముఖ ద్వారం వద్ద నిలిచింది. ఉన్నట్లుండి ఆమెకు ఒక విషయం తట్టింది. తన స్నేహితులు ఎవరో ఇంట్లో ప్రవేశించి బంగారు చేపను తస్కరించి ఉండవచ్చు. వాళ్లు గాభరాతో ఈ పనిచేసినందువల్లే నీళ్లు గదంతా వ్యాపిం చాయి కాబోలు. అయినా ఎవరీపని చేసి ఉంటారు? ఖచ్చితంగా తన స్నేహితుల లోనే ఎవరైనా ఈ పని చేసి ఉండవచ్చు. ఎవరు వారు? రమ్య? రాధ? రవి? మన సులో సందేహం పొడసూపగానే భవాని వెంటనే రమ్య ఇంటికి పరుగెత్తింది.\nరమ్యను కలిసి మాట్లాడిన తర్వాత తన మనస్సులో ఆమెపై సందేహాన్ని తుడిచేసిం దామె. తర్వాత రాధ ఇంటికెళ్లింది. రాధతో మాటలాడుతున్నప్పటికీ ఆమె చూపు ఆ ఇంట్లోని చేపల తొట్టిపైకి మళ్లింది. రాధ వాళ్ల ఇంట్లోని చేపల తొట్టిలో బంగారు చేప కనిపించలేదు. రాధ మాత్రం భవాని ఏదో తీవ్రంగా విచారపడుతున్నట్లు పసిగట్టి, నిజం చెప్పమంటూ రాధ ప్రాధేయపడింది.\nభవాని వెక్కిళ్లు పెడుతూ జరిగింది చెప్పి బంగారు చేపకోసం వెతుకుతున్న విషయం బయటపెట్టేసింది.\n'భవానీ, ఆ చేపను ఎవరు దొంగిలిం చారో నాకు తెలుసు. గంట క్రితం రవి మీ ఇంట్లోకి వెళుతుండటం చూశాను అప్పటికి నీవింకా నిద్ర లేవలేదు. అతను కాసేపట్లో మళ్లీ తిరిగొచ్చాడు. అతడే చేపను దొంగి లించి ఉంటాడని నా అభిప్రాయం. అతడి ఇంటికి పోదాం పద.’\nఇద్దరు అమ్మాయిలూ రవి ఇంట్లోకి ప్రవే శించారు. రవి అమ్మ వారిని ఆహ్వానిం చింది. 'ఏమైందమ్మా? ఈరోజు పాఠశాలకు సెలవు కదా, నాకు తెలుసు. రవినుంచి ఏవయినా నోట్ పుస్తకాలకోసం వచ్చారా?’\n“లేదు పిన్నీ, భవాని చేపల తొట్టి నుంచి బంగారు చేప తప్పిపోయింది. ఈ విషయం తనకు తెలుసునేమో అని మేం రవిని అడ గడానికి వచ్చాం. అంతే.”\nవెంటనే రవి వాళ్లమ్మ రవిని పిలిచింది. కాని అతడు మిద్దె పైనుంచి కిందికి రాలేదు. అమ్మపదే పదే పిలిచినా రాలేదు. అప్పడు వాళ్లమ్మ తానే మిద్దిమీదకు వెళ్లి రవిని బల వంతంగా లేవదీసుకుని వచ్చింది.\n'చూడరా, భవాని బంగారు చేప గురించి నీకేమైనా తెలుసా?’\n‘నాకా, బంగారు చేప గురించా? నాకేం తెలుసు?' రవి వాదించాడు.\n‘కాని నీవు పొద్దున్నే భవాని ఇంటికి వచ్చావు గదా?' అన్నది రాధ. 'అక్కణ్ణుంచి దేన్నో దాపెట్టుకుని వచ్చినట్లుంది.’\n'నేనా, లేదు లేదు. నేను ఏ బంగారు చేపనూ దొంగలించలేదు. నన్ను వదిలివే యిండి!' అంటూ రవి తన తల విదిల్చాడు.\nభవాని బాగా నిరాశపడి, పక్కనున్న కుర్చీలో కూలబడింది. 'భవానీ! ఏం జరిగింది?' అంటూ రవి వాళ్ళమ్మ కేకపెట్టింది.\n'నాకు కాసిన్ని నీళ్లు కావాలి పిన్నీ. నాకేమీ పాలుపోవడంలేదు.’\nవెంటనే రవి వాళ్ళమ్మ గ్లాసుతో కుండలో నీళ్లు తీసుకుని వచ్చింది. నీళ్లగ్లాసును భవా నికి ఇచ్చింది.\nగ్లాసుకేసి చూస్తూ, పిన్నీ..!!! అంటూ గావుకేక పెట్టింది భవాని. ఆమె ప్రాణంగా చూసుకునే బంగారు చేప గ్లాసులోని నీళ్లలో ఈదులాడుతోంది.\n‘బంగారు చేప! ఇక్కడ ఉంది! ఆహా, అద్భుతం..' అంటూ రాధ కేకపెట్టి చప్పట్లు చరిచింది.\nరవి వాళ్లమ్మ నివ్వెరపోయింది. అప్ప టికే పాలిపోయిన ముఖంతో కనబడుతున్న రవికేసి చూసింది.\n'నిన్ను నా కొడుకు అని చెప్పడానికి సిగ్గు పడుతున్నానురా. చేపను దొంగిలించి తెచ్చి నందుకు భవానికి క్షమాపణలు చెప్పు.'\n'వదిలేయండి పిన్నీ!' అన్నది భవాని గ్లాసును తన హృదయానికి పొదువు కుంటూ. 'ఏమైతేనేం.. నా బంగారు చేపను నేను మళ్లీ దక్కించుకున్నాను.' ",
            "book_page_end": 29,
            "story_id": "2012_05_09",
            "raw_genre_backup": "బాలల కథ",
            "normalized_genre_te": "బాలల కథ",
            "normalized_genre_code": "CHILDREN_STORY",
            "content_type": "STORY",
            "language": "TELUGU"
        },
        {
            "title": "మోక్షార్హత",
            "book_page_start": 30,
            "pdf_page_start": 30,
            "pdf_page_end": 31,
            "author": "సి. శేషాద్రి",
            "genre": "నీతి కథ",
            "moral": "మనిషికి మోక్షార్హతను కలిగించేది కర్మలు కాదు, మనసులో ఉన్న భావ శుద్ధి (ఆత్మశుద్ధి).",
            "keywords": [
                "మోక్షం",
                "దేవదాసు",
                "వేశ్యాదాసు",
                "ఆత్మశుద్ధి",
                "నరకం"
            ],
            "characters": [
                "తాతయ్య",
                "దేవదాసు",
                "వేశ్యాదాసు",
                "పిల్లలు",
                "యమ దూతలు",
                "విష్ణు కింకరులు"
            ],
            "locations": [
                "అవంతీ నగరం"
            ],
            "content": "మళ్లీ పౌర్ణమి వచ్చింది. పిండారబోసిన ట్టున్న వెన్నెలలో తాతయ్య పడకకుర్చీలో కూచున్నాడు. పిల్లలు ఆయన చుట్టూ కూచున్నారు. తాతయ్య ఏదో ఆలోచిం చుకుని తనలో తాను నవ్వుకున్నాడు. తరవాత ఈ శ్లోకం చదివాడు:\n‘మనసా బధ్యతే జీవో,\nమనసైన విముచ్యతే --\nదేవదాసో గతో బంధం.\nవేశ్యాదాసో విమోచితః'.\n'అంటే ఏమిటి తాతయ్యా?' అని పిల్లలు అడిగారు.\nతాతయ్య వెంటనే జవాబివ్వక రొండి నుంచి పొడుంకాయ తీసి, చిటికెడు పొడుం పట్టి, పెద్ద చప్పుడు చేస్తూ పీల్చి, ‘ఈ శ్లోకానికి అర్థమేమిటీ అని కదూ అడు గుతున్నారూ? చెబుతాను వినండి. జీవుడు మనసుచేత బంధించబడి ఉంటాడు సుమా! ఆ మనసువల్లనే మోక్షాన్ని కూడా పొందుతాడు! వెనకటికి దేవదాసు అనేవాడు నరకానికి పోగా వేశ్యాదాసు ఏకంగా మోక్షం పొందాడు గదా! అని,' అన్నాడు.\n'దేవదాసు ఎవరు తాతయ్యా... వేశ్యా దాసు మోక్షం ఎందుకు పొందాడు? ఆ కథ ఏమిటి తాతయ్యా?' అని పిల్లలు తలా ఒక ప్రశ్న వేశారు.\n‘ఆ కథ చెప్పమంటారా ఏమిటి? చెబు తాను వినండి మరి!' అన్నాడు తాతయ్య.\nఅనగా అనగా అవంతీ అని ఒక నగరం. ఆ నగరంలో ఒకే వయసు గల ఇద్దరు బ్రాహ్మణ యువకులు ఉండేవారు. వారి ద్దరూ ఎంతో అన్యోన్యంగా ఉండేవారు. అయితే వాళ్ల నడతలో మట్టుకు చాలా తేడా ఉండేది. ఆ ఇద్దరిలోనూ నీతిమంతుడు, ఎప్పుడూ దేవపూజా, జపాలూ చేస్తుండే వారు. సాయంకాలం భజన చేసేవాడు. వాడి ధోరణి చూసి అందరూ వాణ్ణి దేవదాసు అని పిలిచేవారు. ఇక రెండో వాడున్నాడే వాడు ఎపుడూ వేశ్యల ఇళ్లలో ఉంటూ సుఖాలతో కాలం వెళ్లబుచ్చేవాడు. ఇకనే, వాడికి వేశ్యాదాసు అని పేరు పడిపో యింది.'\nఅయిందా? వీళ్ళిద్దరూ పైకి ఎలా ఉన్న ప్పటికి వీళ్ల మనసులెలా ఉండేవని అడ గరేం? దేవదాసు ఉన్నాడే, వాడెప్పుడూ తన మనసులో, ఆహా ఈ వేశ్యాదాసుగాడు ఎంత సుఖపడిపోతున్నాడు! నాకు ఒక్క సుఖమూ లేదు కదా, అని కుళ్లుతూ ఉండే వాడు. ఇక వేశ్యాదాసేమో తన స్నేహితుడు చక్కని పుణ్యజీవితం గడుపుతున్నాడనీ, వాడికి మోక్షం వస్తుంది గదా అనీ లోలోపల అనుకునేవాడు.\nఈవిధంగా వాళ్లు కొంతకాలం జీవించి చనిపోయారు. అప్పుడు ఏమయిందో తెలుసా? యముల వాళ్లు వచ్చి దేవదా సును నరకానికి, విష్ణు కింకరులు వచ్చి వేశ్యాదాసును మోక్షానికి ఉన్న ఫళానా తీసుకుని పోయారు.\n'ఇదేమి అన్యాయం? ఆ వేశ్యాదా సుకు మోక్షమూ, నాకు నరకమూనా?’ అన్నాడు దేవదాసు.\n“ఏం చేస్తాం? నీ మనసెప్పుడూ వేశ్యల మీదనే ఉండె, ఆ వేశ్యాదాసు అస్తమా నమూ మోక్షం గురించే ఆలోచించేవాడు. ఆత్మశుద్ధి ముఖ్యం గాని చేసే పనులు కావు!' అని జవాబు చెప్పారు యముల వాళ్లు.\nఅందుకే పెద్దలేమన్నారంటే--\n‘నకాష్లే విద్యతో దేవో,\nనపాషాణే, నమృణ్మయే,\nభావేతు విద్యతే దేవ\nస్తస్మాద్భావోహి కారణమ్\n(దేవుడు కర్రలోనూ, రాతిలోనూ, మట్టి లోనూ లేడు సుమా, మన బుద్ధిలోనే ఉన్నాడు. అన్నిటికీ బుద్ధే మూలకారణం!)' అన్నాడు తాతయ్య.",
            "book_page_end": 31,
            "story_id": "2012_05_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "నమ్మకద్రోహం",
            "book_page_start": 32,
            "pdf_page_start": 32,
            "pdf_page_end": 34,
            "author": "బి. అంకరాజు",
            "genre": "నీతి కథ",
            "moral": "నిజాయితీ, నమ్మకం పట్ల ద్రోహం చేసిన వారికి పరోక్షంగా శిక్ష తప్పదు.",
            "keywords": [
                "వసుధరుడు",
                "కంకణం",
                "హిరణ్యగుప్తుడు",
                "నమ్మకద్రోహం",
                "రాజు",
                "వర్తకులు"
            ],
            "characters": [
                "నరవాహనదత్తుడు (రాజు)",
                "వసుధరుడు (కూలివాడు)",
                "హిరణ్యగుప్తుడు (రత్నవర్తకుడు)",
                "రత్నదత్తుడు (వర్తకుడు)",
                "యౌగంధరాయణుడు (మంత్రి)"
            ],
            "locations": [
                "వత్సదేశం",
                "అమరావతీ నగరం",
                "రాచనగరు"
            ],
            "content": "వత్సదేశానికి రాజధాని ఐన అమరావతీ నగరంలో, నరవాహనదత్తుడు పరిపాలన చేసే కాలంలో, వసుధరుడనే పేదవాడు బరువులు మోసి జీవిస్తూండేవాడు.\nఇటువంటి గర్భదరిద్రుడికి ఒకనాడు రాచనగరు ద్వారం సమీపంలో రత్నాలు పొదిగిన కంకణం ఒకటి దొరికింది. వసు ధరుడు దానిని తన ఇంటికి తీసుకుపోయి, కంకణం నుంచి ఒక రత్నం ఊడగొట్టి, హిరణ్యగుప్తుడనే రత్నవర్తకుడి దగ్గిరికి పట్టుకుపోయాడు.\nహిరణ్య గుప్తుడు దానిని పరీక్షించి, 'రత్నం మేలుజాతిది. నువు అమ్మేటట్టె యితే, లక్షదీనారాలిచ్చి కొంటాను. అమ్మి డబ్బు పుచ్చుకుంటావా?' అని అడిగాడు హిరణ్య గుప్తుడు.\n'అంత డబ్బు నేను మాత్రం ఎక్కడ దాచేది, బాబూ? మీ దగ్గరే ఉంచండి. నాకు కావలిసినప్పుడల్లా వచ్చి తీసుకుం టాను!' అన్నాడు వసుధరుడు.\nతరవాత వాడు అయిదుసార్లుగా అయిదు వేల దీనారాలు తీసుకుని రాజ భోగంగా తింటూ, తాగుతూ, మంచి బట్టలు వేసుకుని ఉల్లాసంగా తిరగసాగాడు.\nఅమరావతీ నగరంలోనే రత్నదత్తుడనే వర్తకుడున్నాడు. ఆయన వసుధరుడిచేత చాలా సార్లు సరుకులు మోయించుకు న్నాడు. వాడు ఇటీవల తన వద్దకు రాక పోవడం రత్నదత్తుడు గమనించి, ఇతర కూలీలను అడిగితే వాళ్లు 'వాడిప్పుడు కూలి కెందుకు వస్తాడు బాబూ? చాలా గొప్పవాడైపోయాడు. వాడి చేతిలో లక్ష్మి తాండవం చేస్తున్నది!' అని చెప్పారు.\nవసుధరుడికి సిరి ఎట్లా వరించింది తెలుసుకోవాలని రత్నదత్తుడికి కోరిక కలిగింది. ఆయన వాణ్ణి మంచిగా పిలి పించి, ‘ఒరే నీకు మంచిరోజులు వచ్చినట్లు విన్నాను. ఒకపూట మా యింట భోజనం చేసి వెళ్లు. మనం మనం చాలాకాలపు స్నేహితులం కదా!' అన్నాడు.\nవసుధరుడు దానికి ఒప్పుకున్నాడు. రత్నదత్తుడు వాడిచేత బాగా తాగించి. మంచి మాటలతో, వాడి రహస్యమంతా తెలుసుకున్నాడు. తరవాత రత్నదత్తుడు వసుధరుడిని ఇంటికి పంపేసి, రాజుగారి దగ్గిరికి వెళ్ళి అంతా చెప్పేశాడు.\n'మహాప్రభూ, అంతవెల గల కంకణం తమదే అయి ఉండాలి. విచారణ చేసి న్యాయం చేయాలి' అన్నాడు రత్నదత్తుడు.\nఈ మాట వినగానే నరవాహనదత్తుడికి తన కంకణం పోయిన సంగతి జ్ఞాపకం వచ్చింది. కొంత కాలం క్రితం ఆయన ఊరే గింపు వెళ్లివచ్చాక చేతి కంకణం ఒకటి కనిపించలేదు. దానికోసం వెతికించమని ఉత్తరువు చేశాడు. తిరిగి దాని విషయం ఆయనకు జ్ఞాపకం రానేలేదు.\nనరవాహనదత్తుడు కంకణంతో సహా వసుధరుణ్ణి ఆస్థానానికి పిలిపించాడు. కంకణం. రాజుదే అని తేలింది. దానిమీద ఆయన పేరు కూడా ఉన్నది. 'దీని మీద మా పేరు ఉండటం చూసి కూడా ఏమని నీ సొంతం చేసుకున్నావురా?' అని రాజు వసుధరుడిని గద్దించి అడిగాడు.\n‘కూలిమూటలు మోసుకునేవాణ్ణి. నాకు దానిమీద ఏం రాసుందో ఎట్టాతెలు స్తుంది దొరా?' అన్నాడు వసుధరుడు.\n'పోనీ, ఇది ఎవరిదని నలుగుర్ని విచా రించలేకపోయావా?' అన్నాడు రాజు.\n‘నావంటి పేదవాడి దగ్గిర ఇంత గొప్ప నగ ఎవరన్నా చూశారంటే ముందు దొంగ తనం అంటగట్టి తరవాత మాట్లాడతారే?' అన్నాడు వసుధరుడు.\nఇదంతా వింటున్న వృద్ధి మంత్రి యౌగంధరాయణుడు, ‘వాడు నిర్దోషి, పోనివ్వండి! హిరణ్య గుప్తుడికి, రత్నంతో సహా రమ్మని కబురు పంపండి,' అన్నాడు.\nకొద్ది సేపట్లోనే హిరణ్యగుప్తుడు రత్నంతో సహా వచ్చాడు. ‘ఏమయ్యా, ఈ కంకణం మీద మా పేరుండటం చూసి కూడా ఇందులోని రత్నాన్ని ఏమని కొన్నావు? ఈ నేరం కారణంగా నీవు దండనార్హుడివి కావా,' అన్నాడు రాజు.\n'ప్రభూ, నేనీ కంకణం ఎన్నడూ చూడ లేదు. వసుధరుడనే వాడు నా దగ్గిరికి వచ్చి ఈ రత్నం మాత్రం తెచ్చి అమ్మాడు. పేద వాడు కదా అని నేను అన్యాయం చేయ లేదు. న్యాయమైన వెలకే దాన్ని కొన్నాను. వాడు నా దగ్గర అయిదువేల దీనారాలు మాత్రమే పుచ్చుకున్నాడు. మిగిలిన సొమ్మంతా నావద్దే ఉన్నది,' అన్నాడు హిరణ్యగుప్తుడు.\n‘అంత పేదవాడికి ఇంత వెలగల రత్నం ఎలా వచ్చింది? దొంగిలించాడేమోనని నీకు అనుమానం కలగలేదుటయ్యా?' అన్నాడు రాజు.\n'ప్రభూ, మా వృత్తి వర్తకం చేసుకోవడం. అంతే కాని దొంగలను పట్టడం కాదు. మా ధర్మం మేము తప్పి నడిచినప్పుడు ధర్మ ప్రభువులు మమ్మల్ని చిత్తానుసారమూ దండించవచ్చు!' అన్నాడు హిరణ్యగు ప్తుడు.\n'అతను నిర్దోషి. అయిదువేల దినా రాలూ తిరిగి ఇప్పించి, అతన్ని పంపించే యండి!' అన్నాడు యౌగంధరాయణుడు.\nరాజుగారు బహుకరిస్తారని రత్న దత్తుడు ఉత్సాహంగా వచ్చాడు.\nకాని అతడిని చూస్తూనే యౌగంధరా యణుడు, “ఏమయ్యా నీ ప్రవర్తన మాకేమీ నచ్చలేదు. నీవు వసుధరుడిని నమ్మించి మోసం చేశావు. కాని ఇది మొదటి తప్పు కనుక క్షమిస్తున్నాము!' అన్నాడు.\nరత్నదత్తుడు యౌగంధరాయణుడి మందలింపుతో సిగ్గుతో తలవంచుకుని వెళ్లిపోయాడు.",
            "book_page_end": 34,
            "story_id": "2012_05_11",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కోడి ఖరీదు",
            "book_page_start": 35,
            "pdf_page_start": 35,
            "pdf_page_end": 38,
            "author": "వి. రామరాజు",
            "genre": "హాస్యం",
            "moral": "మోసగాళ్లను వారి సొంత పద్ధతిలోనే తెలివిగా ఎదుర్కోవాలి.",
            "keywords": [
                "కోడి",
                "ఖరీదు",
                "మోసం",
                "కోటయ్య",
                "పేరయ్య",
                "కరణం",
                "రచ్చబండ"
            ],
            "characters": [
                "పేరయ్య (కుమ్మరి)",
                "కోటయ్య (భూస్వామి)",
                "మునసబు",
                "కరణం"
            ],
            "locations": [
                "గ్రామం",
                "రచ్చబండ"
            ],
            "content": "ఒక గ్రామంలో పేరయ్య అనే కుమ్మరి ఉండేవాడు. ఒక ఏడు సంక్రాతి వచ్చింది. పేరయ్యను అతని భార్య కోడిని కొను క్కురమ్మని అడిగింది. ఆ గ్రామంలోని పెద్ద భూస్వామి అయిన కోటయ్య వద్దకు వెళ్లి పేరయ్య తనకు ఒక కోడిని అమ్మ వలసిందిగా అతణ్ణి అడిగాడు.\nకోటయ్య పేరయ్యకు ఒక కోడిపెట్టను ఇచ్చి, 'చేతిలో ఇప్పుడు డబ్బులేకపోతే, తరవాతనే ఇవ్వు, లెక్క రాయించి ఉంచు తాను,” అన్నాడు. పేరయ్యకు ఈ మాత్రం ఆదరం చూపినవారెవ్వరూ లేరు. అందు చేత అతను కోటయ్య దయాధర్మాలను చాలా సేపు మెచ్చుకుని ఇంటికి వెళ్లాడు.\nఆ రోజు పేరయ్యా, అతని భార్యా కోడిని వండుకు తిన్నారు. కొంతకాలం గడిచాక పేరయ్య భూస్వామికి కోడి బాపతు సొమ్ము ఇవ్వటానికి వచ్చాడు.\n'ఇప్పుడు నేను పనిమీద ఉన్నాను. ఆ లెక్క చూడాలంటే చాలాసేపు పడు తుంది. తరువాత కనపడు!' అన్నాడు కోటయ్య.\n'కోడి ఖరీదు పుచ్చుకోవడానికి లెక్క చూసేదేముందండి. ఎంత ఇయ్యమం టారో చెప్పండి, ఇచ్చి నా దారిన నేను పోతాను,” అన్నాడు పేరయ్య.\n‘అబ్బో, దానికి చాలా పెద్ద లెక్క ఉంది' అని కోటయ్య పేరయ్యను పంపేశాడు.\nపేరయ్య కోటయ్య చుట్టూ నాలుగైదు సార్లు తిరిగినాక, కోటయ్య కాగితమూ, కలమూ తీసుకుని గంటసేపు ఏవేవో లెక్కలు వేసి చివరకు, 'నీ కోడిబాపతు లెక్కంతా కలిసి రెండువందల యాభై రూపాయల చిల్లర అయింది. చిల్లర దేమిటిలే, రెండు యాభై ఇచ్చేయి, నీ పద్దు కొట్టేస్తాను,” అన్నాడు.\nతాను తిన్న కోడిఖరీదు రెండువందల యాభై రూపాయలని వినగానే కొంత సేపు పేరయ్యకు నోటమాట రాలేదు. 'ఒక్క కోడి ఖరీదు రెండు వందలయాభై రూపాయలా? ఎక్కడా వినను కూడా లేదే? అదేమన్నా బంగారపు కోడా?’ అని అతను కోటయ్యను అడిగాడు.\n'లెక్కలో తభావతు ఏమీ లేదు. కావ లిస్తే నీ ఇష్టం వచ్చిన వాళ్లచేత లెక్కవేయిం చుకో నువు తీసుకున్న కోడిపెట్ట ఇప్ప టికి ఎన్ని గుడ్లు పెట్టేది? వాటన్నిటి ధర చెల్లించాల్సిందే,' అన్నాడు కోటయ్య.\nపేరయ్య ఆశ్చర్యం పదింతలయ్యింది. 'ఈ సంగతేమిటో ఏ మునసబుగారి నన్నా అడిగి తెలుసుకోకుండా నేనొక్క దమ్మిడీ ఇయ్యను,' అన్నాడు పేరయ్య.\n‘మహారాజుగా అడుగు, నేనేమైనా కాదన్నానా?' అన్నాడు కోటయ్య. మున సబు తనకు అనుకూలంగానే తీర్పు చెబుతాడని కోటయ్యకు తెలుసు.\nఇద్దరూ కలిసి మునసబు దగ్గరికి వెళ్లారు. కోటయ్య మునసబుతో ‘మున సబుగారు, ఈ పేరయ్య మొన్నటి సంక్రాంతికి కాక ఆ కిందటి సంక్రాంతికి నా దగ్గర కోడిపెట్ట కొన్నాడు. దాని బాపతు సొమ్ము ఇస్తానంటున్నాడు. ఆ కోడి ఇప్ప టికి ఎన్ని గుడ్లు పెట్టేదో, వాటిలో ఎన్ని పిల్లలై, మళ్ళీ అవి పిల్లలై పెరిగి, గుడ్లు పెట్టేవో, అంతా లెక్క చూసి రెండు వందల యాభై రూపాయలు అయిందన్నాను. ఇదుగో లెక్క. మీరు కూడా చూసి దీనిలో తేడా ఉందేమో చెప్పండి. అతని సొమ్ము అన్యాయంగా నేనెందుకు తింటాను?' అన్నాడు.\nమునసబు ముక్కి, మూలిగి లెక్క మొత్తం పైనుంచి కిందికి చూసి, 'ఏం పేరయ్యా, లెక్కలో తప్పేమీ లేదే?' అన్నాడు.\n“నేనప్పుడే చెప్పాను. పేరయ్యకు నా మాటలు నమ్మకం లేక మీదాకా తీసు కువచ్చాడు. చదువురాని వాడు లెక్కా డొక్కా తెలీదు,' అన్నాడు కోటయ్య.\nపేరయ్య హతాశుడయాడు. అతను మునసబుగారి దగ్గిర సెలవు తీసుకుని దిగులుగా ఇంటికి పోతుండగా కరణం గారు ఎదురుపడి, “ఏం పేరయ్యా! చాలా విచారంగా ఉన్నావు, ఏం జరిగిందేం?’ అన్నాడు. పేరయ్య కరణంతో జరిగిన సంగతంతా చెప్పాడు.\n‘మునసబూ నిన్ను ముంచాడూ..? మరి నే చెప్పినట్లు చేస్తావా? కోటయ్య దగ్గిరికి వెళ్లి రేపు రచ్చబండ దగ్గిర ఈ విషయం పరిష్కారం చేసేటందుకు ఒప్పుకోమను. నీ తరపున నేను సాక్ష్యం చెబుతానని ఆయనతో చెప్పు,' అన్నాడు కరణం. పేరయ్య కోటయ్య దగ్గిరికి వెళ్లి ఆమాటే అన్నాడు.\n‘మళ్లీ రచ్చబండ తీర్పేమిటి? మున సబు గారు చెప్పారు కదా?' అన్నాడు కోటయ్య.\n‘నాకు మీ ఇద్దరి లెక్కా అర్థం కాలేదు. రచ్చబండ దగ్గిర నలుగురూ ఏం చెబితే అలా చేస్తాను. కరణంగారు నావేపు సాక్ష్యం చెబుతానన్నారు. కరణంగారంటే మీకు భయం లేదుగా?' అన్నాడు పేరయ్య.\n‘నాకేం భయం?' అంటూ కోటయ్య రచ్చబండ తీర్పుకు సమ్మతించాడు.\nమర్నాడు సాయంకాలం రచ్చబండ దగ్గిర అందరూ కూడారు. కాని కరణం గారి జాడ లేదు. కరణం కూడా తనను మోసం చేశాడని పేరయ్య అనుమానిం చసాగాడు. అందరూ పేరయ్యను చూసి నవ్వుతుండగా చీకటి పడే వేళకు కరణం గారు రానే వచ్చారు.\n'నేను రావడం కాస్త ఆలస్యమైన ట్టుంది. మరేం లేదు. కూలివాళ్లు ఇవాళ నారుమడి పోసి తీరాలంటే ఒక పందుం విత్తనాలు మంగలాల్లో అప్పటికప్పుడూ వేయించవలసి వచ్చింది. ఆ పని పూర్తి చేసి వస్తున్నా,' అన్నాడు కరణం.\n‘నారుమడి చల్లే విత్తనాలు వేయించ డమేమిటి కరణంగారూ? వేయించిన విత్తనాలు మొలకెత్తుతాయా?' అన్నాడు మునసబు వెటకారంగా. 'పేరయ్య తిన్న కోడి, పిల్లల్ని పెట్టగా లేనిది ఈ వేయించిన విత్తనాలు మొలకెత్తవా అని అనుకు న్నాను!' అన్నాడు కరణం. అందరూ నవ్వారు. మునసబు చీకట్లోకి జారుకు న్నాడు. కోటయ్య పేరయ్యను కోడి ఖరీదు మళ్లీ అడిగిన పాపాన పోలేదు.",
            "book_page_end": 38,
            "story_id": "2012_05_12",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "పనిదొంగ",
            "book_page_start": 39,
            "pdf_page_start": 39,
            "pdf_page_end": 39,
            "author": "మల్లారెడ్డి మురళీ మోహన్",
            "genre": "నీతి కథ",
            "moral": "కష్టపడి పనిచేస్తే ప్రశాంతమైన నిద్ర లభిస్తుంది. మోసగించిన వారికి మనశ్శాంతి ఉండదు.",
            "keywords": [
                "పనిదొంగ",
                "సోమరితనం",
                "శ్రమ",
                "నిద్ర",
                "చలపతి",
                "రఘుపతి"
            ],
            "characters": [
                "నందయ్య",
                "మంగమ్మ",
                "చలపతి",
                "రఘుపతి"
            ],
            "locations": [
                "కంచిపేట",
                "పొలం"
            ],
            "content": "కంచిపేటలో నందయ్య, మంగమ్మలకు చలపతి, రఘుపతి అనే ఇద్దరు కొడుకులుండే వారు. ఒకరోజు నందయ్యకి ఒంట్లో బాగాలేక పొలం పనులకు తన కొడుకులిద్దరినీ పంపిం చాడు. చలపతి కష్టజీవి. రఘుపతి మాత్రం పనిదొంగ. కానీ తండ్రి మాటకు ఎదురుచెప్ప లేక అన్నతోపాటు పొలం పనికి వెళ్లాడు. అన్న చలపతి రోజంతా ఎండలో కష్టపడి పని చేస్తుంటే రఘుపతి పొలం గట్టున చల్లని నీడలో హాయిగా నిద్రపోయాడు.\nపొద్దుగూకే వేళకి చలపతి పని ముగించి కాలువవద్ద కాళ్లు చేతులు శుభ్రం చేసుకుం టుంటే, రఘుపతి మాత్రం ఒంటిమీద అక్కడక్కడా కొంచెం బురద జల్లుకుని పాదాలకూ కాస్త బురద పట్టించి ఇంటిముఖం పట్టాడు.\nఒంటిపై బురదతో వచ్చిన రఘుపతిని చూసిన తల్లి మంగమ్మ అన్నని గూర్చి అడిగింది. రఘుపతి, 'ఉదయం నుంచి పొలంలో పని చేశాను. చలపతి ఎక్కడెక్కడో తిరుగుతూ వెనక వస్తున్నాడు,' అని అబద్దం చెప్పాడు. అతని కాళ్ళకూ, ఒంటికీ అంటిన బురదని చూసిన మంగమ్మ అతని మాటలు నమ్మింది. పెద్ద కొడుకు ఇంటికి వస్తూనే చీవాట్లు పెట్టింది.\nఆ రాత్రి భోజనాలయ్యాక చలపతి గుర్రుపెట్టి నిద్రపోయాడు. రఘుపతి మాత్రం నిద్రపట్టకుండా అటూ ఇటూ దొర్లసాగాడు. అంతా గమనిస్తున్న నందయ్య రఘుపతితో, 'చిన్నోడా, అన్న కష్టపడ్డాడు కాబట్టి హాయిగా నిద్రపోతున్నాడు. నువ్వు పని ఎగ్గొట్టి పగలంతా నిద్రపోయి ఉంటావు. కాబట్టే ఇప్పుడు నిద్రపట్టడం లేదు. నువ్వు చాడీలు చెప్పినా తమ్ముడి వన్న ప్రేమతో చలపతి నీ తప్పుని ఉపేక్షించాడు. అవునా?' అని అడిగాడు.\nరఘుపతి తను చేసిన పనికి సిగ్గుపడ్డాడు. మంగమ్మ కూడా తన తొందరపాటుకు నొచ్చు కుంది. మర్నాడు అన్నతో సమంగా కష్టపడి రఘుపతి తల్లిదండ్రుల అభిమానానికి పాత్రుడ య్యాడు.",
            "book_page_end": 39,
            "story_id": "2012_05_13",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "నేను పిసినారినా?",
            "book_page_start": 40,
            "pdf_page_start": 40,
            "pdf_page_end": 41,
            "author": "డి. జానకి",
            "genre": "సామాజిక కథ",
            "moral": "నిజమైన పొదుపు అంటే వృథా చేయకపోవడమే, అవసరమైన మంచి పనుల కోసం ఖర్చు చేయడానికి వెనుకాడకూడదు.",
            "keywords": [
                "శివయ్య",
                "పిసినారి",
                "విద్యుత్ పొదుపు",
                "ధర్మ కార్యం",
                "పిల్లలు"
            ],
            "characters": [
                "శివయ్య",
                "పార్వతి",
                "పిల్లలు"
            ],
            "locations": [
                "ఇల్లు",
                "వరండా",
                "పొరుగిళ్ళు"
            ],
            "content": "పార్వతి పుట్టింటిలో కొద్ది రోజులు గడిచిన తర్వాత ఒక సాయంత్రం తన ఇంటికి తిరిగొచ్చింది. తలుపు తట్టగానే ఆమె భర్త శివ ఇంట్లోనుండి వచ్చి తలుపు తీశాడు. భర్త తలుపు తీస్తుండగా పార్వతి చూపు ఇంటిముందు అమర్చిన కొత్త కంపెనీ ట్యూబ్లట్ పైకి మళ్ళింది. ముందు నుంచి ఉన్న చిన్న లైటు స్థానంలో కొత్త దాన్ని అమర్చారు. ట్యూబ్ లైట్ చూడగానే పార్వతికి సందేహం ముంచుకొచ్చింది. ఈ కొత్త లైటును ఎందుకోసం అమర్చారు?\nతన భర్తపిసినారి అని ఆమెకు తెలుసు. పైసా ఖర్చు పెట్టడానికి అతడు పదిసార్లు ఆలోచిస్తాడు. విద్యుత్తును చాలా పొదు పుగా వాడతాడు. మనం ఆదా చేసిన ప్రతి ఒక్క వాట్ కరెంట్ కూడా ఒక వాట్ కరెంట్ ఉత్పత్తికి సమానమని అతడు నిత్యం చెబుతుంటాడు. అలాంటిది అవసరం లేకున్నప్పటికీ ఇప్పుడు తన భర్త ఇంటి ముంగిట అదనపు లైటు ఎందుకు అమ ర్చినట్టో ఆమెకు అర్థం కాలేదు.\nశివయ్య పిసినారే కావచ్చు. కాని అతడిలో మంచి లక్షణాలు లేవని అర్థం కాదు. స్వతహాగా తను మంచివాడు. భార్య క్షేమ సమాచారాలు అడిగిన తరవాత అతడు నేరుగా విషయంలోకి వచ్చాడు.\n'పార్వతీ! నీ మనస్సులో ఏముందో నాకు తెలుసు. ఇంటి ముంగిట కొత్త లైటు అమర్చినందుకు నీకు ఆశ్చర్యం కలిగింద నుకుంటాను. ఇతడి కేమయిందని, ఎందుకిలా చేశాడని నీవు ఆశ్చర్యపడుతుం డవచ్చు కూడా. ఎందుకంటే నేను పిసినా రిని అనే భావం నీలో బాగా బలపడిపో యింది.' అని శివయ్య నవ్వాడు.\n‘మన ఇంటికి ఎదురుగా అనేక కొత్త ఇళ్లను నిర్మించిన విషయం నీకు తెలుసు కదా! తక్కువ ఆదాయం కలవారికోసం ప్రభుత్వం వీటిని కట్టిస్తోంది. వీరిలో చాలా కుటుంబాలు తమ సామాను తీసుకుని ఈ కొత్త ఇళ్లలో చేరిపోయారు. అయితే, ఈ ఇళ్లకు విద్యుత్ అమర్చడం ఇంకా పూర్తి కాలేదు. అందుకే వాళ్లు రాత్రిపూట చీక టిలో మగ్గుతున్నారు.\n'పరీక్షలు దగ్గిర పడుతుండటంతో ఆ ఇళ్లలో ఉంటున్న పిల్లలకు చాలా కష్టమై పోయింది. మన ఆవరణలో కాస్త వెలుగు వచ్చేలా చేస్తే ఆ పిల్లలు మన వరండాలో కూర్చుని రాత్రిపూట పాఠాలు చదువుకుం టారు కదా అని ఆలోచించాను.'\n'అన్ని ధర్మకార్యాలకంటే పిల్లలకు విద్య చెప్పించడమే ఉత్తమోత్తమమైనది. నేను ధనవంతుడిని కాదు. పైగా బోధిం చడం నాకు చేతకాదు కూడా. కాని చిన్న పిల్లలకు నేను చేస్తున్న ఈ సహాయం ఎంత చిన్నదైనా కావచ్చు నాలో అపరిమిత సంతోషం కలిగిస్తోంది. అదుగో ఆ ఆడు గుల చప్పుడు వింటున్నావా? చీకటి పడుతోంది. పొరుగిళ్లలోని పిల్లలంతా పాఠశాల పుస్తకాలతో సహా మన వరండా వద్దకు వస్తున్నారు. రా. వారిని చూద్దాము.’\nశివయ్య తలుపులు తెరిచి భార్యతో పాటుగా బయటకి వచ్చాడు. చిన్నపిల్లలు సంతోషంగా వారిని చూసి కేకలు పెట్టారు. అతడు వారికేసి చూసి నవ్వి, ‘పార్వతీ, విద్యుత్తును వృధాచేయడం అంటే నాకు నప్పదు. దేన్నయినా సరే వృధా చేయడం అంటే నాకు గిట్టదు. ఏ ఉత్పత్తి అయినా, ఏ సరుకు అయినా సరే వృధా చేయరాదు. కాని ఇలా అంటున్నానంటే నన్ను పిసినారి కింద లెక్కించవచ్చు అని అర్థం కాదు. ఏదైనా ధర్మ కార్యం కోసం ఖర్చుచేయవల సివస్తే, నేను వెనకాడను. ఇప్పుడు చెప్పు. నేను పిసినారినేనా?’\nపార్వతి భర్త వైపు కళ్లెత్తి చూసింది. ఈసారి ఆమె కళల్లో ఆరాధనం, గౌరవం కని పించాయి.",
            "book_page_end": 41,
            "story_id": "2012_05_14",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఇచ్చేగుణం",
            "book_page_start": 42,
            "pdf_page_start": 42,
            "pdf_page_end": 42,
            "author": "శాఖమూరి శ్రీనివాస్",
            "genre": "నీతి కథ",
            "moral": "గురువుకు ఇచ్చే గుణమే తప్ప తీసుకునే గుణం ఉండకూడదు. ప్రజల శ్రేయస్సు కోసం పాటుపడటమే నిజమైన గురుదక్షిణ.",
            "keywords": [
                "ఇచ్చేగుణం",
                "గురుదక్షిణ",
                "వేదనాథుడు",
                "మహేంద్రుడు",
                "ప్రజల శ్రేయస్సు"
            ],
            "characters": [
                "మహేంద్రుడు (రాజు)",
                "వేదనాథుడు (గురువు)",
                "రాజమహిషి"
            ],
            "locations": [
                "నందగిరి",
                "గురుకులం"
            ],
            "content": "నందగిరి రాజు మహేంద్రుడికి ఒక పర్యాయం తన గురువు వేదనాథుడు జ్ఞప్తికి వచ్చాడు. గురువుగారి బోధన వల్లనే విజయవంతంగా రాజ్యపాలన చేస్తున్నాననే ఎరుక అతనిలో కలిగింది. గురువును సత్కరించడం విధిగా భావించి గురుకులానికి వెళ్ళాడు. తన మనసు లోని మాటను చెప్పి, సగౌరవంగా సభకు ఆహ్వానించాడు. శిష్యుని కోరికను వేదనాథుడు కాదనలేకపోయాడు. రాబోయే 'గురుపౌర్ణమి' నాడు వస్తానని మాట ఇచ్చాడు.\nచెప్పిన సమయానికి కొందరు శిష్యులతో కలిసి నందగిరి బయలుదేరాడు వేదనాథుడు. వారు వెళ్ళేసరికి చీకటిపడింది. మహేంద్రుడు పట్టపురాణితో కలిసి గురువుకు సాదర స్వాగతం పలికాడు. పాదపూజ అనంతరం వేదనాథుడిని ఉన్నతాసనంపై కూర్చోబెట్టారు.\nరాజదంపతులు ఓ భారీ పూలదండను గురువు మెడలో అలంకరించారు. వెనువెంటనే పరివారం తెచ్చిన ఓ పట్టువస్త్రపు మూటను ఆయన చేతిలో ఉంచారు.\n'ఏమిటిది' ఆశ్చరపోతూ వేదనాథుడు అడిగాడు.\n“నా ఉన్నతికి దోహదపడిన మీకు నా గురుదక్షిణ' వినయంతో అన్నాడు మహేంద్రుడు.\n‘చిరుకానుకే .. దయచేసి స్వీకరించండి' అంటూ మూటవిప్పి చూపింది రాజమహిషి.\nబంగారు నాణెములు, వజ్రవైఢూర్యాలు లెక్కకు మిక్కిలిగా ఉన్నాయందులో!\nఆ మూటను మహేంద్రునికే తిరిగిస్తూ, 'ఒక గురువుగా 'ఇచ్చే గుణం' తప్ప తీసుకుని ఎరుగను. ప్రజలకోసం ఖర్చుచేసే ప్రతిపైసా గురుదక్షిణగానే భావిస్తాను. నా అంతరంగం నీకు అర్థమైందనే భావిస్తాను,' గంభీరస్వరంతో చెప్పాడు వేదనాథుడు. 'గురుపౌర్ణమి’ నాడు గురువు తనకో నూతనపాఠాన్ని బోధించాడని భావించిన మహేంద్రుడు, ఆ సొమ్మును ప్రజల శ్రేయస్సుకే వినియోగించాడు.",
            "book_page_end": 42,
            "story_id": "2012_05_15",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఏది మంచి? ఏది చెడ్డ?",
            "book_page_start": 43,
            "pdf_page_start": 43,
            "pdf_page_end": 43,
            "author": "చందమామ బృందం",
            "genre": "ఫేబుల్",
            "moral": "ఒక సంఘటన యొక్క తక్షణ ఫలితాన్ని బట్టి అది మంచిదో చెడ్డదో నిర్ధారించకూడదు.",
            "keywords": [
                "గుర్రం",
                "ముసలివాడు",
                "యుద్ధం",
                "అదృష్టం",
                "తత్వం"
            ],
            "characters": [
                "ముసలివాడు",
                "ముసలి కొడుకు",
                "ఇరుగుపొరుగు వారు"
            ],
            "locations": [
                "చీనా"
            ],
            "content": "చీనాలో ఒక ముసలివాడు ఉండేవాడు. అతడికొక గుర్రం ఉండేది. ఒకనాడా గుర్రం ఎటో వెళ్లిపోయింది. చుట్టుపక్కలవాళ్లు వచ్చి, గుర్రం పోయినందుకు ముసలివాణ్ణి పరామర్శించారు.\nఅంతా విని ముసలివాడు, “ఏమో, ఇదీ ఒకందుకు మేలే కావచ్చు' అన్నాడు.\nఅతడన్నట్టుగానే ఆ పోయిన గుర్రం తిరిగి వస్తూ మరొక కొత్త గుర్రాన్ని వెంట బెట్టుకుని మరీ వచ్చింది.\nఇరుగు పొరుగు వాళ్లు వచ్చి ముసలివాణ్ణి అభినందించారు. కాని ముసలి వాడు, 'ఏమో ఇందువల్ల నాకు నష్టమే కలగవచ్చు,' అన్నాడు.\nఇది జరిగిన కొద్ది రోజుల అనంతరం ముసలివాడి కొడుకు కొత్త గుర్రం ఎక్కి స్వారీ చేస్తూ, పడి కాలు విరగ్గొట్టుకున్నాడు.\nమళ్లీ ఇరుగుపొరుగు వాళ్లు వచ్చి ముసలివాడికి సానుభూతి తెలిపారు. ముసలి వాడు అంతా విని “ఏమో, ఇదీ ఒకందుకు మేలే కావచ్చు,' అన్నాడు.\nసరిగ్గా ఆ సమయంలోనే హూణులతో యుద్ధం వచ్చింది. చెయ్యీ కాలూ సరిగా ఉన్నవారి నందరినీ సైన్యంలో చేర్చారు. అందరూ యుద్ధంలో చనిపో యారు. కాలు విరిగిన ముసలివాడి కొడుకు మాత్రం తప్పించుకున్నాడు.",
            "book_page_end": 43,
            "story_id": "2012_05_16",
            "raw_genre_backup": "ఫేబుల్",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భయంకర మానవుడు",
            "book_page_start": 44,
            "pdf_page_start": 44,
            "pdf_page_end": 47,
            "author": "వై. సోమసుందరం",
            "genre": "జంతు కథ",
            "moral": "బలహీనతను ఆసరాగా తీసుకుని మాయ చేసే మానవుడి క్రూరత్వం జంతువులకు భయాన్ని కలిగించినా, తెలివిగా వ్యవహరించడం ద్వారా మోసం చేయవచ్చు.",
            "keywords": [
                "మానవుడు",
                "సింహం",
                "వడ్రంగి",
                "మోసం",
                "బోను",
                "జంతువులు"
            ],
            "characters": [
                "సింహం యువరాజు",
                "బాతు",
                "గాడిద",
                "గుర్రం",
                "వడ్రంగి (మానవుడు)",
                "చిరుతపులి"
            ],
            "locations": [
                "అరణ్యం",
                "సింహ గుహ",
                "నగరం"
            ],
            "content": "ఒక నిర్జనమైన అరణ్యంలో అన్ని రకాల మృగాలూ, పక్షులూ, సింహం పరిపా లనలో సుఖంగా జీవిస్తూండేవి. అందు లోకి ఎన్నడూ మనుష్యులు అడుగు పెట్ట లేదు.\nఆ అరణ్యంలో ఒకనాడు ఒక బాతు నిద్రపోతుండగా ఒక కల వచ్చింది. ఆ కలలో బాతుకు మానవుడు కనిపించి దాన్ని లాలించి దగ్గిరకి పిలిచాడు. బాతు మాన వుడి దగ్గిరికి పోబోతుండగా ఎవరో దాని చెవిలో పెద్దగా అరిచినట్లయింది.\n'ఆ మృగం జోలికి మాత్రం వెళ్లకు. అన్ని మృగాల కన్నా అది క్రూరమైనది!' అనే మాటలు విని బాతు తుళ్లిపడి నిద్ర లేచి ఆ కంగారులో దిక్కు తెలియకుండా అరణ్యంలో పడి పరుగెత్తసాగింది.\nపోగాపోగా బాతుకు సింహం ఉండే గుహా, దానిముందు నిలబడి ఉన్న యువ రాజూ కనిపించాయి. ఈ యువరాజును తల్లిదండ్రులు గుహదాటి వెళ్లనిచ్చేవారు కారు! అందుచేత దానికి ప్రపంచజ్ఞానం లేదు. అడవిలో ఉండే ఇతర జంతువులే తెలియవు.\nఒక పక్షికంగారుగా పరిగెత్తుకు వస్తూం డటం చూసి యువరాజు, 'ఓ పక్షి, నీవు ఎవరు? ఏ జాతిదానివి? ఎందుకలా గాభ రాగా పరుగెత్తుతున్నావు?' అని అడిగింది.\n'మహారాజా, నేను బాతును, బాతుల జాతికి చెందిన దాన్ని. నేను కలలో మానవు డిని చూసి అది మహా భయంకరమైన మృగమనే మాటలు విని భయపడి పారిపో తున్నాన.నన్నది బాతు.\n‘వెర్రిదానా, నేను మృగరాజును ఉండగా నీకే మృగం భయమూ లేదు. ఆ మానవు డిని చీల్చి చెండాడేస్తాను. వెనుక నాకు కూడా ఇలాగే కలలో మానవుడిని గురించి హెచ్చరిక జరిగింది. కాని నాకే ప్రమాదమూ జరగలేదు,' అంటూ సింహం యువరాజు,\nబాతు వచ్చినవైపే వేగంగా నడవసాగింది. బాతు గెంతుకుంటూ సింహాన్ని అనుకరిం చింది.\nవారు కొంత దూరం వెళ్లేసరికి దూరాన దుమ్ము లేచింది. 'అదుగో మానవుడు వస్తున్నట్లుంది. నువు దాక్కో. నేను వాడి అంతు తేలుస్తాను,' అన్నది సింహం.\nకాని తీరా దగ్గిరకు వచ్చేసరికి అది ఒక గాడిద. 'ఎవరు నీవు? నీది ఏ జాతి? ఎందుకలా గాభరాగా పరుగెత్తుతున్నావు?' అని సింహం గాడిదను అడిగింది.\n'మహారాజా, నేను గాడిదను. మాది గాడిదల జాతి. మానవుడు నన్ను ఏమి హింస పెట్టాడో మీరు ఊహించలేరు. ఎన్ని బరువులు మోశాను! ఎన్నేసి దెబ్బలు తిన్నాను! నా శక్తి ఉడిగిన కొద్దీ దెబ్బలు హెచ్చాయి. తిండి తగ్గింది. ఇక వాడు నన్ను చంపేస్తాడు!' అన్నది గాడిద.\n‘మృగరాజును నేనుండగా నిన్ను ఎవరూ చంపలేరు. కాస్సేపు ఆగి నేను మానవుడిని ఎలా చంపుతానో చూడు,' అన్నది సింహం రాజసంగా.\n'క్షమించండి, మహారాజా, ఆ మానవుడి కంట పడే ధైర్యం నాకు లేదు,' అంటూ గాడిద ముందుకు సాగిపోయింది.\nమళ్లీ దూరాన దుమ్ము లేచింది. కాని ఈసారి ఒక గుర్రం నురుగులు కక్కుతూ, ఎగరొప్పుతూ అటువైపుకు వచ్చింది.\nసింహం యువరాజు దాన్ని ఆపి దాని పేరూ, జాతీ, పారిపోతున్న కారణమూ అడిగింది.\n“మహారాజా, మానవుడికి వెరిచి పారి పోతున్నాను,' అన్నది గుర్రం.\n‘ఇంత పెద్ద జంతువు, ఇంత బలం గలదానివి, మానవుడికి భయపడుతు న్నావా? నీకన్న మానవుడికి బలం హెచ్చా?' అని అడిగింది సింహం.\n“లేకపోతేనేం, మహారాజా? వాడు క్రూరుడు, ఉపాయశాలి, నాచేత ఇన్నాళ్లూ వెట్టిచాకిరి చేయించుకున్నాడు. నా వీపున ఎక్కి కూచుని, నాకు కళ్లెం తగిలించి, నన్ను కొరడాతో కొట్టి, రికాబు ములుకు లతో డొక్కలో పొడిచి వేలాది మైళ్ల దూరం సవారీ చేసి, ముసలిదాన్నయ్యానని నన్ను చంపించి నా చర్మం కాజేయజూస్తున్నాడు!' అన్నది గుర్రం.\nసింహం ఎంత ధైర్యం చెప్పినా వినక గుర్రం సాగిపోయింది. తరవాత ఆ దారి వెంట ఒంటె పరిగెత్తుకుంటూ వచ్చింది. అది కూడా మానవుడికి వెరిచే పోతున్నది.\n'మిమ్మల్ని అందర్నీ రక్షించే భారం నాది. అందుచేత పారిపోకు. ఇక్కడే ఉండు. నీ వెనుకగా వస్తున్న మానవుడిని ఏం చేస్తానో చూడు,' అన్నది సింహం.\nకాని ఒంటె క్షమాపణ చెప్పుకుని మాన వుడి కంట బడకుండా ముందుకు సాగిపో యింది. మానవుడిని చూసి పరిగెత్తే ఈ జంతువులకు తనలో ఆపాటి విశ్వాసం లేకపోవటం చూసి సింహం యువరాజు ఆశ్చర్యపడింది.\nమరి కాస్సేపట్లో ఒక ముసలి మనిషి అటుగా వచ్చాడు. వాడి నెత్తిన ఒక తట్టా, తట్టలో వడ్రంగపు పనిముట్లూ, తట్టమీద కొన్ని కొయ్య పలకలూ ఉన్నాయి.\nవాడు సింహాన్ని చూసి తట్టను దించి సాష్టాంగపడి, 'జయం, జయం మహా రాజా! వెయ్యేళ్లు చల్లగా బతకాలి!' అన్నాడు.\nశరీరమంతా ముడతలు పడిన ఆ జంతువును చూసి సింహం విరగబడి నవ్వి, 'నీవు ఎవరు? నీది ఏ జాతి? నీవు కూడా మానవుడికి భయపడే వచ్చేస్తు న్నావా?' అని అడిగింది. బాతు వడ్రంగిని చూస్తూనే మూర్ఛపోవడం వల్ల, వాడే మాన వుడని సింహానికి చెప్పలేకపోయింది.\n“మహారాజా, నేను వడ్రంగిని, వడ్రం గుల జాతివాడిని, ఏలినవారి వద్ద మంత్రిగా ఉండే చిరతపులి తన ఇల్లు జాగ్రత్తగా కట్టిపెట్టమని కబురు పంపితే కట్టడానికి వెళుతున్నాను,' అన్నాడు వడ్రంగి.\n'తాహతు ప్రకారం మొదట మాకు కట్ట కుండా చిరతపులికి ఇల్లు ఎలా కడతావు? మా ఇల్లు కట్టి మరీ కదులు!' అన్నది సింహం ఆగ్రహిస్తూ.\n'ముందు చిరతపులికి ఇల్లు కట్టని వ్వండి, తరవాత తమకు పెద్ద భవంతి కడతాను,” అన్నాడు వడ్రంగి తట్ట నెత్తిన ఎత్తుకుని పోబోతూ.\n‘వడ్రంగి జాతి జంతువా? నేనెవరో తెలుసా?' అంటూ సింహం తన ముందు కాలి పంజా ఎత్తి విలాసంగా వడ్రంగి రొమ్ము మీద పెట్టి చిన్న తోపు తోసింది. వడ్రంగి ఆ చిన్న తోపుకే వెల్లికిలా పడ్డాడు. వాడినెత్తిన ఉన్న తట్ట కింద పడి పనిముట్లు చప్పుడు చేశాయి.\n'చిత్తం, మీరు కోరినట్టే చేస్తాను,' అంటూ వడ్రంగి ఒక బోను చేసి అందులో సింహం దూరే కంత అమర్చాడు, ‘లోపలికి వెళ్లి చూడండి!' అన్నాడు.\nసింహం లోపలికి వెళ్లగానే వడ్రంగి బోను వాకిలి చప్పున మూసేసి, సింహాన్ని తమ నగరానికి పట్టుకుపోయేందుకు బయలు దేరాడు.\n“ఏయ్, వడ్రంగీ? ఏమిటీ పని?' అని సింహం లోపలినుంచి అరిచింది.\n'నేనే మానవుణ్ణి! నన్ను చూసి నువు పారిపోవలిసింది!' అంటూ వడ్రంగి పొట్ట చెక్కలయేలా నవ్వాడు.",
            "book_page_end": 47,
            "story_id": "2012_05_17",
            "raw_genre_backup": "జంతు కథ",
            "normalized_genre_te": "జంతు కథ",
            "normalized_genre_code": "ANIMAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 17,
        "author_counts": {
            "సంపాదకులు": 1,
            "చందమామ బృందం": 3,
            "M. Balaji Singh": 1,
            "Abdul Hamid Memon": 1,
            "గుండ్రాతి సుబ్రహ్మణ్యం గౌడు (ఆధారం), కల్పితం": 1,
            "పి.వి. భావనాచార్యులు": 1,
            "పి.వి. సత్యనారాయణ": 1,
            "టి. వెంకటేశన్": 1,
            "సి. శేషాద్రి": 1,
            "బి. అంకరాజు": 1,
            "వి. రామరాజు": 1,
            "మల్లారెడ్డి మురళీ మోహన్": 1,
            "డి. జానకి": 1,
            "శాఖమూరి శ్రీనివాస్": 1,
            "వై. సోమసుందరం": 1
        },
        "genre_counts": {
            "సంపాదకీయం": 1,
            "వ్యాసం": 3,
            "బేతాళ కథ": 1,
            "నీతి కథ": 5,
            "సామాజిక కథ": 2,
            "పంచతంత్ర కథ": 1,
            "బాలల కథ": 1,
            "హాస్యం": 1,
            "ఫేబుల్": 1,
            "జంతు కథ": 1
        }
    }
}