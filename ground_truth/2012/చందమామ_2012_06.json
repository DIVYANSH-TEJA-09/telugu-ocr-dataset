{
    "book_id": "చందమామ_2012_06",
    "stories": [
        {
            "title": "నిజమైన వేటగాడు",
            "book_page_start": 11,
            "pdf_page_start": 11,
            "pdf_page_end": 16,
            "author": "కల్పితం (ఆధారం : పుప్పాల కృష్ణమూర్తి)",
            "genre": "బేతాళ కథ",
            "moral": "నిజాయితీకి, తెలివితేటలకూ సరైన గుర్తింపు లభిస్తుంది. ధైర్యం, నిజాయితీ కలవారు కీర్తిని మాత్రమే కోరుకుంటారు.",
            "keywords": [
                "వేటగాడు",
                "బసవయ్య",
                "బంగారు గొలుసు",
                "న్యాయాధికారి",
                "పులి వేట",
                "నిర్దోషిత్వం"
            ],
            "characters": [
                "విక్రమార్కుడు",
                "బేతాళుడు",
                "బసవయ్య",
                "ధర్మరాజు",
                "మణెమ్మ",
                "కంసాలి కనకయ్య"
            ],
            "locations": [
                "కొమ్ముగూడెం",
                "అడవి",
                "న్యాయస్థానం",
                "పట్నం"
            ],
            "content": "పట్టువదలని విక్రమార్కుడు చెట్టుపై నుంచి శవాన్ని దించి, భుజాన వేసుకుని మౌనంగా శ్మశానం కేసి నడవసాగాడు. అప్పుడు శవంలోని బేతాళుడు 'రాజా, నువు ఈ అర్ధరాత్రివేళ ఏ ప్రయోజనం ఆశించి ఇలా సంచరిస్తున్నావో నాకు బోధపడడం లేదు. బహుశా ఎవరికయినా న్యాయం చేయడానికో లేక ఎవరి ప్రాపకం సంపా దించడానికో ఈ పనికి పూనుకున్నావేమో! ఎవరి ప్రాపకం కోసం ఈ పని చేస్తున్నావో కానీ, ఆ కార్యం నీవు కష్టపడి నెరవేర్చినా, వాళ్ళు నీ నిజాయితీని నమ్మక పోవచ్చు. పూర్వం తను దొంగ కాకున్నా వట్టి పుణ్యా నికి అనుమానించబడ్డ ఒక వేటగాడి కథ చెబుతాను. శ్రమ తెలియకుండా విను,' అని కథ చెప్పసాగాడు.\nపూర్వం బసవయ్య అనే వేటగాడు\nఅడవి పక్కన ఉన్న కొమ్ముగూడెంలో నివ సిస్తూండేవాడు. గూడెంపక్కనున్న అడవి లోని జంతువులు, పక్షులే అతనికి జీవనా ధారం. వాటిని పట్టిసమీప గ్రామాల్లో అమ్ము కుని జీవిస్తూండేవాడు. ఒకనాడు ఎప్పటి లాగే అడవిలోకి వెళ్ళేసరికి బాట పక్కన సగం తినేసిన మనిషి శవం కనబడ్డది. దానికి కాస్త దూరంలో నేలమీదమెరుస్తూ బంగారు గొలుసు కనబడేసరికి దాన్ని చేతిలోకి తీసు కున్నాడు. సంతోషంగా మెడలో వేసుకు న్నాడు. తర్వాత ఓ కుందేలును వేటాడి ఇంటికి తీసుకుని పోయాడు.\nఓ నెల తర్వాత ‘దసరా పండుగవస్తోంది. ఇంట్లోకి సరుకులు, పిల్లలకు మనకు బట్టలు తీసుకురండి,' అంది భార్య.\n'మనవద్ద దాచిపెట్టిన డబ్బులేం లేవు. ఈ గొలుసు అమ్మితెస్తాను,” అని చెప్పి పట్నా నికి బయలుదేరాడు. నేరుగా కంసాలి కనకయ్య దుకాణానికి వెళ్లి, గొలుసు చూపించి ‘దీన్ని తీసుకుని వచ్చినంత డబ్బివ్వండి,' అనడిగాడు.\nకంసాలి కనకయ్య ఆ గొలుసును చూసి ఆశ్చర్యపోయాడు. ఇది తను చేసిందే. ఏడాది క్రితం దాన్ని మురారికి ఇచ్చాను. నెల నుంచి అతడు కనిపించడం లేదు. ఇతనే గొలుసు కోసం మురారిని చంపి ఉంటాడు అనుకుని వెంటనే భటులకు సైగ చేశాడు. రాజభటులు నగతో సహా బసవయ్యను లాక్కుని వెళ్లి, న్యాయాధి కారి ముందు నిలబెట్టారు. ఇంతలో మురారి భార్య కూడా ఏడుస్తూ న్యాయాధి కారికి మొర పెట్టుకుంది.\nఅయ్యా, ‘నా భర్తను ఇతడే చంపేసి ఉంటాడు. ఇంత ఘాతుకానికి పాల్పడిన ఇతగాడికి మరణదండన విధించి నా గొలుసు నాకిప్పించండి. నా భర్త జ్ఞాపకార్థం దానిని అట్టిపెట్టుకుంటాను' అని ఆమె కన్నీళ్ళు పెట్టుకొని న్యాయాధికారిని వేడు కొంది.\nన్యాయాధికారి పేరు ధర్మరాజు. సమ యస్పూర్తితో వ్యవహరిస్తాడని, న్యాయ బద్ధంగా తీర్పు చెబుతాడని తనకు చాలా పేరుంది.\nతన ఎదుట నిర్భయంగా నిలబడ్డ బస వయ్యతో, “ఈ నగ నీకు ఎక్కడిది? నిజం చెప్పు!' అని అడిగాడు న్యాయాధికారి.\n'అయ్యా! ఉదయమే నేను వేటకు వెళుతుంటే, జంతువులు తినేసిన సగం మనిషి శవం దారి పక్కన కనబడింది. ఆ పక్కనే ఈ గొలుసు పడి ఉంటే తీసుకు న్నాను. సొంతదారుకు ఇద్దామన్నా అక్కడ ఎవరూ లేరు. ఇప్పుడు కుటుంబ అవస రాలకోసం అమ్ముదామని వస్తే, భటులు నన్ను పట్టుకుని, దొంగ అని మీఎదుట నిలబెట్టారు,” అన్నాడు బసవయ్య నదురు బెదురు లేకుండా.\n'నువ్వు అబద్దం చెబుతున్నావని మురారి భార్య అంటోంది. నువ్వే నగకోసం మురా రిని చంపలేదని నమ్మకమేమిటి?' అనడి గాడు ధర్మరాజు.\n'అయ్యా! నేను వేటగాడినే కానీ, దొంగను కాను. నన్ను నమ్మండి, కావా లంటే మీరు పరీక్షించుకోవచ్చు,' అన్నాడు బసవయ్య.\n'ఏం పరీక్ష చేయమంటావు? నీ విలు విద్యా ప్రావీణ్యం ఏపాటిదో చూపిస్తావా?' అనడిగాడు ధర్మరాజు.\n‘నా వెంట అడవికి రండి. జంతువుల్ని, నాకు నగ దొరికిన స్థలాన్ని కూడా చూపి స్తాను,' అన్నాడు బసవయ్య ధీమాగా.\nసరేనని, న్యాయాధికారి, మురారి తమ్ముడిని వెంటబెట్టుకుని వేటగాడితో అడవిలోకి వెళ్లాడు. బసవయ్యను చూసిన\nకాకులు కావ్.. కావ్.. మంటూ గోలగోలగా అరవసాగాయి. జింకలు, నక్కలు భయంతో అడవిలో పరుగులు పెట్టసాగాయి.\n'నిజమే, నువ్వు వేటగాడివే అని నమ్ము తున్నాను. స్థలం చూపించు,' అన్నాడు న్యాయాధికారి.\nబసవయ్య న్యాయాధికారిని వెంట బెట్టుకుని ఆ స్థలం వద్దకు వెళ్లి, చూపించ సాగాడు. ఇంతలో హఠాత్తుగా గాండ్రు... గాండ్రు మంటూ పెద్ద పులి అరుపు విని పించింది.\n‘అదుగో, మనిషిని చంపినపులి వస్తోంది. కనుకే మాటు వేసి కూర్చుంది మరో మనిషి కోసం. మీరు చెట్టెక్కండి,' అని బసవయ్య గబగబా వాళ్లను చెట్టెక్కించాడు. తర్వాత అతడు కూడా ఆ చెట్టు ఎక్కి బాణం సిద్ధంగా పట్టుకుని కూర్చున్నాడు.\nకాస్సేపటికి పులి వాళ్ళుకూర్చున్న చెట్టు కిందికి వచ్చి, మనుషుల్ని అందుకోవడం కోసం, చెట్టుపైకి ఎక్కడానికి ప్రయత్నించ సాగింది.\nబసవయ్య బాణం సంధించి, పులి మీదికి సూటిగా వదిలాడు. డొక్కలో దిగిన బాణంతో, పులి పెద్దగా అరుస్తూ కొద్ది దూరం వెళ్లి నేలమీద పడి చనిపోయింది. అందరూ చెట్టుమీదనుంచి దిగారు.\nఅప్పుడు న్యాయాధికారి బసవయ్యను మెచ్చుకోలుగా చూస్తూ, 'నువ్వు దొంగవై ఉంటే మమ్మల్ని చంపేసి, మా మెళ్లో ఉన్న ఈ బంగారాన్ని కూడా తీసుకునేవాడివే. కాని నువ్వు నిజమైన వేటగాడివి. నిన్ను అనవసరంగా అనుమానించినందుకు బాధపడుతున్నాను. మా ప్రాణాల్ని కూడ రక్షించినందుకు, నీకు బహుమతిగా ఈ హారం ఇస్తున్నాను తీసుకో,' అని తన మెళ్లో ఉన్న బంగారు గొలుసును వేటగాడి మెడలో వేశాడు.\n'అయ్యా! మీరు నన్ను వేటగాడని నమ్మి నందుకు సంతోషం. కానీ ఈ మాటలు ఇక్కడ కాదు. మీ న్యాయస్థానంలో, పది మంది ముందు చెప్పండి,' అని గొలుసు తిరిగి ఇచ్చి వేశాడు బసవయ్య. న్యాయాధి కారి అతని తెలివి తేటలకు ఆశ్చర్యప\nడ్డాడు. ఆ విధంగానే తనతో పాటు అతడిని తీసుకువెళ్లి, సభ ఏర్పాటు చేశాడు.\n‘సభికులారా! మీతోపాటు నేనూ అనవ సరంగా ఇతడిని అనుమానించాను. ఇతని సాహసం వల్లనే నేను తిరిగి మీముందు మాటాడగలుగుతున్నాను. బసవయ్య నిజమైన వేటగాడు. కాకుంటే మేము ఈ పాటికి పులికి ఆహాఠమైపోతుండేవాళ్ళమే. బసవయ్యకు మురారి గొలుసు దొరికిందే కాని, మురారిని హత్య చేసి ఆ గొలుసును దొంగిలించలేదు,' అని న్యాయాధికారి ధర్మరాజు జరిగిన సంఘటనంతా వివరిం చాడు. ప్రజలు అభినందన పూర్వకంగా చప్పట్లు చరిచారు. తరవాత ధర్మరాజు, రాజభటులు తెచ్చిన గొలుసును మురారి భార్య మణెమ్మకు ఇచ్చివేశాడు.\nఅనంతరం న్యాయాధికారి తన మెడలో గొలుసును తీసి, ‘మా ప్రాణాలను రక్షించి నందుకు బసవయ్యకు ఈ చిన్ని బహుమ తిని ఇస్తున్నాను,' అని ప్రకటించి తన మెడలోని హారం తీసి, బసవయ్య మెడలో వేయబోయాడు.\n'అయ్యా! మన్నించండి. మీ కానుకను తీసుకోలేను. మాకు పండుగ సరుకులు, బట్టలు ఇప్పించండి చాలు. గొలుసు మాత్రం వద్దు,' అని వేడుకున్నాడు.\nబసవయ్య మాటలు విని ఏదో అర్థమ యినట్లుగా నవ్వి, ఏడాదికి సరిపడా సరు కులు, అతని కుటుంబానికి సరిపోను బట్టలు పెట్టి, గౌరవంగా వీడ్కోలు పలి కాడు న్యాయాధికారి.\nబేతాళుడు ఈ కథ చెప్పి ‘రాజా, బసవ య్యను న్యాయాధికారి మొదట దొంగగా అనుమానించి అడవిలోకి తీసుకెళ్లాడా? అడవిలో గొలుసు ఇవ్వబోగా వేటగాడు ఎందుకు తీసుకోలేదు? న్యాయస్థానంలోనే ఎందుకు ఇవ్వమన్నాడు? న్యాయస్థానంలో ఇవ్వబోగా వద్దని సరుకులు, బట్టలు మాత్రమే ఎందుకు కోరాడు? బంగారం విలువ తెలియకనా? ఈ ప్రశ్నకు సమా ధానం తెలిసి కూడా చెప్పక పోయావో నీ తల వేయి వక్కలవుతుంది,' అన్నాడు.\nఅప్పుడు విక్రమార్కుడు, ‘న్యాయాధి\nకారి సభలోనే బసవయ్య తడబడకుండా సమాధానాలు చెప్పిన తీరుకు అతడు వేట గాడనే నమ్మాడు. కానీ జనానికి నమ్మకం కలిగించడం కోసం మురారి బావమరిదిని తీసుకుని అడవికి వెళ్లాడే గాని భయంతో రక్షణ కోసం కాదు. దొంగని అనుమానిస్తే వెళ్ళేవాడే కాదు.\nఅడవిలో హారం ఇవ్వబోగా వద్దన్న బస వయ్య దానిని సభలో ఇమ్మని కోరింది తన నిర్దోషిత్వం నిరూపించుకోవడం కోసమే. అడవిలో గొలుసు తీసుకుని ఎవరి ఇండ్లకు వాళ్లు వెళ్లిపోతే, జనానికి నిజం తెలియక దొంగలాగే అనుమానిస్తారు. అందుకే సభలో ఇవ్వమని కోరాడు.\nఇంక ఆ పులి సంఘటన న్యాయాధికారి గాని, వేటగాడు గాని అసలు ఊహించ లేదు. తన ప్రాణాల్ని కాపాడాడనే కృతజ్ఞ తతో న్యాయాధికారి హారం ఇద్దామనుకు న్నాడు. సభలో హారాన్ని ఇస్తున్నా బస వయ్య వద్దనడానికి కారణం, వేటగాడు దాన్ని ఎల్లకాలమూ ధరించడు. ఏనాటికైనా హారాన్ని అమ్మి కుటుంబ అవసరాలు తీర్చుకోవలసిందే.\nవెంటనే అమ్మితే న్యాయాధికారికి బాధ అనిపించొచ్చు. జనానికి ఈర్ష్య, అనుమానం కలగొచ్చు. తన కుటుంబం గడపడానికి మాత్రమే సరుకులు కావాలి. బంగారం ఎప్పుడూ కోరుకోలేదు. అందుకే హారం వద్దని సరుకులు, వస్త్రాలు మాత్రం ఇప్పిం చమని అడిగాడు.\nన్యాయాధికారి మురారి భార్యకు భర్త హారం ఇప్పించి, వేటగాడికి కావలసిన వస్తువులు కూడా ఇప్పించి, ఇద్దరికీ సరైన న్యాయం చేశాడు,' అని చెప్పాడు.\nబేతాళుడికి సరైన సమాధానం లభించ డంతో శవంతో సహా మాయమై తిరిగి చెట్టె క్కాడు.",
            "book_page_end": 16,
            "story_id": "2012_06_01",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "గాడిద జోస్యం",
            "book_page_start": 17,
            "pdf_page_start": 17,
            "pdf_page_end": 19,
            "author": "టి. ప్రభాకరరావు",
            "genre": "హాస్యం",
            "moral": "కేవలం శాస్త్రజ్ఞానం కంటే ఆచరణాత్మకమైన, సహజమైన అనుభవం, పరిశీలన కూడా విలువైనదే.",
            "keywords": [
                "సిద్ధాంతి",
                "జ్యోతిష్యం",
                "చాకలి",
                "గాడిద",
                "తుఫాను",
                "పంచాంగం"
            ],
            "characters": [
                "సిద్ధాంతి",
                "చాకలి",
                "గాడిద"
            ],
            "locations": [
                "సువర్ణానదీ తీరం",
                "గ్రామం",
                "రాజధాని"
            ],
            "content": "సువర్ణానదీ తీరాన ఒక గ్రామంలో ఒక జ్యోతిష్కుడుండేవాడు. ఆయన పంచాం గాలు గుణించడంలో, ఆ చుట్టుపక్కల మిగిలిన సిద్ధాంతుల కన్న చాలా గొప్పవా డని పేరు వచ్చింది. తరవాత జాతకాలు రాయటంలో అంతటి వాడు లేడని అన సాగారు.\nసిద్ధాంతిగారి ఖ్యాతి క్రమంగా రాజధా నికి పాకింది. అక్కడ ఉండే రాజోద్యోగు లంతా కలిసి ఆయనను రాజధానికి రప్పిం చారు. కొద్ది కాలంలోనే సిద్ధాంతిగారికి రాజాశ్రయం కూడా దొరికింది. ఆయన చెప్పిన జోస్యానికి తిరుగు ఉండేది కాదు.\nక్రమంగా సిద్ధాంతి గారు అధికారుల అనుగ్రహమూ, బోలెడంత డబ్బూ సంపా దించుకుని నదీ తీరాన తన స్వగ్రామంలో అనేక వందల ఎకరాల భూమికి హక్కుదా రైనాడు. పంటలొచ్చే తరుణంలో మాత్రం సిద్ధాంతిగారు స్వగ్రామానికి వెళ్లి, చేలు కోయించి, కుప్పలు వేయించి, నూర్పిళ్లు చేయించి, ధాన్యం కొట్లలో వేయించి, దాని అమ్మకానికి ఏర్పాట్లు పూర్తి చేసుకుని రాజధానికి తిరిగి పోతుండేవాడు.\nఒక ఏడు ఆయన ఈవిధంగానే తన గ్రామంవెళ్లాడు. కుప్పలన్నీ నూర్చి ధాన్య మంతా పొలాల్లోనే రాసి పోశారు. మధ్యాన్న భోజనం అయాక ఒక కునుకు తీసి లేచి, సిద్ధాంతి గారు చల్లగాలికి వసారాలో వచ్చి కూచున్నాడు.\nఆ సమయానికి ఊరి చాకలి ఉతికిన బట్టలు గాడిదపైన వేసుకుని ఇంటికి పోతూ, సిద్ధాంతి గారిని చూసి ఆగి, 'ఏం\nబాబూ? ధాన్యమంతా పొలంలోనే ఉన్న ట్లుంది. త్వరగా ఇల్లు చేర్పించండి! ఇంకా చూస్తారేం?' అన్నాడు.\n'చేర్పిస్తాను. ఇప్పుడేం తొందర వచ్చిం దిరా?' అన్నాడు సిద్ధాంతిగారు.\n'తొందర కాకేమండీ? ఇంకో గంటలో భయంకరమైన తుఫాను ముంచుకొస్తుం టేనూ?' అన్నాడు చాకలి ఆదుర్దాగా.\nసిద్ధాంతి గారు నవ్వి, 'నీ జోస్యం అఘోరించినట్టే ఉంది. ఈ కార్తెలో వానలే ఉండవు గదా. తుఫాను రావడమేమిటి? ఆకాశం చూడు, ఎంత నిర్మలంగా ఉందో! ఎక్కడా ఒక్క మబ్బు తునక లేదు. మంద మారుతం వీస్తున్నది! తెలిసీ తెలియని విషయాలు పెద్దలతో ఎన్నడూ చెప్పకు!' అన్నాడు.\n“మీ మంచికోరే చెబుతున్నాను. కార్తెల సంగతి నే నెరగను కాని, ఇంకో రెండు గడియలలో తుఫాను రావటం మటుకు నిజం. వెంటనే బళ్లను పొలానికి తోలించి ఒక్క గింజ దిగబడకుండా ధాన్యమంతా ఇంటికి తెప్పించుకోండి. లేకపోతే, బంగారం లాంటి పంట నిష్కారణంగా పాడైపోతుంది!' అంటూ చాకలి తన గాడి దను అదిలించి తన దారిన ముందుకు సాగిపోయాడు.\nసిద్ధాంతి గారు వాడి అమాయకత్వానికి నవ్వుకుంటూ మళ్లీ ఒక్కసారి ఆకాశాన్ని కలయజూశాడు. పడమటగా చిటికెన వేలంత మబ్బు ఒకటి కనిపించింది. మరి కాస్సేపటికల్లా, అడవి ఏనుగుల మంద లాగా కారుమేఘాలు వాయువేగంతో అన్ని\nవైపుల నుంచి వచ్చి కమ్ముకున్నాయి. సూర్యుడు ఎక్కడ ఉన్నదీ తెలియరాలేదు. ప్రపంచం చీకటిపడినట్లయి పోయింది. పెద్ద పెద్ద మానులను కూకటి వేళ్లతో సహా పెకిలించగల హోరుగాలి సాగింది. ఆకాశాన ఉరుములూ, మెరుపులూ సాగి వాన ఆరం భమయింది.\nసిద్ధాంతి గారికి ఏమి చేయాలో తోచ లేదు. చాకలి చెప్పినప్పుడే ధాన్యం చేరవే సుకుని ఉంటే ఏమీ నష్టం ఉండేది కాదు. కాని పంచాగం ప్రకారం ఈ సమయంలో వానలుండటానికి వీలులేదు గనక సిద్ధాంతి గారు చాకలి మాట లక్ష్యపెట్టలేదు.\nఅన్నట్టు ఈ తుఫాను వస్తుందని చాక లికి గంటకిందటే ఎలా తెలిసింది? అని సిద్ధాంతి గారు ఆశ్చర్య పడ్డారు. తుఫాను కాస్త తగ్గగానే ఆయన చాకలి ఇంటికి పరిగెత్తివెళ్లి, ‘ఒరే చాకలీ? నువు చెప్పినట్లే చిత్రంగా వాన వచ్చిందే! నీకు తప్పక జోస్యం తెలిసి ఉండాలి. ఎవరి దగ్గర నేర్చుకున్నావురా?' అని అడిగాడు.\n“మరెవరోనా బాబూ, నా గాడిదే నాకు జోస్యం చెబుతుంది. దాని ముందు ఏ పంచాంగాలు పనికిరావు. ఇంకో మూడు నాలుగు గడియల్లో వాన రాబోతోందనగా దాని వంటిమీదున్న రోమాలన్నీ నిలబడ తాయి. అది చెవులూ, కళ్లూ పైకి తిప్పి మనకు వినబడని వానకోసం ఆలకిస్తుంది. తరవాత తోకను ముడిచి అటూ ఇటూ చిందులు తొక్కుతుంది! దాని జోస్యానికి తిరుగులేదు బాబూ!' అన్నాడు చాకలి.\nసిద్ధాంతి వెళ్లిపోతూ, ‘ఒరే, నీకు పుణ్య ముంటుంది. ఇవాళ జరిగిన సంగతి ఎవ రీకీ చెప్పకు. నా పరువు కాస్తా పోతుంది.' అని చాకలిని బతిమాలుకున్నాడు. కాని ఈ సంగతి అందరికీ తెలియనే తెలిసింది. సిద్ధాంతిగారి దగ్గిర జరగబోయే విషయాలు తెలుసుకునేవారు క్రమంగా తగ్గిపోయారు.",
            "book_page_end": 19,
            "story_id": "2012_06_02",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "విలువైన నిధి",
            "book_page_start": 20,
            "pdf_page_start": 20,
            "pdf_page_end": 23,
            "author": "సీతాసత్య",
            "genre": "నీతి కథ",
            "moral": "కష్టం విలువ తెలిసిన తర్వాతే నిజమైన ఆనందం, సంపద దొరుకుతాయి. శ్రమ ద్వారా సంపాదించుకున్నదే నిజమైన ఆస్తి.",
            "keywords": [
                "సోముడు",
                "నిధి",
                "తాళపత్రం",
                "బద్దకం",
                "సాధువు",
                "శ్రమ",
                "కష్టం విలువ"
            ],
            "characters": [
                "సోముడు",
                "భూమయ్య",
                "సాధువు"
            ],
            "locations": [
                "చంద్రవరం గ్రామం",
                "దండకారణ్యం",
                "శిథిలాలయం",
                "సాధువు ఆశ్రమం"
            ],
            "content": "దండకారణ్యానికి తూర్పు దిక్కుగా పర్వత సానువుల మధ్యలో ఉన్న చంద్రవరం గ్రామంలో సోముడనే యువకుడు ఉండే వాడు. తల్లిదండ్రులు మరణించేనాటికి ఒక పాత ఇల్లూ, దానినానుకుని కొంత పంటపొలమూ మిగిలాయి వాడికి.\nస్వతహాగా బద్దకస్తుడు కావడంతో పగ లంతా రచ్చబండ మీదా, గుడి ప్రాంగణం లోనూ గడుపుతూ, ఎవరైనా జాలిపడి ఇంత పెడితే తిని రాత్రికి వారింట్లో పడుకుని కాలం గడుపుతూండేవాడు సోముడు.\nఒకరోజు రాత్రి సోముడు మంచి నిద్రలో ఉండగా అటకమీద ఎలుకలు చేసిన చప్పుడుకు మెలకువ వచ్చి అటక ఎక్కి చూడగా పాతకాలం నాటి పెట్టె ఒకటి కనిపించింది. దానిని చూడగానే వాడికళ్లు ఆనందంతో మెరిశాయి. అంతకాలమూ దానిని గమనించనందుకు తనను తాను నిందించుకుంటూ ఎలాగోలా కష్టపడి ఆ పెట్టెను అటకమీదినుంచి కిందికి దించాడు.\nకానీ దాన్ని తెరిచి చూశాక అందులో కనిపించిన పనికిరాని పాత సామాన్లు వాడికి అంతులేని నిరాశను కలిగించాయి. నిద్రా భంగం చేసిన ఎలుకల్ని తిట్టుకుంటూ అన్యమనస్కంగా ఒకొక వస్తువునూ తీసి బయట పెట్టినవాడికి పెట్టె అడుగున ఒక తాళపత్రం కనిపించింది.\nఆ తాళపత్రంలో ఉన్న విషయాన్ని ఆక ళింపు చేసుకున్నవాడికి అంతులేని ఆనందం కలిగింది. చంద్రవరం గ్రామానికి పశ్చిమ దిశగా ఉన్న కొండల మధ్య ఉండే లోయలో ఒక శిథిలాయంలో గొప్పనిధి ఉన్నదని వాడికి ఆ పత్రం ద్వారా తెలిసింది.\nకానీ అక్కడికి ఎలా వెళ్లాలో తెలియజేసే\nవివరాలు ఆ తాళపత్రంలో లేవు. సోముడు దిగులు పడకుండా మరునాడు తెల్లవారు జామునే బయలుదేరి ఊరికి పశ్చిమ దిశగా నడిచి ఓ గ్రామం చేరుకున్నాడు.\nచాలాదూరం నడవటం వలన వాడికి నీరసం ముంచుకొచ్చింది. ఒకరిద్దరు గ్రామ స్థులను, తినేందుకు ఏమైనా పెట్టమనీ అడిగాడు. వారు ఊరి పెద్ద భూమయ్యను కలవమని చెప్పారు.\nసోముడు భూమయ్యను కలుసుకుని తనకింత అన్నం పెట్టమని బ్రతిమాలుకు న్నాడు. భూమయ్య వాడిని ఎగాదిగా చూసి, తర్వాత భోజనాలు పెట్టించాడు.\nషడ్రసోపేతమైన భోజనాన్ని ఆరగించాక, 'ఊరు కాని ఊళ్లో నామీద ఇంత దయ చూపించిన మీ రుణం ఎలా తీర్చుకోవాలో తెలియడం లేదు,' అన్నాడు సోముడు.\n‘నాకు తెలుసులే! అలా పెరట్లోకి వెళ్లి పశువులపాకను శుభ్రంగా ఊడ్చి, పశువు లను శుభ్రంగా కడిగి కొట్టంలో కట్టేస్తే నా రుణంలో సగం తీరుతుంది,' అన్నాడు భూమయ్య.\nఒక్క క్షణం తెల్లబోయినా భూమయ్య చెప్పిన పనిని పూర్తి చేసేసరికి అలవాటు లేని కారణాన వాడికి ఒళ్లంతా నొప్పులు పుట్టి భూమయ్య ఇంటి అరుగు మీదే ఒళ్లెర క్కుండా నిద్రపోయాడు.\nమర్నాడు ఎవరో తట్టి లేపినట్టనిపించి లేచి కూర్చున్నాడు సోముడు.\nచేతికర్రతో అతడి భుజంమీద పొడుస్తూ.. 'లే.. లే... బారెడు పొద్దెక్కింది. పశువుల నలా కాసేపు అడవిలో తిప్పి తోలుకురా,' అన్నాడు భూమయ్య.\nదిక్కులు చూస్తున్న సోముడితో, 'నా రుణంలో సగం బాకీ అలానే ఉందనే సంగతిని మరిచిపోయావా ఏంటి?' అని హుంకరించాడు భూమయ్య.\nపశువుల్ని తోలుకుని దాపులనున్న అడి వికి వెళ్లక తప్పలేదు సోముడికి.\nఅలా వారం రోజుల పాటుగా ఉదయం తిన్న తిండికి సాయంత్రం, సాయంత్రం తిన్న తిండికి మర్నాడు ఉదయం పనిచే సినా అతడి బాకీ సగానికి సగం అలానే ఉండిపోతూ వచ్చింది.\nఈ వెట్టి చాకిరీ చేయడం కంటే పస్తు లుండటమే నయమనిపించి ఒక రోజున ఎవరికీ చెప్పకుండా పశువుల్ని కొట్టంలో\nకట్టివేశాక ఊరు వదలి పారిపోయి ఊపిరి పీల్చుకున్నాడు సోముడు.\nకొంతదూరం నడిచాక వాడికి ఒక సాధువు ఎదురొచ్చాడు. సాధువుకు సాష్టాంగ నమ స్కారం చేసి, ‘ఇక్కడెక్కడో ఒక శిథిలా లయం ఉన్నదని విన్నాను. అక్కడికి నాకు దారి చూపించి పుణ్యం మూటకట్టుకోండి స్వామీ,' అన్నాడు సోముడు.\nఅందుకా సాధువు నవ్వి, సమాధానం చెప్పకుండా ముందుకు నడిచాడు.\n“మరేం చేస్తే నాకు దారి చూపిస్తారో అదయినా చెప్పండి స్వామీ!' అని బ్రతి మాలాడు సోముడు.\nతనతో రమ్మని చెప్పి తన ఆశ్రమానికి తీసుకువెళ్లి అతడు చేయవలసిన పనుల్ని వివరించాడు సాధువు.\nరోజూ చీకటితోనే లేచి ఆశ్రమం శుభ్రం చేయటం, వాగు నుంచి నీరు తెచ్చి ఆశ్ర మంలో ఉన్న పాత్రలన్నీ నింపటం, అడవి నుంచి తేనె, పళ్లూ, దుంపలూ సేకరిం చటం, సాధువుకు కావాల్సిన ఇతర ఏర్పా ట్లన్నీ చూడటం, ఈ పనులతో సోముడికి క్షణం కూడా తీరిక దొరికేది కాదు.\nసాధువు కూడా అతడి పరిచర్యల వలన సంతోషించినట్లే కనిపించాడు. ఒక రోజు రాత్రి తన కాళ్లు పడుతూ నిద్రకు జోగు తున్న సోముడి తలమీద చేయివేసి, “ఏదో ఆలయానికి దారి అడిగినట్లుగా ఉన్నావు. ఇప్పట్లో అక్కడికి వెళ్లే ఉద్దేశం లేదా ఏం?' అన్నాడు సాధువు.\n'మీరు ఆ మాట ఎప్పుడంటారా అని ఎదురు చూస్తున్నాను స్వామీ,' అన్నాడు సోముడు వినయంగా.\n'ఇంతకూ అక్కడికి వెళ్లి ఏం చేయాల నుకుంటున్నావో చెప్పనే లేదు నువ్వు, ' అన్నాడు సాధువు.\nసోముడు గతుక్కుమని, ‘అది పరమ రహస్యం స్వామీ!' అన్నాడు.\n‘నువ్వక్కడికి వెళ్లాలనుకుంటున్నది నిధి గురించి కాదు కదా?' అన్నాడు సాధువు కళ్లు తెరిచి.\nసోముడు రెండు చేతులూ పైకెత్తి, ‘విష యాన్ని మీ వద్ద దాచి పెట్టినందుకు నన్ను మన్నించండి స్వామీ. నేను అక్కడికి వెళ్లాల నుకుంటున్నది నిధికోసమే,' అన్నాడు.\n'గతంలో నీలానే చాలామంది అక్కడికి వెళ్లి ఉత్త చేతులతో తిరిగి వచ్చారు నాయనా!\nనువ్వక్కడికి వెళ్లడం వలన ఏమీ ప్రయో జనం ఉండబోదు,' అన్నాడు సాధువు. సోముడిని జాలిగా చూస్తూ.\n'నేనక్కడికి వెళ్లి తీరాలి స్వామీ! నాకు పట్టిన దరిద్రాన్ని వదిలించుకోవాలంటే అదొక్కటే మార్గం!' అన్నాడు సోముడు.\n“సరే అయితే విను,' అంటూ శిధిలాల యానికి వెళ్లేందుకు అవసరమైన వివరాలు చెప్పాడు సాధువు. ఆ రాత్రికి ఆశ్రమంలోనే విశ్రమించి మర్నాడు ఉదయాన్నే శిథిలాల యానికి బయలుదేరాడు సోముడు.\nకొండలూ, కోనలూ దాటి భీకరారణ్యం గుండా ప్రయాణించి ఎట్టకేలకు పాడుప డిన ఆలయాన్ని చేరుకున్నాడు సోముడు.\nఆలయ ప్రాంగణంలో ఉన్న అమ్మవారి విగ్రహం చుట్టూ ముమ్మారు ప్రదక్షిణం చేసిన తరువాత ఆలయప్రాంగణమంతా ఎంత వెదికి చూసినా నిధి ఉన్న జాడ అత డికి తెలియరాలేదు. సాధువు మాటల్ని మననం చేసుకుంటూ ఆ రాత్రికి అక్కడే విశ్రమించాడు సోముడు.\nమర్నాడు ఉదయం లేచి మరింత శ్రద్ధగా ఆలయపు గోడలమీద ఏమైనా వివరాలు దొరుకుతాయేమోనని కళ్లల్లో కళ్లు పెట్టు కుని మరీ వెదికాడు సోముడు. చివరికతడి శ్రమ ఫలించి ఒకచోట రాగిరేకుమీద చెక్క బడి గోడలో తాపడం చేయబడిన ఫలకం కనిపించింది.\nఆత్రుతగా దాన్ని చదివాడు సోముడు. దానిమీద ఇలా చెక్కబడి ఉంది. ‘ఇప్పుడు నీకు కష్టం విలువ తెలిసింది. దీనికంటే విలువైన నిధి ఎక్కడైనా ఉన్నదని ఎవరైనా చెప్పినా నమ్మకు!'\nదానిని చూసిన వెంటనే అంతులేని నిరాశ కలిగింది సోముడికి. స్థిమితంగా ఆలోచిం చగా అందులోని గూడార్థం అవగతమైంది వాడికి. వెంటనే వెనుదిరిగి ఊరికి ప్రయాణ మయ్యాడు.\nతరువాత క్రమేణా బద్దకాన్ని వదుల్చు కుని తల్లిదండ్రుల నుంచి సంక్రమించిన పంటభూమిని సాగు చేసుకుంటూ సుఖ సంతోషాలతో జీవించాడు సోముడు.",
            "book_page_end": 23,
            "story_id": "2012_06_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం - 31",
            "book_page_start": 24,
            "pdf_page_start": 24,
            "pdf_page_end": 26,
            "author": "చందమామ బృందం",
            "genre": "పంచతంత్ర కథ",
            "moral": "ఆపదలో ధైర్యంతో పాటు త్యాగం చేస్తే గొప్ప కీర్తి, పరోపకారం లభిస్తాయి. బుద్ధిమంతులు తమ చావు తప్పదని తెలిసినప్పుడు కూడా ఇతరులకు మేలు చేయాలని చూస్తారు.",
            "keywords": [
                "సుబుద్ధి",
                "దొంగలు",
                "పక్షి జోస్యం",
                "రత్నాలు",
                "త్యాగం",
                "రాజ్యాభిషేకం",
                "మిత్రులు"
            ],
            "characters": [
                "సుబుద్ధి",
                "రాజు కొడుకు",
                "మంత్రి కొడుకు",
                "కోశాధికారి కొడుకు",
                "దొంగలనాయకుడు",
                "పక్షి"
            ],
            "locations": [
                "రత్నపురం",
                "అరణ్యం",
                "సత్రం"
            ],
            "content": "దొంగలనాయకుడు చెప్పినట్లే అతని అనుచరులు రాజు కొడుకునూ, మంత్రి కొడుకునూ, కోశాధికారి కొడుకునూ, వారి వెంట వస్తున్న సుబుద్ధినీ పట్టుకుని తీసు కువచ్చారు.\nదొంగల నాయకుడు వాళ్లను సోదా చేస్తే అతనికి ఏమీ దొరకలేదు. అందుచేత అతను తనకు నచ్చిన పైపంచ ఒకటి తీసుకుని, నలుగురినీ వదిలి పెట్టాడు.\nవాళ్లు వెళ్లిపోతుంటే పక్షి మళ్లీ అరి చింది. నాయకుడు వాళ్లను మళ్లీ తెప్పించి, మరింత శ్రద్ధగా సోదా చేశాడు. కాని అతనికి ఏమీ దొరకలేదు. అతను వాళ్లను మళ్లీ వదిలేశాడు. వాళ్లు పోతుంటే ఈసారి పక్షి మరింత గట్టిగా అరిచింది. నాయ కుడు వాళ్లను మళ్లీ తెప్పించి, 'మీ వద్ద మణులున్నాయని పక్షిచెబుతున్నది. అవి ఎక్కడ?' అని అడిగాడు.\n‘మా దగ్గర మణులుంటే నువు సోదా చేసినప్పుడు దొరకవా?' అన్నారు వాళ్లు.\n‘పక్షి పదేపదే చెబుతున్నది గనక మీ వద్ద మణులు ఉండి తీరాలి. అవి మీ వంటి మీదే లేవు గనక, మీరు వాటిని మింగి ఉంటారు. ఇప్పుడు చీకటి పడు తున్నది. రేపు ఉదయమే మీ పొట్టలు చీల్చి మణులు ఉన్నాయో లేదో చూస్తాను,' అంటూ దొంగలనాయకుడు వారిని ఒక కొట్టులో బంధింపజేశాడు.\nఆ రాత్రి కొట్టులో చాలా సేపు మేలు కుని సుబుద్ధి ఇలా ఆలోచించాడు.\nరేపు ఉదయం ఈ దొంగ మిగిలిన ముగ్గురి పొట్టలూ చీల్చి, అందులో మణు\nలున్న సంగతి గ్రహించినమీదట, నా పొట్టలో కూడా ఒక మణి ఉంటుందన్న ఆశతో నన్ను కూడా చీల్చుతాడు. ఎలాగూ నా చావు తప్పదు. నేను ఏం చేయాలి? బుద్ధిమంతులు తమ చావు తప్పదని తెలిసినప్పుడు ఎవరికైనా మేలు చేసి ఉత్తమలోకాలు సంపాదించుకుంటారని పెద్దలు చెబుతుంటారు. అందుచేత రేపు ఉదయం దొంగలనాయకుడిని మొదట నా పొట్టనే చీల్చనిస్తే, మిగిలిన ముగ్గురూ బతికిపోతారు. నా పొట్టలో మణి దొరకక పోయేసరికి దొంగలనాయకుడికి పక్షి జోస్యంలో నమ్మకం పోతుంది. వాడు విర క్తితో మిగిలిన ముగ్గురినీ విడిచిపుచ్చు తాడు. వాళ్ల ధన ప్రాణాలు దక్కించినం దుకు నా కీర్తి ఇహంలోనూ, పరంలోనూ కూడా వ్యాపిస్తుంది. నా పాపాలన్నీ పరి హారం అయిపోతాయి. రానున్న చావును బుద్ధిమంతుడు ఎదుర్కొనటానికి ఇంత కన్నమేలైన మార్గం లేదు.\nఇలా అనుకుని సుబుద్ధి మిగిలిన వాళ్లకు నిజం చెప్పేసి, తన ఎత్తు వివరిం చాడు. వాళ్లు మళ్లీ మళ్లీ కృతజ్ఞతలు తెలు పుకున్నారు.\nతెల్లవారగానే దొంగల నాయకుడు ఆ నలుగురినీ తన వద్దకు రప్పించి, పొట్టలు చీల్చే సన్నాహం చేశాడు.\nఅప్పుడు సుబుద్ధి చేతులు జోడించి దొంగల నాయకుడితో, ‘నా కళ్ల ముందు నా సోదరుల పొట్టలు చీలటం నేను భరిం చలేను. నాయందు అనుగ్రహం ఉంచి ముందు నా పొట్ట చీల్చు', అన్నాడు.\nదొంగల నాయకుడు అతన్ని కనిక రించి, ముందుగా అతని పొట్టనే చీల్చాడు. కాని ఎంత వెతికినా అందులో మణి లేదు.\nఇది చూసి దొంగల నాయకుడు పశ్చా త్తాపంతో కుమిలిపోతూ, 'అయ్యో, పక్షిని నమ్మి, ధనాశతో ఎంత పాపిష్టి పనిచేశాను. మిగిలిన వాళ్ల పొట్టలలో కూడా రత్నాలు ఉండవు. వారిని హింసించటం వృధా!' అనుకుని వారిని విడిచిపుచ్చాడు.\nఆ ముగ్గురూ క్షేమంగా అరణ్యం దాటి రత్నపురం చేరి, ఒక సత్రంలో బసచేసి, ఆముదం తాగి తమ మణులను తిరిగి పొందారు. కోశాధికారి కొడుకు వాటిని ఆ నగరంలోని వర్తకులకు అంతులేని ధనానికి అమ్మి, ఆ ధనమంతా రాజు కొడుక్కు ఇచ్చాడు.\nఆ సమయంలో రత్నపురాన్ని ఏలుతు న్నవాడు ఒక రాజద్రోహి. వాడు రాజ వంశాన్ని నిర్మూలించి, రాజ్యం కాజేసి ప్రజా కంటకుడుగా పాలిస్తున్నాడు.\nఅందుచేత రత్నపుర రాజ్యాన్ని జయించా లని రాజు కొడుకుకు ఆలోచన కలిగింది.\nఅతను మంత్రి కుమారుడిని తన మంత్రి గానూ, కోశాధికారి కొడుకును తన కోశాధి కారిగానూ నియమించాడు.\nవారు ముగ్గురూ పొరుగు రాజ్యానికి వెళ్ళి, డబ్బు మంచినీరు లాగా ఖర్చు చేసి, చతురంగ బలాలను సమకూర్చుకున్నారు.\nఈ సైన్యంతో వారు రత్నపురం మీదికి దండెత్తి వచ్చారు.\nరత్నపుర రాజ్యం వారి వశమయింది.\nతరవాత రాజకుమారుడికి వైభవంగా రాజ్యాభిషేకం జరిగింది. అతను పొరుగు రాజుకూతురిని పెళ్లి చేసుకున్నాడు కూడా.\nఅటుపిమ్మట అతను రాజకార్యాలను తన మిత్రులిద్దరి మీదా వదిలి, తన కొత్త భార్యతో గడుపుతూ సుఖసౌఖ్యాలలో తేలిపోసా గాడు.",
            "book_page_end": 26,
            "story_id": "2012_06_04",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పరుసవేది",
            "book_page_start": 27,
            "pdf_page_start": 27,
            "pdf_page_end": 29,
            "author": "అమితాబ దాస్గుప్త",
            "genre": "జానపద కథ",
            "moral": "అపార్థాల వల్ల విలువైన వస్తువులను పోగొట్టుకోవచ్చు. అహంకారం విలువను గుర్తించనివ్వదు.",
            "keywords": [
                "పరుసవేది",
                "కంసాలి",
                "బంగారం",
                "నర్మదా నది",
                "కట్టెలు కొట్టేవాడు",
                "అక్బర్"
            ],
            "characters": [
                "కట్టెలు కొట్టేవాడు",
                "కంసాలి (మండూ రాజు)",
                "మండూ రాజకుమార్తె",
                "బొర్హన్పూర్ రాజు",
                "జహంగీర్",
                "అక్బర్"
            ],
            "locations": [
                "మండూ పర్వత ప్రాంతం",
                "బొర్హన్పూర్",
                "నర్మదా నది"
            ],
            "content": "మొఘల్ చక్రవర్తి జహంగీర్ తన జీవిత చరిత్ర ‘తుజుక్-ఇ-జహంగిరి'లో పరుస వేది గురింఛి ఒక ఆసక్తికరమైన పిట్టకథను పేర్కొన్నాడు. ఇనుముతో తయారుచేసిన ఏ వస్తువునైనా పరుసవేదికి తాకిస్తే చాలు ఆ వస్తువు బంగారుగా మారుతుందని నానుడి. దీంతో పరుసవేదిపై కథలు, కల్పనలకు అంతే ఉండేది కాదు.\nపూర్వం, దక్షిణ భారతదేశంలో మండూ అనే పర్వత ప్రాంతముండేది. ఈ ప్రాంతం లోని ఒక గ్రామంలో కట్టెలు కొట్టేవాడు ఉండేవాడు. ఇతడు నిరుపేద. ప్రతి రోజూ ఉదయాన్నే అతడు గొడ్డలి చేతపట్టుకుని చెట్లు నరికేందుకు అడివికి వెళ్లేవాడు. కలపను పట్టణంలో అమ్మిజీవించేవాడు.\nఒకరోజు ఓ చెట్టును నరుకుతుండగా చేతిలోని గొడ్డలి ఒక చిన్న ముక్కకి తగిలి విరిగిపోయింది. వెంటనే గొడ్డలి కొస రంగు మారిపోయింది. కట్టెలు కొట్టేవాడు నిర్ఘాం తపోయాడు. అలాంటి గొడ్డలితో తానిక చెట్లు ఎలా నరకగలడు? అతడు గొడ్డలిని తీసుకుని కంసాలి వద్దకు పరుగెత్తాడు.\n'అన్నా, నాకు ఎలాంటి గొడ్డలిని చేసి ఇచ్చావో చూడు! చిన్న ముక్క తగలగానే ఇదెలా అయిందో చూడు!'\nగొడ్డలి రంగు చూడగానే కంసాలి కళ్లు మెరిశాయి. అతడు కట్టెలు కొట్టేవాడి చేతిలోని గొడ్డలిని తీసుకుని పరీక్షగా చూశాడు. 'అవును తమ్ముడూ, గొడ్డలి ఇలా మారినందుకు నాదే తప్పు. ఇను మును సానబట్టడంలో ఏదో తప్పు జరిగి నట్లుంది' అంటూ కంసాలి కట్టెలు కొట్టేవా డికి హామీ ఇచ్చాడు. 'దిగులు పడవద్దు. నీకు కొత్త గొడ్డలిని చేయిస్తాను' అన్నాడు\nకంసాలి. కట్టెలు కొట్టేవాడు తనకు కొత్త గొడ్డలి వస్తుందని విని సంతోషించాడు.\nఅప్పుడు కంసాలి అడిగాడు. ‘నీ గొడ్డ లిని తాకిన వస్తువేదో కాస్త చూపగలవా?' దానికి కట్టెలు కొట్టేవాడు ఆశ్చర్యపడి, 'ఎందుకు చూపనూ, నాతో రా అన్నా' అని కంసాలిని పిలుచుకుపోయాడు.\nకంసాలితో పాటు అడవిలోకి వచ్చిన కట్టెలు కొట్టేవాడు అక్కడ ఒక చెట్టు కింది చిన్న చిన్న ముక్కను చూపి, 'ఇదే అన్నా నా గొడ్డలిని తాకింది' అన్నాడు.\n'ఆ ముక్కను తీసి నాకివ్వు, అదేమిటో చూస్తాను!' అన్నాడు కంసాలి. కట్టెలు కొట్టే వాడు అలాగే తీసి ఇచ్చాడు. దాన్ని చూడ గానే కంసాలి తన ముఖకవళికలను దాచి పెట్టుకుని చెప్పాడు. ‘దీన్ని మాఇంటికి తీసుకెళతాను. ఇనుమును నునుపు చేయ డానికి, శుభ్రపర్చడానికి ఇది ఉపయోగ పడుతుందేమో చూస్తాను.'.\nకంసాలి చాలా తెలివైన వాడు. గొడ్డలిని చూడగానే అది బంగారుగా మారినట్లు అతడు గుర్తించాడు. తర్వాత ఆముక్కని తీసుకుని ఇంటికి వెళ్లగానే దాన్ని ఇనుప వస్తువులకు తాకించాడు. తప్పకుండా అది పరుసవేది అని ధృవపర్చుకున్నాడు.\nకంసాలికి సుడి తిరిగినట్లయింది. బంగారును అమ్మగా వచ్చిన డబ్బుతో మండూ ప్రాంతంలో భూమి కొనుగోలు చేసి పెద్ద భవంతిని కట్టుకున్నాడు. దాంట్లో చాలా మంది పనివాళ్లను, సేవకులను నియ మించాడు. రోజురోజుకూ తన సంపద, పలుకుబడి పెరుగుతూ వచ్చింది. త్వర లోనే అతడు మండూ రాజు అయ్యాడు.\nమండూ పొరుగున బొర్హన్పూర్ అనే రాజ్యం ఉండేది. ఈ రెండు రాజ్యాలకు మధ్య నర్మదా నది ఉండేది. మండూ రాజు కుమార్తెను తన కుమారుడికి ఇచ్చి పెళ్లి చేయవలసిందిగా కోరుతూ బొర్హన్పూర్ రాజు ప్రతిపాదన పంపాడు. కంసాలి రాజ వెంటనే ఈ ప్రతిపాదనను అంగీకరించాడు.\nఒక శుభముహూర్తాన బొర్హాన్పూర్ యువ రాజు మండూ రాజకుమార్తెను పెళ్లాడాడు.\nకుమార్తెను అత్తవారింటికి పంపేట ప్పుడు కంసాలి రాజు తన వద్ద ఉన్న పరుస వేదిని చెక్కపెట్టెలో ఉంచి కూతురు చేతిలో పెట్టాడు. 'అమ్మా! దీనిని మీ మామగారికి ఇవ్వు. ఇది నా బహుమతిగా ఆయనతో\nచెప్పు' అన్నాడు. తర్వాత దాని వెనుక రహస్యం గురించి అతడు తన కుమార్తెకు చెప్పాడు.\nబొర్హన్పూర్ రాజు తన కోడలికి ఆహ్వానం పలికేందుకు నర్మదా నది గట్టువద్ద వేచి చూస్తున్నాడు. గట్టు చేరగానే కంసాలి రాజు కుమార్తె తన వద్ద ఉన్న చెక్క పెట్టెను రాజుకు అప్పగించింది. ‘మా తండ్రి దీనిని మీకు బహుమతిగా పంపాడ'ని చెప్పింది.\nఆసక్తితో బొర్హన్పూర్ రాజు ఆ పెట్టెను తెరిచి చూశాడు. పెట్టెలోపల వస్తువును చూడగానే అతడు ఆగ్రహించాడు. మండూ రాజు తనను అపహాస్యం చేయడానికి దాన్ని పంపాడని అతడు భావించాడు. కంసాలి కుమార్తె దాని గురించి చెప్పే లోపే ఆ ముక్కను నర్మదా నదిలోకి విసిరేశాడు.\nకంసాలి కుమార్తె విషాదంతో ఏడ్చేసింది. అది పరుసవేది అని తన మామగారికి చెప్పింది. రాజు తన తప్పు గ్రహించి పశ్చా త్తాపపడ్డాడు. నర్మదా నది నీటిలోపల ఆ వస్తువు కోసం వెతకమని గజఈతగాళ్లకు ఆదేశించాడు. కాని ఎంత వెతికినా అది ఎవరికీ దొరకలేదు.\nజహంగీర్ తన ఆత్మకథలో ఈ విషయం పేర్కొంటూ, ఈ ఘటన జరిగిన చాలా ఏళ్ల తర్వాత అక్బర్ చక్రవర్తి బొర్హన్పూర్ రాజుతో యుద్ధానికి దిగాడని రాశాడు. అక్బర్ సేనలు ఒకసారి నర్మదానదిని దాటుతున్న ప్పుడు ఒక ఏనుగు ఉన్నట్లుండి మతి తప్పి దూకుడుగా వ్యవహరించింది. సైన్యాధి కారి ఆదేశం మేరకు ఏనుగు కాళ్లను ఇనుప గొలుసుతో కట్టేశారు. ఏనుగుల మంద నర్మదా నదిని దాటుతున్నప్పుడు ఆ ఏనుగు కాళ్లను కట్టి ఉంచిన గొలుసు బంగారుగా మారడం కనిపించింది. ఈ వింతను తర్వాత అక్బర్ చక్రవర్తి చెవిన వేశారు. ఇలా పరుస వేది గురించి చాటువు అక్బర్ వరకు వెళ్లింది.\nఅక్బర్ చక్రవర్తి నర్మదా నది నీటి అడుగు ప్రాంతాన్ని వెతకవలసిందిగా ఈతగాళ్లను ఆదేశించాడు. రాత్రింబవళ్లూ వారు నీటిలో వెతికారు కాని ఆ పరుసవేది వారెవరికీ దొరకలేదు.",
            "book_page_end": 29,
            "story_id": "2012_06_05",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చిత్రకారుల యుక్తి",
            "book_page_start": 30,
            "pdf_page_start": 30,
            "pdf_page_end": 31,
            "author": "టి. తాతారావు",
            "genre": "యుక్తి కథ",
            "moral": "తెలివైన యుక్తితో కష్టమైన పనిని కూడా సులభంగా పూర్తి చేసి, తమ ప్రతిభను నిరూపించుకోవచ్చు.",
            "keywords": [
                "చిత్రకారులు",
                "జయవిజయులు",
                "మాధవవర్మ",
                "పరీక్ష",
                "యుక్తి",
                "ఆత్మజ్ఞానం"
            ],
            "characters": [
                "జయవిజయులు",
                "మాధవవర్మ"
            ],
            "locations": [
                "రాజాస్థానం"
            ],
            "content": "పూర్వం జయవిజయులని ఇద్దరు చిత్ర కారులుండేవారు. వారు ప్రతిభావంతులు. వారు ఏ కొత్త మనిషినైనా సరే కొద్దిసేపు చూసి ఆ మనిషి రూపం చిత్రించగలిగే వారు. తాము చూడని మనిషిని సైతం వర్ణిం చగా విని, ఎరిగినవాళ్లు పోల్చుకునేలాగ చిత్రించగలిగేవారు.\nవారు తమ అపూర్వ శక్తులను అనేక రాజాస్థానాలలో ప్రదర్శించి ఎన్నో బిరు దులూ బహుమానాలూ పొందుతూ దేశా టన చేశారు.\nఒకనాడు వారు మాధవవర్మ అనే రాజు యొక్క ఆస్థానానికి వచ్చి అక్కడకూడా తన ప్రజ్ఞను ప్రదర్శించారు.\nమాధవవర్మవారితో, ‘మీరు ప్రతిభావం తులని నేను నమ్ముతున్నాను. అయితే మీకొక చిన్న పరీక్ష పెడతాను. అన్ని రకాల జ్ఞానం కంటే కూడా ఆత్మజ్ఞానం గొప్పదని పెద్దలు చెబుతారు. ఇది కళలలో కూడా నిజమేనని నా ఉద్దేశం. మీరు నిజంగా ప్రతిభావంతులే అయితే మీరు మీ చిత్త రువులనే వేసి నాకు చూపించండి. అవి వాస్తవాన్ని పోలి ఉన్నట్లయితే నేను మీకు నిజంగా మంచి బహుమానం ఇచ్చి సత్కరి స్తాను,” అన్నాడు.\nఈ మాటలకు జయ విజయులు తెల్ల బోయినట్లు కనబడ్డారు.\n'మీరు తరచు మీ ముఖాలను అద్దా లలో చూసుకుంటూనే ఉంటారు కదా! ఆ ముఖాలను చిత్రించడం మీకేమంత కష్టం? అలా కనిపించి వెళ్లిపోయిన దాసీ దాని చిత్తరువు అచ్చు గుద్దినట్లు వేశారే. అంత కన్న ఇది కష్టమైన పని కాదు,' అన్నాడు మాధవవర్మ.\nజయవిజయులు ఒకరినొకరు చూసు కున్నారు. ఒకరి ముఖాలొకరు పరీక్షించు కున్నారు. వారి కళ్లు ఏమో మాట్లాడుకు న్నాయి.\n‘సరే మహారాజా! ఈ పరీక్షకు మేము నిలబడతాం!' అన్నారు వారు.\nరాజుగారు నౌకర్లను పిలిపించి, ‘ఈ చిత్రకారులిద్దరినీ చెరొక గదిలోనూ ఉంచి, చిత్రాలు పూర్తి అయినాక వాటిని నా వద్దకు తీసుకురండి. వారుండే గదులలో అద్దాలు గాని అద్దాలలాటివి గాని ఏమీ లేకుండా చూడండి' అన్నాడు..\nరాజుగారి నౌకర్లు వారిని చెరొక ఖాళీ గదికి తీసుకుపోయారు.\nఎవరి ముఖం వారు చిత్రించడం సులు వైన పనికాదు. అద్దంలో చూసుకున్నప్ప టికీ ప్రతిబింబాలలో కుడి ఎడమలు వ్యత్యాసంగా ఉంటాయి.\nఆ కారణం చేత, జయవిజయులు రాజాజ్ఞ ప్రకారం ఎవరి ముఖం వారు చేసు కోవడానికి ప్రయత్నించినట్లయితే ఫలితం సరిగా ఉండేది కాదు.\nఅయితే వారు ఆ పని చేయడానికి ప్రయత్నించలేదు. విజయుడి ముఖాన్ని జయుడు, జయుడి ముఖాన్ని విజ యుడూ చిత్రించ నారంభించారు.\nఒక్క ఘడియ లోపల ఇద్దరి చిత్రణా ముగిసింది. వారు తమ తమ చిత్రాలను వేరు వేరు పెట్టెలలో పెట్టి నౌకర్లకిచ్చి వాటిని రాజుగారి వద్దకు పంపించారు.\nరాజుగారి చేతికి అందగానే రెండు పెట్టెలూ కలిసిపోయాయి. వాటిలో ఉన్న రెండు చిత్తరువులనూ ఆయన చెరొక చేతిలో పట్టుకుని వాటిలో గల వాస్తవ చిత్రణకు దిగ్రమ చెందాడు.\nచిత్రకారులు చేసిన యుక్తి ఆయనకు అసలు స్పురించనేలేదు.\nఆయన జయవిజయులను సభకు రావించి, వారి శక్తిని ఎంతో కొనియాడి, ఇద్ద రీకీ ఘనంగా సన్మానం చేసి పంపించాడు.",
            "book_page_end": 31,
            "story_id": "2012_06_06",
            "raw_genre_backup": "యుక్తి కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "సరికొత్త శ్లోకం",
            "book_page_start": 32,
            "pdf_page_start": 32,
            "pdf_page_end": 34,
            "author": "ఎమ్. రామానుజాచారి",
            "genre": "యుక్తి కథ",
            "moral": "తెలివైన యుక్తితో అన్యాయాన్ని బహిర్గతం చేసి న్యాయం చేయవచ్చు. తెలివైన వారు ఇతరుల మోసాలను పసిగట్టి, తగిన శాస్తి చేయగలరు.",
            "keywords": [
                "కాళిదాసు",
                "భోజరాజు",
                "పండితులు",
                "శ్లోకం",
                "యుక్తి",
                "అవమానం"
            ],
            "characters": [
                "భోజరాజు",
                "కాళిదాసు",
                "పండితుడు",
                "ఏకసంథాగ్రాహి",
                "ద్విసంథాగ్రాహి",
                "త్రిసంథాగ్రాహి"
            ],
            "locations": [
                "ధారానగరం",
                "ఆస్థానం"
            ],
            "content": "రాజులసేవ కత్తిమీది సామువంటిది. కాళి దాసును ప్రాణంతో సమానంగా చూసు కునే భోజరాజుకు కూడా కాళిదాసుపై ఏదో ఆగ్రహం కలిగింది. ఆ కారణంగా కాళి దాసు ధారానగరం విడిచి పోయాడు.\nకాళిదాసు వెళ్లిపోయిన అనంతరం భోజరాజు పండిత పరిషత్తులో ఒక రకమైన అరాజకం ఏర్పడింది. ఆ పండితులలో ముగ్గురు చురుకైన వాళ్లు చేరారు.\nవారిలో ఒకడు ఏకసంథాగ్రాహి అంటే ఏదైనా ఒకసారి వింటే పట్టెయ్యగలవాడు; రెండోవాడు ద్విసంథాగ్రాహిరెండు సార్లు విని పట్టేస్తాడు; మూడోవాడు మాత్రం త్రిసంథాగ్రాహి.\nఎవరైనా ఊరూపేరూ లేని కవులు ఒక కొత్త శ్లోకం చదివితే భోజరాజు వారికి ఒక లక్ష పారితోషకం ఇచ్చి పంపుతూ ఉండే వాడు. కాని ఈ ముగ్గురూ చేరినాక ఈ ఆచారానికి విఘాతం కలిగింది. ఎందు కంటే ఎవరైనా వచ్చి సభలో శ్లోకం చదివితే ఏక సంథాగ్రాహి లేచి 'ఇది నేను విన్న శ్లోకమే' అని తాను కూడా దానిని చదివేసే వాడు. అప్పటికి రెండుసార్లు విని ఉన్న. ద్విసంథాగ్రాహి, 'ఇది పాత శ్లోకమే' అని తాను కూడా చదివేవాడు. అతడి వెనుకగా త్రిసంథాగ్రాహి చదివేవాడు. అది పాత శ్లోక మేనని భోజరాజుకు నమ్మకం కుదిరేది. కొత్తగా వచ్చిన వాడు అవమానం పొంది వెళ్ళిపోయేవాడు.\nఈ విధంగా అనేకమంది పండితులు భోజరాజు దగ్గిర శ్లోకాలు చదివి, బహుమా నానికి బదులు పరాభవం పొంది, తిరిగి\nవెళ్లిపోయారు. ఇలా వెళ్లిపోయిన వారిలో ఒకడు దూరదేశంలో ఉన్న కాళిదాసుకు తటస్థపడ్డాడు.\nపండితుడి అనుభవమంతా విని కాళి దాసు చాలా చింతించాడు. తాను అక్కడి నుంచి వచ్చిన తర్వాత భోజరాజు ఆస్థానం ఎలా మారిపోయిందీ కాళిదాసుకు చాలా స్పష్టంగా అర్థమయింది.\nభోజరాజుకూ, అతని పండితులకూ తగిన శాస్తి చేద్దామని కాళిదాసు నిశ్చయిం చుకుని, ఒక శ్లోకం రచించి, పండితుడికి చ్చాడు. ‘ఈ శ్లోకం తీసుకుపోయి భోజరాజు ఆస్థానంలో చదవండి. మీకు పారితోషకం తప్పక లభిస్తుంది,' అన్నాడు.\nపండితుడు ఆ శ్లోకం తీసుకుని ధారా నగరం చేసి భోజరాజు ఆస్థానానికి వెళ్లాడు.\n'మహారాజా, కొత్త శ్లోకం రచించాను. విని, తగిన పారితోషికం ఇప్పించండి,” అన్నాడు పండితుడు. భోజరాజు శ్లోకం చదవమన్నాడు. పండితుడీ శ్లోకం చదివాడు.\n“స్వస్తి, శ్రీ భోజరాజ: త్రిభువనవిదితో ధార్మికస్తే పితా భూ త్పిత్రాతే వైగృహీతా నవనవ తిమితా రత్నకోట్యోమదీయా: తామేదేహీతి, రాజన్: సకల బుధజనై ర్జాయతే సత్యమేత న్నోవా జానంతితే తన్మమకృతి మధవా దేహిలక్షంతతోమే,”\n(శ్రీ భోజరాజుకు స్వస్తి! ధార్మికుడని మూడులోకాల ప్రసిద్ధిగాంచిన మీ తండ్రి గారు 99 కోట్ల రత్నాలు నావి తీసుకు న్నాడు. వాటిని నాకు ఇప్పించు. ఈ మాట\nనిజమని పండితులందరూ ఎరుగుదురు. ఒక వేళ వారు ఎరగని పక్షంలో నా ఈ శ్లోకా నికి అధమం లక్ష అయినా ఇప్పించు.)\nఈ శ్లోకం వినగానే ఏకసంధాగ్రాహి మొదలైన వాళ్లు పెద్ద చిక్కులో పడ్డారు. ఈ శ్లోకం అదివరకే తమకు తెలుసునన్నట్ల యితే, భోజరాజు తండ్రి ఈ పండితుడివద్ద 99 కోట్ల రత్నాలు తీసుకుని ఉన్నమాట తమకు అదివరకే తెలిసినట్లు సాక్ష్యం చెప్పినవారవుతారు.\nఆ మాట సమస్త పండితులకూ తెలు సునని శ్లోకంలో ఉన్నది. ఆ శ్లోకం తెలి యని వారికి మాత్రమే ఆ మణులమాట తెలియకపోవాలి.\nతమకా శ్లోకం తెలియదన్న పక్షంలో అది సరికొత్త శ్లోకమవుతుంది. అప్పుడు భోజరాజు పండితుడికి ఒక లక్షమాత్రమే ఇవ్వవలిసి వస్తుంది.\nఅందుచేత సభలో అందరూ అది కొత్త శ్లోకమేనని ఒప్పుకున్నారు. భోజరాజు పండి తుడికి లక్షపారితోషికం ఇప్పించి, 'అయ్యా, మీరు ఈ శ్లోకం ఈ విధంగా ఎందుకు రాయవలసి వచ్చింది? దీని ఆంతర్యమే మిటి?' అని అడిగాడు.\nపండితుడు భోజరాజుతో, తాను పూర్వం వచ్చి ఒక కొత్త శ్లోకం చదివిన సంగతి, తన కథ అంతా విని ఎవరో బ్రాహ్మడు ఈ శ్లోకం రాసి పంపిన సంగతీ చెప్పేశాడు.\nఏక సంథాగ్రాహి, ద్విసంథాగ్రాహి, త్రిసంథాగ్రాహి కలిసి ఆడే నాటకం భోజ రాజుకు అర్థమయింది. వీరి మూలంగా ఎందరికి అన్యాయం జరిగిందో?\nఈ శ్లోకం రాసి పంపినది కాళిదాసేనని భోజరాజుకు అనుమానం తగిలింది.\nఆయన సపరివారంగా బయలుదేరి ఆ పండితుడి వెంట వెళ్లి కాళిదాసును కలు సుకుని, క్షమాపణ చెప్పుకుని, ధారానగరా నికి తిరిగి తెచ్చుకున్నాడు.",
            "book_page_end": 34,
            "story_id": "2012_06_07",
            "raw_genre_backup": "యుక్తి కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చూపు ఆనని వాళ్లు",
            "book_page_start": 35,
            "pdf_page_start": 35,
            "pdf_page_end": 38,
            "author": "టి.ఎస్.రామారావు",
            "genre": "హాస్యం",
            "moral": "అహంకారం, గొప్పలకు పోకుండా నిజం చెప్పాలి. ఇతరుల బలహీనతలను పరీక్షించబోతే తమ బలహీనతే బయటపడుతుంది.",
            "keywords": [
                "చత్వారం",
                "చూపు పరీక్ష",
                "అన్నదమ్ములు",
                "పందెం",
                "గుమాస్తా",
                "ధర్మశాసనం"
            ],
            "characters": [
                "ముగ్గురు అన్నదమ్ములు",
                "సత్రం గుమాస్తా"
            ],
            "locations": [
                "గ్రామం",
                "సత్రం"
            ],
            "content": "ఒక ఊళ్లో ముగ్గురు అన్నదమ్ములు పక్క పక్క ఇళ్లలో నివసిస్తూండేవాళ్లు. ఆ ముగ్గు రీకీ అపరిమితమైన చత్వారం.\nఏ వస్తువైనా ముక్కు దగ్గిర పెట్టు కుంటే గాని కనిపించేది కాదు.\nఆ అన్నదమ్ములు ముగ్గురూ ఒకనాటి సాయంకాలం పెద్దవాడి ఇంట కలుసు కుని లోకాభిరామాయణం మాట్లాడు తున్నారు. మధ్యలో పెద్దవాడు తన తమ్ము లతో, 'అన్నట్లు, ఈ మధ్య, నా చూపు చాలా బాగయింది సుమా. అంత దూరాన దోమ కనిపిస్తే అది ఆడదో మగదో పోల్చ గలుగుతున్నాననుకోండి,” అన్నాడు.\n'చాల్లేనీ బడాయిలు! వారం క్రితమేగా నువు పట్టపగలు కావడివాడిపైన పడిందీ?' అన్నాడు రెండోవాడు.\n'పగలు మాట అటుంచు. చీకటిపడిన కొద్దీ అద్భుతంగా చూపు ఆనుతున్నది. కొందరికి రాత్రి చూపు ఉంటుందట,' అన్నాడు పెద్దవాడు.\n'ఇవన్నీ ఎందుకొచ్చిన కబుర్లు? తింటే గాని రుచి తెలియదు. ఎవరి చూపు ఎటు వంటిదో పరీక్ష పెడితే క్షణంలో తేలిపో తుంది,' అన్నాడు మూడోవాడు.\n'ఏమిటా పరీక్ష?' అన్నాడు రెండో వాడు.\n'చెబుతాను వినండి. మన వీధికెదు రుగా సత్రం వాకిలి ఉన్నదే, ఆ వాకిలిపైన రేపు ఉదయం ధర్మశాసనం శిల వేయిస్తు న్నారు. ఆ శిలపైన ఏమి చెక్కి ఉన్నదో చదవటమే మనకు పరీక్ష. దానిమీద అక్ష రాలను మనలో ఎవరు ఎక్కువ దగ్గిరగా\nనిలబడి చదవగలిగితే వాడు ఓడినట్టు. మిగిలిన ఇద్దరికీ ఓడినవాడు భోజనం పెట్టే టట్టు పందెం!' అన్నాడు మూడోవాడు.\nదీనికి పెద్దవాళ్లిద్దరూ సరేనన్నారు. చిన్న వాళ్లు తమ ఇళ్లకు వెళ్లిపోయాక పెద్దవాడికి బెంగపట్టుకున్నది. కారణం, ఆ శాసనాన్ని ముక్కుతో తాకిగాని చదవలేడు.\nఈ సమస్య గురించి చాలాసేపు సతమ తమైన మీదట పెద్దవాడికి దివ్యమైన ఆలో చన తట్టింది.\nసత్రంలో గుమాస్తా ఉంటాడు. ఆయన నడిగితే ఆ ధర్మశాసనం పలక పైన ఏము న్నదీ చెప్పేస్తాడు. ఈ ఆలోచన తట్టగానే పెద్దవాడు ఉన్నఫళానా బయలుదేరి సత్రా నికి వెళ్లాడు.\n“ఏదో పనిమీద దయచేశారు?' అని అన్నాడు సత్రం గుమాస్తా.\n‘మరేమీ లేదు. రేపు ధర్మశిల వేస్తున్నా రటగా? దానిమీద ఏమి రాయించారే మిటి?' అన్నాడు పెద్దవాడు.\n'ఏమీ లేదండీ, శ్రీరామకటాక్షము అని రాయించారు,' అన్నాడు గుమాస్తా.\nపెద్దవాడు ఆనందభరితుడై గుమాస్తా వద్ద సెలవు పుచ్చుకుని ఇంటికి బయలు దేరాడు. సత్రం వాకిలి వద్దనే రెండోవాడు పెద్దవాడికి ఎదురు వచ్చాడు. అయితే ఇద్దరూ చూపు ఆననివాళ్లే గనక ఒకరినొకరు గమనించలేదు.\nపెద్దవాడికి వచ్చిన ఆలోచనే రెండోవాడికీ వచ్చింది. అతడు కూడా గుమాస్తా వద్దకు వెళ్ళి పెద్దవాడు అడిగినట్లే, ధర్మశాసనంపైన ఏమి రాయించారని అడిగాడు.\nప్రతివాళ్లూ ఇదే సంగతి అడగటం చూసి ఆశ్చర్యపడుతూ గుమాస్తా పెద్దవాడికి చెప్పినట్లే జవాబు చెప్పాడు.\nరెండోవాడు అంతటితో తృప్తిపడి వెళ్లి పోక, 'పలక రంగు ఏది? అక్షరాలు ఏ రంగు?' అని అడిగాడు.\n'తెల్లటి చలవరాతి పైన బంగారు చెక్కుడు అక్షరాలు,' అన్నాడు గుమాస్తా\nరెండోవాడు వెళ్లిన కాస్సేపటికి మూడో వాడు వచ్చి గుమాస్తాను మొదటి వాడు అడిగినట్లే అడిగాడు. గుమాస్తా చెప్పాడు.\n'శ్రీరామ కటాక్షము అన్నదాని కింద\nశాసనం వేయించేవారి పేరుగాని చెక్కించ లేదా ఏం?' అన్నాడు మూడోవాడు.\n'చిన్న అక్షరాలతో పలానావాడు అని చెక్కించారు. దానికి ఏం రంగు పూశారని అడుగుతారేమో! ఎర్ర రంగు' అన్నాడు గుమాస్తా నవ్వుతూ.\nఅన్నదమ్ములు ముగ్గురూ, నేను గెలిచా అనుకుంటే నేను గెలిచా అనుకుని ఆ రాత్రి నిద్రపోయారు. తెల్లవారగానే పెద్ద వాడింటికి మిగిలిన వాళ్లిద్దరూ వచ్చారు.\nధర్మశాసనం చూడబోదామని ముగ్గు రీకీ ఆత్రంగానే ఉంది. అందుచేత అటే ఆలస్యం చేయకుండా ముగ్గురూ వీధి లోకి వచ్చారు.\nపెద్దవాడు చప్పున ఆగి సత్రం కేసి చూసి, ‘ఇంకా దగ్గిరికి పోవలసిన అవస రమేముంది? శాసనం పలకమీది అక్ష రాలు ఇక్కడికే కనిపిస్తున్నాయి. చదవనా? శ్రీరామ కటాక్షము - కొట్టవచ్చినట్లు కని పిస్తున్నాయి!' అన్నాడు.\nఈ మాటలు విని చిన్నవాళ్లిద్దరూ నిర్ఘాం తపోయారు. ఒక క్షణం పాటు తాము ఓడామని వాళ్లు భయపడ్డారు. కాని రెండో వాడు తెప్పరిల్లుకుని, ‘పలక ఏ రంగుది? అక్షరాలు ఏ రంగు?' అని అడిగాడు.\nపెద్దవాడికి గోతిలో పడ్డట్టయింది.\n'రంగా! నీకు రంగు కనిపిస్తున్నదా?' అడి గాడతడు రెండోవాడిని.\n'రంగు కనిపించకపోవటమేమిటి? తెల్లటి పలకమీది బంగారు పూత పూసిన చెక్కుడు అక్షరాలు అనిపించటం లేదూ?' అన్నాడు రెండోవాడు.\n'మీరిద్దరూ ఎందుకు పోట్లాడుకుం టారు. ఆ పలకమీద చెక్కి ఉన్న చిన్న అక్ష రాలు కబోది కూడా చదువుతుంది,' అన్నాడు మూడోవాడు.\n'పలకమీద చిన్న అక్షరాలు కూడా ఉన్నాయా?' అన్నారు పెద్దవాళ్లిద్దరూ.\n'కనిపిస్తూంటేనే! ఎర్రటి అక్షరాలు. ఫలానావారు అని స్పష్టంగా రాసి ఉంది! ఏమిటో అనుకున్నాను. మీ ఇద్దరి చూపు కంటే నాదే నయంలాగుందే!' అన్నాడు మూడోవాడు.\nపెద్దవాడు తాను కూడా గెలిచిన వాడితో\nచేరే ఉద్దేశంతో, ‘నీ చూపే మన ముగ్గురి లోకీ మంచిది. తరవాత నా చూపు మంచి దంటాను. పెద్ద అక్షరాలను గుర్తించినది నేను కద! మీరింకా ముందుకుపోబో తుంటే నేను అక్కడే ఆగాను. అందుచేత నీకు నాకూ రెండోవాడు భోజనం పెట్టాలి,' అన్నాడు.\nరెండోవాడు పేచీ పెట్టాడు. అక్షరాలు ఏ రంగో, పలక ఏ రంగో తెలుసుకోలేనివాడు చూశాడంటే ఎలా నమ్మటం?\nకాస్సేపు ముగ్గురూ ఘర్షణపడి ఈ విష యంపై ఎవరి తీర్పు అయినా తీసుకోవ డానికి ఒప్పుకున్నారు. ఇంతలో సత్రం గుమాస్తా అటుగా వచ్చాడు.\n'అయ్యా! మీరెవరో కాస్తా మాకు న్యాయం చెప్పండి. ఆ సత్రం ధర్మశాసనం మీద శ్రీరామ కటాక్షము అని రాసి ఉన్న మాట అబద్దమా?' అని పెద్దవాడు గుమ స్తాను అడిగాడు.\n'కాదు!' అన్నాడు గుమాస్తా.\n‘పలక తెల్ల చలవరాయి అవునంటారా? దానిమీద బంగారు చెక్కుడు అక్షరాలే నంటారా?' అన్నాడు రెండోవాడు.\n‘అవును!' అన్నాడు గుమాస్తా.\n'చిన్న అక్షరాలతో ఫలానావారు అని రాసి ఉన్నమాటా, అక్షరాలు ఎర్రగా ఉన్న మాట నిజమేనంటారా?' అన్నాడు మూడో వాడు.\n'నిజమే!' అన్నాడు పూజారి.\nమళ్లీ అన్నదములు ముగ్గురూ ‘నా చూపు మెరుగు! అంటే నా చూపు మెరుగు’ అని తగాదా పడసాగారు.\nసత్రం గుమాస్తా వారిని ఆపి, ‘మెరుగో తరుగో గాని మీ ముగ్గురి చూపూ ఒకటి గానే ఉన్నదని నా ఉద్దేశం. ఎందుచేతనంటే సత్రం వాకిలికి ఇంకా ధర్మశాసనం పలక తగిలించలేదు!' అంటూ నవ్వుకుంటూ తన దారిన తాను వెళ్లిపోయాడు.",
            "book_page_end": 38,
            "story_id": "2012_06_08",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "మట్టు - మర్యాద",
            "book_page_start": 39,
            "pdf_page_start": 39,
            "pdf_page_end": 39,
            "author": "మహావీర్ నానా",
            "genre": "నీతి కథ",
            "moral": "మంచి దుస్తులు, మృదువైన భాష, మర్యాద కలిగిన ప్రవర్తన సామాజిక జీవితంలో విజయం సాధించడానికి చాలా అవసరం.",
            "keywords": [
                "కుమారవర్ధనుడు",
                "ఉద్యోగం",
                "మర్యాద",
                "ప్రవర్తన",
                "సిఫారసు",
                "విలువ"
            ],
            "characters": [
                "కుమారవర్ధనుడు",
                "హర్షగుప్తుడు",
                "రత్నాచారి",
                "సుమంగళుడు"
            ],
            "locations": [
                "ఊరు"
            ],
            "content": "పూర్వం ఒక ఊరిలో సుఖదాసు అనే పేద రైతుకు కుమారవర్ధనుడనే కుమారుడు ఉండేవాడు. చదువు పూర్తయ్యాక కుటుంబానికి చేదోడువాదోడుగా ఉండవలిసిందని సుఖదాసు తన కుమారుడితో చెప్పాడు. దీంతో కుమారవర్ధనుడు మంచి కొలువుకోసం ప్రయత్నాలు చేశాడు. అతడు హర్షగుప్తుడనే వ్యాపారి వద్దకు వెళ్లాడు. హర్షగుప్తుడు మరొక వ్యాపారి రత్నాచారికి కుమారవర్ధనుడి గురించి సిఫారసు ఉత్తరం రాసి ఇచ్చాడు. కుమారవర్ధ నుడు తర్వాత రత్నాచారిని కలిశాడు. సిఫారసు లేఖ ఉన్నప్పటికీ ప్రయాణం కారణంగా అతడి బట్టలు మురికిగా మారటం అతడు మాట్లాడే భాష కాస్త మొరటుగా ఉండటం రత్నాచారి గమనించాడు. అతడికి ఉద్యోగం ఇచ్చేదీ లేనిదీ తర్వాత చెబుతానని చెప్పాడు. తనకు ఇక ఉద్యోగం రాదని కుమారవర్ధనుడు అర్థం చేసుకున్నాడు.\nతిరిగి హర్షగుప్తుడి వద్దకు వచ్చి జరిగినదంతా చెప్పాడు కుమారవర్ధనుడు. ఉద్యోగాన్ని ఆశించి వెళ్లేటప్పుడు చక్కటి, శుభ్రమైన దుస్తులను ధరించి వెళ్లాలని, మృదువుగా మాట్లా డాలని, భాషలో తప్పులు లేకుండా చూసుకోవాలని హర్షగుప్తుడు సలహా ఇచ్చాడు. మను షులు తమను తాము ఎలా ప్రదర్శించుకోవాలో అతడు కుమార వర్ధనుడికి సూచించాడు. మనిషి మాట్లాడే ప్రతి మాటనూ ప్రపంచం అంచనా వేస్తుంటుందని తెలిపాడు. ఈసారి అతడు సుమంగళుడు అనే మరొక వ్యాపారవేత్తకు సిఫారసు ఉత్తరం రాసి ఇచ్చాడు. కుమార వర్ధనుడు తనకు హర్షగుప్తుడు ఇచ్చిన సూచనలను తుచ తప్పకుండా పాటించాడు. సుమం గళుడి వద్ద కార్యదర్శి పదవి సంపాదించాడు కూడా. లోకంలో మర్యాద మన్ననలకు ఉన్న విలువ ఏమిటో అతడు అర్థం చేసుకుని హర్షగుప్తుడికి కృతజ్ఞతలు తెలుపుకున్నాడు.",
            "book_page_end": 39,
            "story_id": "2012_06_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "శివయ్య కోరిక",
            "book_page_start": 40,
            "pdf_page_start": 40,
            "pdf_page_end": 41,
            "author": "ముద్దు గోపీకృష్ణ",
            "genre": "హాస్యం",
            "moral": "అత్యాశకు పోకుండా, దక్కిన దానితో సంతృప్తి చెందాలి. లేదా, కోరిక నెరవేరడానికి సరైన సమయం కోసం వేచి ఉండాలి.",
            "keywords": [
                "శివయ్య",
                "గంగమ్మ",
                "నేతిగారెలు",
                "శ్రాద్ధం",
                "కోరిక",
                "యోగాభాగ్యం"
            ],
            "characters": [
                "శివయ్య",
                "గంగమ్మ",
                "జమీందారు",
                "బ్రాహ్మణుడు",
                "శివయ్య బావ",
                "శివయ్య చెల్లెలు"
            ],
            "locations": [
                "రామాపురం",
                "జమీందారు ఇల్లు",
                "చెరువు",
                "ఆంజనేయ స్వామి గుడి"
            ],
            "content": "రామాపురంలో శివయ్య, గంగమ్మ అనే దంపతులు ఆ ఊరి జమీందారు దగ్గర పనిచేసేవాళ్లు. ఓ రోజు సాయంత్రం పని ముగించుకుని ఇంటికి వస్తుండగా, శివ య్యకు పొరుగింటి నుంచి కమ్మని నేతి గారెల వాసన వచ్చింది. నోట్లో నీళ్లూరుతుం డగా ఇంటికొచ్చాడు. స్నానం చేసి, భార్య వడ్డించిన రాగి సంకటిని చూసి, 'నాకు నేతిగారెలు తినాలని ఉంది.' అంటూ సంక టిని దూరంగా నెట్టాడు. ‘మనమేమన్న శ్రీమంతులమా ఏమిటి? పూట గడవని మనకు నేతిగారెలు అత్యాశే,' అంటూ నొక్కింది గంగమ్మ. చిన్నబోయిన శివయ్య బలవంతంగా సంకటి తిన్నాడు.\nఆ సంవత్సరం జమీందారు, తన తండ్రి ఆబ్దికానికి ఏర్పాట్లు చేయసాగాడు. శివయ్య దగ్గరుండి అన్ని పనులు చూసు కుంటున్నాడు. అపరకర్మలు పూర్తి అయి పోయాక తద్దినపు భోక్తలకి భోజనం వడ్డిం చసాగాడు. అందులో నేతిగారెలు కూడా ఉండటం చూసి శివయ్యకి ప్రాణం లేచి వచ్చింది. తన భార్యని పెరట్లోకి పిలిచి, 'ఏమేవ్! శ్రాద్ధానికి నేతిగారెలు వడ్డిస్తు న్నారు. సాయంత్రానికి కొన్నయినా మిగు లుతాయి కదా. ఈ రోజుకి నేతిగారెలు తినే యోగం వచ్చిం' దని సంబరపడిపోయాడు.\nబ్రాహ్మణుల భోజనం అయిపోయాక, కొన్ని పిండివంటలు, గారెలు మిగిలిపో యాయి. వాటిని ఏమి చేద్దామని అను కుంటుండగా, 'అయ్యా, శ్రాద్ధ కర్మల కోసం వండిన వంటకాలు మిగిలి ఉంటే, దగ్గర్లోని చెరువులో వదిలేయండి. పితృ దేవతలకు చేరుకుంటాయి,' అన్నాడు బ్రాహ్మణుడు.\nమిగిలిన పిండివంటలు మూటగట్టి, జమీందారు శివయ్యకిచ్చి, 'ఒరే మన ఊరి చెరువులో వీటిని విడిచిరారా. మరిచేవు, అన్నాడు. శివయ్య భారంగా చెరువుకేసి బయలు దేరాడు. కళ్లలో నీళ్లు తిరుగు తుండగా, వాటిని చెరువులో వదిలాడు.\nఇంటికొచ్చిన శివయ్య, 'చేతిదాకా వచ్చిన గారెలు నీళ్లపాలయ్యాయి. చెరు వులో చేపైనా కాకపోతిని గారెలు తినడానికి' అని వాపోయాడు. ‘మనకి తినే యోగం లేకుంటే ఎంత ప్రయత్నించినా దక్కవు,' అంటూ గంగమ్మ ఓదార్చింది.\nశివయ్య ఎలాగైనా గారెలు తినాలని నిశ్చయించుకున్నాడు. ప్రతి నెలా కొద్ది కొద్దిగా డబ్బు పోగేయసాగాడు. పండుగ సమీపిస్తుండగా, బజారు నుంచి నెయ్యి, మినప్పప్పు, ఇతర దినుసులు తెద్దామని బయలు దేరాడు.\nఎదురుగా తన బావా, చెల్లెలు రావటం చూశాడు. ‘ఈసారి పండగ ఇక్కడే జరు పుకోవడానికి వచ్చాం అన్నయ్యా' అంది. చెల్లెలు. వారిని లోపలికి తీసుకెళ్లాడు.\nగంగమ్మ భర్తని పిలిచి, 'ఇంట్లో సరుకులు నిండుకున్నాయి. బజారు కెళ్లి పట్రా. గారెలు మరెప్పుడైనా చేసుకుందాం' అంది.\nఈ జన్మకి గారెలు తినే యోగం లేద నుకుంటా, అనుకుని బజారుకు బయ లుదేరాడు శివయ్య. సరుకులు కొనుక్కుని ఇంటి దగ్గరకొస్తున్న శివయ్యకి కమ్మని నేతిగారెల వాసన రాసాగింది. ఆశ్చర్యంతో ఇంట్లోకి రాగా, గంగమ్మ సంతోషంతో, ‘మీ చెల్లెలండీ. వస్తుంటే దారిలో ఆంజనేయ స్వామి గుడిలో పెట్టారట. మీకు ఇష్ట మని పట్టుకొచ్చింది,' అంటూ ముందు పెట్టింది.\nకళ్లలో నీళ్లు తిరుగుతుండగా, శివయ్య గారెలని కొరుకుతూ, తన చెల్లెలిని, బావనీ అనవసరంగా తిట్టుకున్నందుకు బాధప డ్డాడు. తన భర్త చిరకాల కోరిక తీరినందుకు గంగమ్మ మహదానందపడింది.",
            "book_page_end": 41,
            "story_id": "2012_06_10",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "రహస్యం",
            "book_page_start": 42,
            "pdf_page_start": 42,
            "pdf_page_end": 42,
            "author": "తిరుమలశ్రీ",
            "genre": "నీతి కథ",
            "moral": "రహస్యం అనేది కేవలం కొద్ది మందికి మాత్రమే తెలిసి ఉండేది. చాలా మందికి చెప్పి 'ఎవరికీ చెప్పొద్దు' అని చెప్పేది కేవలం సమాచారం అవుతుంది.",
            "keywords": [
                "రహస్యం",
                "సమాచారం",
                "భూషయ్య",
                "కమల",
                "విలువ",
                "మామిడితోపు"
            ],
            "characters": [
                "భూషయ్య",
                "కమల",
                "వనజ"
            ],
            "locations": [
                "పెసరపాడు గ్రామం"
            ],
            "content": "పెసరపాడు గ్రామాధికారి భూషయ్య ఏడేళ్ళ కూతురు కమల తండ్రి వద్దకు వచ్చి, 'నాన్నా, రహస్యం అంటే ఏమిటి?' అనడిగింది. ‘ఎందుకూ?' అనడిగాడతను. కమల తన స్నేహితురాలు వనజ ఇంట్లో ఆడుకుంటూంటే, ఒకావిడ వచ్చి వనజ తల్లితో, ఏదో చెప్పబోయింది. అప్పుడు వనజ తల్లి పిల్లలతో, ‘రహస్యాలు పిల్లలు వినకూడదు. బైటకు వెళ్ళి ఆడుకోండి,' అంది.\n'సమాచారం, రహస్యం అంటే ఏమిటి నాన్నా?' అనడిగింది కమల. భూషయ్య ‘వాటి అర్థం తరువాత చెబుతాను కాని, ముందు నువ్వు రచ్చబండ దగ్గరకు వెళ్ళి అక్కడ ఉన్న వారందరితోనూ సాయంత్రం నేను మామిడితోపు దగ్గరకు రమ్మన్నానని చెప్పిరా,” అన్నాడు. కమల వెంటనే పరుగెత్తుకు వెళ్ళి చెప్పి వచ్చింది.\nకాసేపటి తరువాత భూషయ్య కొబ్బరితోటకు వెళ్తూ కూతుర్ని కూడా రమ్మన్నాడు. త్రోవలో ఓ ఇంటి వద్ద ఆగి, ఆ ఇంటి ఆసామీని పిలిచాడు. అతను బైటకు రాగానే, గొంతు తగ్గించి, 'వచ్చే నెలలో పెసర వెల పెరగబోతున్నట్టు సమాచారం అందింది. తొందరపడి నీ పంటంతా చవగ్గా అమ్మేయకు. ఈ సంగతి ఎవరికీ చెప్పకు' అన్నాడు భూషయ్య.\nకొంతదూరం వెళ్ళాక మరో వ్యక్తి కనిపిస్తే అతన్ని పక్కకు పిలిచి, ముందు వ్యక్తికి చెప్పినట్టే చెప్పాడు భూషయ్య. త్రోవ పొడవునా మరో అరడజనుమందికి అలాగే చెప్పాడు.\nఅదంతా గమనిస్తూన్న కమల విస్తుపోతూ,' అదేంటి నాన్నా, ఎవరికీ చెప్పొద్దంటూ అంద రికీ నువ్వే చెప్పేసావు?' అనడిగింది. భూషయ్య నవ్వి, 'రహస్యమంటే ఇదేనమ్మా. ఎవరికీ చెప్పొద్దంటూ ఒక్కొక్కరికే చాటుగా చెప్పేదే రహస్యం!' అన్నాడు. 'సమాచారమంటే బాహా టంగా పదిమందికీ తెలియపరచేది. నువ్వు రచ్చబండకు వార్తమోసుకుపోలా? అదన్నమాట.’\n'రహస్యమంటే ఇదా!' అంటూ బుర్ర గోక్కుంది కమల. భూషయ్య నవ్వి, కొబ్బరి బొండాలు దింపించి తీయటి కొబ్బరినీటిని కమలకు ఇప్పించాడు.",
            "book_page_end": 42,
            "story_id": "2012_06_11",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పనికిరాని సాధనం",
            "book_page_start": 43,
            "pdf_page_start": 43,
            "pdf_page_end": 43,
            "author": "చందమామ బృందం",
            "genre": "నీతి కథ",
            "moral": "భయాన్ని పోగొట్టుకోవడానికి బాహ్య సాధనాలు కాదు, ధైర్యం (గుండె ధైర్యం) అవసరం.",
            "keywords": [
                "కుందేలు",
                "నక్క",
                "కొక్కిరాయి",
                "కోరలు",
                "పిరికి గుండె",
                "ధైర్యం"
            ],
            "characters": [
                "కుందేలు",
                "కొక్కిరాయి",
                "నక్క"
            ],
            "locations": [
                "అడవి"
            ],
            "content": "ఒక కుందేలు ఒక కొక్కిరాయి వద్దకు వచ్చి, 'నీవు కట్టుడు పళ్లు బాగా కడతావుట. నాకు రెండు మంచి దంతాలు కట్టు,' అన్నది.\n'నీ పళ్లన్నీ బాగానే ఉన్నాయే,' అన్నది కొక్కిరాయి.\n‘బాగా లేవని కాదు. నాకు ఇంకా పొడుగైన కోరలు. సింహం కోరల్లాంటివి కావాలి', అన్నది కుందేలు.\n'దేనికీ?' అని కొక్కిరాయి అడిగింది.\n‘నక్కను భయపెట్టడానికి, దానితో వేగలేకుండా ఉన్నాను. దాన్ని చూసినప్పుడల్లా పారిపోవలసి వస్తున్నది. ఈ దెబ్బతో అదే నన్ను చూసి పారిపోవాలి' అన్నది కుందేలు.\nకొక్కిరాయి తనలోనే నవ్వుకుని కుందేలుకు రెండు భయంకరమైన కోరలు అమ ర్చింది. కుందేలు అద్దంలో చూసుకుని, 'అద్భుతం! ఇప్పుడు చెబుతాను నక్క పని!’ అని నక్కను వెతుకుతూ బయలుదేరింది.\nఅది ఎంతో దూరం పోకుండానే ఒక పొద చాటున పొంచి చూస్తున్న నక్క కనిపించింది.\nకుందేలు అదురుకుని, శరవేగంతో కొక్కిరాయి వద్దకు తిరిగి వచ్చి, 'అన్నా, ఈ కోరలు తీసేసి, ఇంతకన్న భయంకరంగా ఉండేదేమైనా అమర్చగలవా?' అని అడిగింది.\n'మార్చవలసినది నీ దంతాలు కావు నీ పిరికి గుండె! దాన్ని తీసేసి గట్టిగుండె అమర్చినప్పుడు గాని, నీ సమస్య తీరదు, ' అన్నది కొక్కిరాయి.",
            "book_page_end": 43,
            "story_id": "2012_06_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అమూల్యమైన ఆస్తి",
            "book_page_start": 44,
            "pdf_page_start": 44,
            "pdf_page_end": 47,
            "author": "ఎన్.సుందరరావు",
            "genre": "నీతి కథ",
            "moral": "నిజమైన సంపద అనేది డబ్బు లేదా పదవి కాదు. సంతృప్తి, ఆత్మగౌరవం, మరియు సరళమైన జీవితంలో లభించే ఆనందమే అమూల్యమైన ఆస్తి.",
            "keywords": [
                "సాంబుడు",
                "విక్రమసేనుడు",
                "గొర్రెల కాపరి",
                "ఖజానాదారు",
                "మారువేషం",
                "సంతృప్తి"
            ],
            "characters": [
                "విక్రమసేనుడు",
                "సాంబుడు",
                "కనకసేనుడు",
                "అధికారులు"
            ],
            "locations": [
                "అమరావతి నగరం",
                "అడవి",
                "గ్రామం"
            ],
            "content": "పూర్వం విక్రమసేనుడనే రాజు అమరావతి నగరానికి రాజుగా ఉండేవాడు. ఆయనకు తన చుట్టూ ఉండే అధికారులపైన కొంచెం కూడా ఆదరం ఉండేది కాదు. ఎందుకంటే వారు ఎంతసేపూ, 'తమరు ఇంద్రులు, చంద్రులు! తమ పరిపాలనలో ప్రజలు స్వర్గసుఖాలు అనుభవిస్తున్నారు!' అని ఇచ్చకాలు పలుకుతూ ఉండేవారు. ఈ ధోరణి ఆయనకు నచ్చేది కాదు.\nఅందుచేత విక్రమసేనుడు అప్పుడ ప్పుడూ మారువేషం ధరించి మామూలు మనిషిలాగా పల్లెటూళ్లవెంట తిరుగుతూ, సామాన్య ప్రజలు ఎలా జీవిస్తున్నారో, వారి కష్టసుఖాలేమిటో స్వయంగా తెలుసు కుంటూ ఉండేవాడు. ఆయనకు తాను తినే రాజభోజనం కంటే గుడిసెలలో వాళ్లు తినే సామాన్యపు భోజనమే రుచికరంగా ఉన్నట్లు కూడా తోచేది.\nఒకనాడు విక్రమసేనుడు మారువే షంలో ఒక అడవి మధ్యగా వెళుతుండగా ఎవరో వేణువు ఊదటం వినిపించింది. రాజు ఆ పాట వినవచ్చిన దిక్కుగా వెళ్లి ఒక గొర్రెల కాపరిని చూశాడు.\nవాడికి పదహారేళ్లు ఉంటాయి. చింకి బట్టలు ధరించినా మనిషి అందంగా ఉన్నాడు. వాడి అందచందాలు చూసి రాజు ఆశ్చర్యపడి, తనలాగే వాడు కూడా మారువేషంలో ఉన్న ఏ రాజకుమారుడో అనుకున్నాడు.\nకాని ఆయన ఆ కుర్రవాడితో సంభా షించి వాడి తల్లితండ్రులు చాలా పేదవారని తెలుసుకున్నాడు.\nఆ గొర్రెలకాపరి పేరు సాంబుడు. వాడు రాజుగారి ప్రశ్నలకు సూటిగా సమాధానా లిచ్చాడు. వాడికి కపటంగా మాట్లాడటం ఏమాత్రం చేతకాదు. వాడి మాటలలో అమాయకత్వమూ, మంచితనమూ ఉట్టి పడుతున్నాయి.\n'సాంబా, నా వెంట వస్తావా? నీకు మంచిబట్టలిచ్చి, భోజనం పెట్టి ఉద్యోగం ఇస్తాను!' అన్నాడు రాజు.\nసాంబుడు సరేనన్నాడు.\nఅమరావతీ నగరం చేరి రాజభవనంలో అడుగుపెట్టాక, తనను తెచ్చినది సాక్షాత్తూ తమ దేశపు రాజుగారేనని సాంబుడికి తెలియవచ్చింది. రాజుగారికి తనపై అంత అనుగ్రహం కలిగినందుకు వాడు సంతోషిం చాడు.\nసాంబుడి గొర్రెల కాపరి దుస్తులు తీసి వేసి రాజోచితమైన దుస్తులూ, రత్నాలు పొదిగిన తలపాగా ఇచ్చారు. వాడికి రాయ టమూ, చదవటమూ, సభలో మసులు కోవడమూ నేర్పారు.\nకొద్దికాలం గడిచాక రాజుగారు సాంబు డిని తన ఖజానాదారుగా వేసుకున్నాడు. అనేక కోట్ల విలువ చేసే ఆ ఖజానాకు అధికారిగా ఉండటానికి సాంబుడి కన్న నమ్మకస్థుడు తనకు దొరకడని రాజుగారు భావించాడు.\nఈ ఉద్యోగంలో చేరకమునుపు రాజు గారి అనుమతితో సాంబుడు తన గ్రామా నికి వెళ్లి తాను తిరిగిన చోట్లన్నీ మళ్లీ తిరి గాడు. వేణువు ఊదాడు. తరవాత తనవా రందరికీ వాడు కానుకలు ఇచ్చాడు.\n'రాజుగారి కొలువు ఎలా ఉంది?' అని తనవారు అడిగితే, 'మీరు ఈ గ్రామాన్ని వదిలి ఎక్కడికీ వెళ్లకండి! రాజదివాణాలలో అసలే ఉద్యోగాలు చేయకండి! నిజమైన సుఖం ఇక్కడే ఉన్నది!' అని సలహా ఇచ్చాడు.\nతరవాత వాడు అమరావతికి తిరిగి వెళ్లి రాజుగారి ఖజానాదారుగా పని ప్రారంభిం చాడు.\nకొంతకాలానికి రాజుగారు చనిపో యాడు. రాజుగారి కొడుకు కనకసేనుడు సింహాసనం ఎక్కాడు. రాజుగారి అధికా\nరులలో చాలామందికి సాంబుడంటే పడేది కాదు. ఎందుకంటే చనిపోయిన రాజు గారు వాణ్ణి తమ అందరికన్న ఎక్కువ ఆదరంతో చూసేవాడు.\nఇప్పుడు ఈ అధికారులందరూ కొత్త రాజు చుట్టూ చేరి, ‘మహారాజా, మీనాన్న గారి అండచేరి ఈ సాంబుడు మీ ఖజా నాను కొల్లగొట్టేశాడు. వాణ్ణి ఒక కంట కని పెట్టటం మంచిది!' అన్నారు.\nతన అధికారులు తన క్షేమం కోరి ఏదైనా చెబితే రాజైనవాడు వినకుండా ఎలా ఉండ గలడు? ‘సాంబుడి ద్రోహం బయటపడే ఉపాయం చెప్పండి. అతడిని తప్పక శిక్షిస్తాను,” అన్నాడు కనకసేనుడు.\n'మీ తాతగారి వద్ద రత్నాలు తాపినపిడి గల కత్తి ఉండేది. దాన్ని తెచ్చి తమకు చూప మనండి,' అని కుట్రదారులు రాజుకు సలహా ఇచ్చారు.\nరాజు సాంబుడిని పిలిపించి, 'మా తాత గారి కత్తి నీ ఆధీనంలో ఉన్నదట. దాన్ని ఒకసారి తెచ్చి నాకు చూపించు!' అన్నాడు.\n‘మహారాజా, ఆ కత్తి పిడినుంచి రత్నాలు తీయించి తమ తండ్రిగారు ఆభరణాలు చేయించారు,' అన్నాడు సాంబుడు.\nసాంబుడు చెప్పిన మాట నిజమేనని రుజువయింది. ఎందుకంటే సాక్షులు చాలా మంది దొరికారు.\n‘సాంబుడు నిర్దోషిగా కనిపిస్తున్నాడు!' అన్నాడు రాజుగారు కుట్రదార్లతో.\n‘మహాప్రభూ, ఖజానాలో ఉన్న వస్తువు లన్నిటి జాబితా వేసి తీసుకురమ్మనండి. పాత జాబితాలతో పోల్చి ఏ వస్తువులు న్నాయో, ఏవేవి పోయాయో తెలుసుకో వచ్చు!' అన్నారు కుట్రదారులు.\nరాజు గారి ఆజ్ఞ ప్రకారం సాంబుడు తన ఆధీనంలో ఉన్న అన్ని వస్తువులు జాబితా వేసి తెచ్చాడు. జాబితా చూస్తే వస్తువు లేవీ పోయినట్లు కనబడలేదు. వాడు వేసిన జాబితాలోని వస్తువులను తనిఖీ చేయ డానికి రాజుగారు సపరివారంగా ఖజానాకు వెళ్లారు.\nఖజానా చూస్తుంటే రాజుగారికి పరమా నందమయింది. అందులో వస్తువులన్నీ ఎంతో అందంగా, నేర్పుగా అమర్చు\nన్నాయి. జాబితాను బట్టి వాటిని సరిచూ డడం చాలా సులువుగా జరిగిపోయింది.\nరాజుగారు వెళ్లిపోవడానికి ముందుగా సాంబుడిని ప్రశంసించబోతుండగా ఆయన వెంట ఉన్న అధికారులలో ఒకడు ఖజానా గోడలోని చిన్న ఇనుప తలుపు చూసి, 'గోడలో ఏదో సొరుగు ఉన్నట్లు న్నది. అందులో ఏమున్నదో?' అన్నాడు.\nరాజుగారు సాంబుడికేసి తిరిగి, 'ఆ సొరుగులో ఏమి వస్తువులు ఉన్నాయి? వాటిని ఈ జాబితాలో ఎందుకు చేర్చ లేదు?' అని అడిగాడు.\n'మహారాజా, మన్నించండి! ఆ సొరు గులో ఉన్నది నా సొంత ఆస్తి! అది నాకు అమూల్యమైనది! అందుచేత దానిని మీ జాబితాలో చేర్చలేదు!' అన్నాడు సాంబుడు.\nఈ మాటలు వినగానే, కుట్రదారులు సాంబుడిని గురించి చెప్పిన చాడీలన్నీ రుజువయినట్లే రాజుగారికి అనిపించింది.\nఆయన కోపంతో, 'ముందు ఆ సొరుగు తలుపు తెరు!' అన్నాడు.\nసాంబుడు ఇనుప తలుపు తెరిచాడు.\nదాని వెనకగోడలో ఉన్న సొరుగులో ఒక గొర్రెల కాపరి కంబళీ, పాతచెప్పులూ, ఒక వేణువు మాత్రమే కనిపించాయి.\nరాజుగారు నిర్ఘాంతపోయి, ‘ఇదేనా నీ అమూల్యమైన ఆస్తి?' అని అడిగాడు.\n‘అవును మహారాజా! నేను మీ తండ్రి గారి కొలువులో చేరకమునుపు నాకున్న ఆస్తి అదే. కొలువులో చేరాక నా మనసు సుఖమన్నది ఎరగదు. నేను సుఖపడింది, ఆ ఆస్తి ఉన్నంతవరకే!' అన్నాడు సాంబుడు.\nరాజుగారు సాంబుడి మాటలతో మంచి గుణపాఠం నేర్చుకున్నాడు. తరవాత ఆయన సాంబుడిని తన తండ్రికన్న కూడా ఎక్కువగా ఆదరించి, వాడిమీద చాడీలు చెప్పినవారినందరినీ కొలువులో నుంచి తొలగింపచేశాడు.",
            "book_page_end": 47,
            "story_id": "2012_06_13",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రెండు రహస్యాలు",
            "book_page_start": 48,
            "pdf_page_start": 48,
            "pdf_page_end": 50,
            "author": "లక్ష్మీనారాయణ",
            "genre": "ఆధ్యాత్మిక కథ",
            "moral": "భక్తి, సత్ప్రవర్తన కలిగిన వారు ప్రపంచంలో విస్తరించాలి. తమోగుణం, దుష్టత్వం ఉన్నవారు ఒకే చోట ఉంటే ఇతరులకు కీడు చేయకుండా ఉంటారు. ఆశీర్వాదాలలో లోతైన అర్థాలు దాగి ఉంటాయి.",
            "keywords": [
                "ఆదిశంకరాచార్యులు",
                "శిష్యులు",
                "ఆశీర్వాదం",
                "తమోగుణం",
                "భక్తి",
                "జ్ఞానం",
                "కాశీనగరం"
            ],
            "characters": [
                "ఆదిశంకరాచార్యులు",
                "శిష్యులు",
                "గ్రామస్థులు"
            ],
            "locations": [
                "అటవీ ప్రాంతం",
                "కాశీనగరం వెళ్లే మార్గం",
                "భక్తి గల ఊరు",
                "దుష్టత్వం గల ఊరు"
            ],
            "content": "జగద్గురువు ఆదిశంకరాచార్యుల వారు దేశ మంతటా పాదయాత్రలు చేస్తూ భగవం తుని సారాంశాన్ని వ్యాపింపచేస్తున్న రోజు లవి. అలా ఓ రోజు అటవీ ప్రాంతం గుండా కాశీనగరానికి తన భక్త బృందంతో యాత్ర సాగిస్తూ ఉండగా, చీకటిపడే సమయం కావొచ్చింది.\nదూరంగా మినుకు మినుకుమంటూ దీపపు కాంతులతో ఓ ఊరు కానరావడంతో ఆ పూటకు అక్కడికి చేరి కాస్త విశ్రమించి మరునాడు పయనం సాగించవచ్చని శంక రాచార్యుల వారు శిష్యులకు ఆనతీయ డంతో వారంతా ఊరి వైపు పయనం సాగిం చారు.\nఊరు సమీపించగానే ఆది శంకరాచా ర్యులవారు విచ్చేస్తున్నారని తెలిసిన జనులు తండోపతండాలుగా చేరి భజనలతో, దీపా లతో, పుష్పాలతో ఎదురేగి వచ్చి వారందరినీ ఊరిలో ఆశ్రమానికి కొనిపోయారు. కావల సిన పాలు పండ్లు భోజభక్ష్యాదులు అమర్చి ఆ రాత్రి వారిని సేవించారు.\nమర్నాడు ఊరిలోని ప్రతి గడపను దర్శిం చారు. ఇంటింటా గోమాత దర్శనమిచ్చింది. ప్రతి ఇంటి వాకిటా తులసి వనాలు దర్శన మిచ్చాయి. పూజా మందిరాలలో వేదాలు వల్లింపబడుతున్నాయి. ఆ ఊరిని చూసేస రికీ సమస్త దేవతలూ అక్కడే కొలువుతీరి ఉన్నట్లుగా అనిపించింది.\nజనులందరినీ దీవిస్తూ జగద్గురువు తన శిష్యులతో తిరిగి పయనమై అందరివద్దా వీడ్కోలు తీసుకున్నారు.\nఊరికి కాస్త దూరంగా నడిచివచ్చాక శంకరాచార్యుల వారు కాస్సేపు ఆగి ఆ ఊరి వైపు చూశారు. శిష్యగణం అంతా చూస్తుం\nడగా ఊరిని దీవిస్తూ, ‘ఈ ఊరిలో ప్రతి గడపా నలుదిశలా చెదిరిపోవు గాక,' అని ఆశీర్వదించి నడక ప్రారంభించారు. స్వామి నోటి వెంట వచ్చిన ఆ వాక్కు విని శిష్య గణం ఆశ్చర్యపోయింది. జగద్గురువు ఎదుట నోరు మెదిపే ధైర్యం చాలక ఆలోచనలో పడ్డారు.\nమరలా దట్టమైన కీకారణ్యం గుండా కాశీనగరం వైపు నడక సాగిస్తుండగా కొద్ది సేపటికి సాయం సమయం అయింది.\nదూరంగా మళ్లీ కొన్ని దీపపు కాంతులతో మరో ఊరు గోచరించింది. శంకరాచార్యు లవారు ఈసారి ఆ ఊరి వైపు నడవమని ఆదేశించగా అంతా అటు పయనించి ఊరు చేరారు.\nఓ రాగి వృక్షం కింద పెద్ద అరుగు కనిపిం చేసరికి అక్కడ జగద్గురువు తన శిష్యులతో కలిసి ఆసీనులయ్యారు. కాని అక్కడి జను లలో సాత్వికత మచ్చుకైనా కానరావడం లేదు.\nఆదిశంకరాచార్యుల వారే అక్కడ వచ్చి నిలిచినా ఎవరికీ పట్టనట్లుగా చూసిపోతు న్నారు. కొందరు జనులైతే మద్యం మత్తులో మునిగి జోగుతూ వీరిని చూసి పరిహాసం చేసి పోతున్నారు. అక్కడ సేవించడానికి మంచినీరు కూడా దొరకలేదు.\nసుఖాలతో, మత్తుతో తులతూగుతున్న ఆ ఊరిని చూసి శిష్యగణం కోపంతో ఊగి పోతున్నా వారిని శాంతింపజేస్తూ జగద్గు రువు ఆ రాత్రి అక్కడే గడిపి మరునాడు పయనం సాగించారు.\nఊరికి కాస్త దూరంగా వచ్చి శంకరాచా ర్యుల వారు ఊరి వైపు చూస్తూ ఆగారు.\nశిష్యులంతా ఊరిని శపించమన్నట్లు కళ్లెర్ర జేసి చూస్తున్నారు. కాని స్వామి వారు ఆ ఊరిని దీవిస్తూ, ‘ఈ ఊరు కలకాలం ఇచ్చో టనే ఐకమత్యంతో కలిసి ఉండుగాక, ' అని దీవించి ముందుగు సాగారు.\nశిష్యగణం మరింత ఆశ్చర్యానికి లోన య్యారు. ఆతిథ్యం దొరికిన చోటుని చెదిరి పొమ్మన్నారు. అవమానం జరిగిన చోట అందరినీ కలిసి ఉండమని దీవించారు.\nస్వామి ఆంతర్యం ఏమై ఉంటుంది? శిష్యు లను తొలిచి వేస్తున్న సందేహాన్ని గమనిం చిన జగద్గురువు వారితో 'మీరంతా నా దీవెన లలో అంతరార్థం తెలియక సతమతమవు తున్నారు కదూ,' అని అడిగారు.\nఅప్పుడు అందరూ ముక్తకంఠంతో 'అవును స్వామీ, దయచేసి వాటి అంతరార్థం తెలి యజేసి మా సందేహాన్ని నివృత్తి చేయగ లరు', అంటూ ప్రాధేయపడ్డారు.\nశంకరాచార్యులవారు ఆ ఆడవిలో ఓ చల్లని వృక్షం కింద అందరినీ కూర్చుండ బెట్టి తానూ ఆశీనులై వివరిస్తూ, 'నాయన లారా, మనకు ఆతిథ్యం లభించిన మొదటి ఊరు అణువణువు భక్తి పారవశ్యంతో నిండి ప్రతి మనిషీ పావనుడై ఉన్నాడు. వారంతా వేదాలు, పురాణాలు అవపోసన పట్టిన మహాజ్ఞానులు. ఇటువంటి ఊరును చెది రిపోవుగాక అంటే నా మనోభీష్టం అది కాదు. వారంతా నలువైపులా వ్యాప్తి చెందితే వారు ఏ మూల చేరినా అక్కడ భక్తి, సంస్కృతి విరాజిల్లుతుందని అర్థం. వారు పాదాలు మోపిన ప్రతిచోట ఎంతో ఆదర్శవంతమైన సమాజం వేళ్లూనుకుంటుంది. అలా వారు ఇక్కడే ఉండిపోతే సామాన్యులు జ్ఞానుల య్యేదెలా.. అందుకే వారిని నలుదిశలా విస్తరించేలా ఆశీర్వదించాను. మనకు అవ మానం జరిగిన రెండవ ఊరుని కలిసి ఉండ మని ఎందుకు దీవించానంటే ఈ ఊరిలో ప్రతి వ్యక్తీ తమోగుణంతో పెరిగి ఉన్నారు. మద్యపాన సేవనంతో మానవీయతను మరి చిపోయి నడుచుకుంటున్నారు. ఆ జనం ఏ చోటుకు చేరినా ఆ ప్రభావం మిగతా సమాజంపై పడి భ్రష్టుపడుతుంది. అందుకే వారిని అక్కడే కలిసి ఉండమంటూ.. పున రపి మరణం పునరపి జననంతో చివరికి ఆ జీవనవైవిధ్యమే ఓ నరకప్రాయమని తెలు సుకునేలా దీవించాను. ఈ రహస్యం సామా న్యులకి అంతుపట్టనిది. అర్థమయిందా.. నాయనా... ఇక పదండి' అంటూ జగద్గు రువు ముందుకు సాగారు.\nతమ సందేహాలను నివృత్తి గావించు కున్న శిష్యులందరి మొహాల్లో వెలుగునిం డుకుంది. తన సంకల్పబలంతో ఈ నేలను పునీతం చేసిన ఆదిశంకరులు భగవంతుడు కాక ఇంకెవరు, అనుకుంటూ భక్తిపారవ శ్యంతో కాశీ క్షేత్రం వైపు పాదయాత్ర కొన సాగించారు.",
            "book_page_end": 50,
            "story_id": "2012_06_14",
            "raw_genre_backup": "ఆధ్యాత్మిక కథ",
            "normalized_genre_te": "భక్తి కథ",
            "normalized_genre_code": "DEVOTIONAL_STORY",
            "content_type": "STORY",
            "language": "TELUGU"
        },
        {
            "title": "మేలైన మెచ్చుకోలు",
            "book_page_start": 51,
            "pdf_page_start": 51,
            "pdf_page_end": 51,
            "author": "జొన్నలగడ్డ రత్న",
            "genre": "నీతి కథ",
            "moral": "నిజమైన మెచ్చుకోలు అనేది అతిశయోక్తి లేకుండా, నిజాయితీతో కూడిన మరియు నిర్మాణాత్మకమైనదిగా ఉండాలి.",
            "keywords": [
                "కవులు",
                "హేమచంద్రుడు",
                "శివనాథుడు",
                "సురకీర్తి",
                "పొగడ్త",
                "సౌజన్యం"
            ],
            "characters": [
                "హేమచంద్రుడు",
                "శివనాథుడు",
                "సురకీర్తి",
                "మంత్రి"
            ],
            "locations": [
                "హేలాపురి ఆస్థానం"
            ],
            "content": "హేలాపురి మహారాజు హేమచంద్రుడు తన ఆస్థానంలోని ప్రసిద్ధ కవులు శివనాథుడు, సురకీర్తిలకు ఒకసారి తాను రాసిన 'సుజనరంజితం' అనే కావ్యాన్ని చదివి వినిపించి అభి ప్రాయం చెప్పమన్నాడు. శివనాధుడు రాజుతో 'ప్రభూ కాళిదాసు జీవించి ఉంటే మీ రచనని చూసి ఈర్ష్యతో రగిలిపోయేవాడు. ఆ కృష్ణదేవరాయలవారినే తలపించారు' అన్నాడు.\nసురకీర్తి ‘మహారాజా! మీ కావ్యం శబ్దాలంకారాల సమతుల్యం పాటిస్తూ, వ్యాకరణ దోషాలు దొర్లకుండా సాగింది,' అన్నాడు. రాజు కవులిద్దరికీ ధన్యవాదాలు చెబుతూ, మంత్రిని పిలిచి 'వీరిద్దరినీ సముచితంగా సత్కరించండి,' అన్నాడు. మంత్రి తమలపాకులూ, వక్కలూ, వందకాసులూ ఉన్న వెండిపళ్లెం తెప్పించి 'మహారాజా, ఇది సురకీర్తి కవికి ఇవ్వండి,” అన్నాడు. రాజు ఆ బహుమతిని సురకీర్తికి అందజేశాడు. ఆ తరవాత మంత్రి కేవలం తమలపాకులూ, వక్కలూ మాత్రమే ఉన్న ఇత్తడి పళ్లెం తెచ్చి రాజుకిచ్చి, ‘ఇది శివనాథకవికి ఇవ్వండి,' అన్నాడు.\nరాజు ఆశ్చర్యపడి, 'మనం శివనాథుడిని సరిగా సత్కరిస్తున్నామా' అని మంత్రిని ప్రశ్నించాడు. మంత్రి ఏదో చెబుతుంటే శివనాథుడు వారించి, 'ప్రభూ! నేను మీ కావ్యం గురించి చెప్పినది అతిశయోక్తులతో కూడిన పొగడ్త. సురకీర్తి మాత్రం సాటికవిగా మీరు రాసింది మెచ్చుకోవడం మాత్రమే చేశాడు. అది మేలైన మెచ్చుకోలు. మెచ్చుకోవడానికీ, ఉబ్బేసి ఉక్కిరిబిక్కిరి చేయడానికి తేడా ఉన్నదని నాకు తెలియజెప్పటమే మంత్రి గారి ఉద్దేశం. అది నేను గ్రహించాను,' అన్నాడు.\nరాజు మంత్రితో, ‘శివనాధుడికి కూడా సురకీర్తి కిచ్చినట్లే సత్కారం జరిపించండి. ఆయన్ని సత్కరిస్తున్నది నన్ను ఉబ్బేసి పొగడ్తలతో ముంచెత్తినందుకు మాత్రం కాదు. ఇది ఆయన సౌజన్యతకు నేను చేస్తున్న సన్మానం' అన్నాడు.",
            "book_page_end": 51,
            "story_id": "2012_06_15",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పరిశుద్ధుడు",
            "book_page_start": 52,
            "pdf_page_start": 52,
            "pdf_page_end": 53,
            "author": "డి. జానకి",
            "genre": "నీతి కథ",
            "moral": "డబ్బుతో ప్రతిభావంతులు కాని వ్యక్తులు కూడా ఉద్యోగాలను పొందాలని చూస్తారు, కానీ నిజాయితీ, స్వచ్ఛత గల వ్యక్తులు మాత్రమే విలువైన ఉద్యోగానికి అర్హులు.",
            "keywords": [
                "ఉద్యోగం",
                "శేఖర్",
                "లంచం",
                "నిజాయితీ",
                "అరవింద్",
                "పాఠశాల"
            ],
            "characters": [
                "శేఖర్",
                "రాంచంద్",
                "ప్రధానోపాధ్యాయుడు",
                "అరవింద్"
            ],
            "locations": [
                "భారతీయ ఉన్నత పాఠశాల"
            ],
            "content": "“మామయ్యా ఈ ఉత్తరం చూడండి!' అంటూ శేఖర్ ఒక కవర్ని రాంచంద్కి ఇచ్చాడు. ‘భారతీయ ఉన్నత పాఠశాలలో సైన్స్ ఉపాధ్యాయుడి ఉద్యోగం కోసం ఇంటర్వ్యూకి రమ్మని కబురు చేశారు. మీరు కనుక నాకు సహాయం చేసినట్లైతే ఈ ఉద్యోగం తప్పక చేజిక్కించుకుం టాను. పాఠశాల నిర్వాహకుడితో, ప్రధానో పాధ్యాయుడితో మీకు పరిచయం ఉంది కదా. నా గురించి ఒక మంచి మాట వారితో చెప్పండి చాలు.'\nశేఖర్! మంచిమాట చెప్పినంత మాత్రాన నీకు ఒరిగేది ఏమీ ఉండదు. ఆ మాటతో పాటు చాలా పెద్దదాన్నే వారిముందు పెట్టాలి. మరి నీవద్ద అది ఉందా?' అన్నాడు మామయ్య.\n'అర్థం అయింది మామయ్యా, ఎంత మొత్తం కావాలన్నా చెల్లించడానికి సిద్ధంగా ఉన్నాను,' అన్నాడుశేఖర్. 'నువు చురుగ్గానే ఉన్నావు శేఖర్,' నవ్వాడు మామయ్య.\nఆ మరుసటి దినమే, రాంచంద్ పాఠ శాల నిర్వాహకుడిని, ప్రధానోపాధ్యాయు డిని కలసి శేఖర్ గురించి చెప్పాడు. తర్వాత శేఖర్తో తెరవెనుక తాను చేయగలిగిన పని పూర్తి చేశానని, ఉద్యోగం రావడం ఇక నిమిషాలమీద పనేనని తెలిపాడు. శేఖర్ ఆనందంతో ఉబ్బితబ్బిబ్బయ్యాడు.\nఇంటర్వ్యూ రోజు రానే వచ్చింది. హాజ రైన అభ్యర్థులందరితో శేఖర్ పిచ్చాపాటీగా మాట్లాడుతూ, వారంతా పలుకుబడి గల వారి మద్దతుతో వచ్చారని, ఉద్యోగం కోసం పాఠశాల యాజమాన్యం చేతులు తడపడా నికి కూడా వాళ్ళు సిద్ధంగా ఉన్నారని తెలు సుకున్నాడు.\nఒక ఉద్యోగం కోసం ఇంతపోటీఉంటుం దని ఊహించని శేఖర్ వెంటనే మామయ్య రాంచంద్ను సెల్ ద్వారా సంప్రదించి తాను ఉద్యోగం కోసం లక్షరూపాయల వరకు కూడా ఇవ్వగలనని ఈ విషయాన్ని ఎంపిక దార్లకు తెలిపి తనకు అనుకూలంగా ఒప్పందం కుదుర్చుకోవలసిందని కోరాడు.\nరాంచంద్ కూడా ఎంపిక కమిటీకి ఈ విషయం తెలియజేశాడు. అయితే ఎంపిక కమిటీ పెద్దవారి నుండి ఏ సిఫార్సు తెచ్చి నట్లు కనబడని అరవింద్ అనే మామూలు వ్యక్తిని ఆ ఉద్యోగానికి ఎంపిక చేసింది.\nశేఖర్ కుప్పగూలిపోయాడు. ఏం మను షులో? వాళ్లకు లక్షరూపాయల వరకు ఇస్తానని చెప్పినా పట్టించుకోలేదు. వెంటనే రాంచంద్ను సంప్రదించాడు. రాంచంద్ కూడా ఆగ్రహించాడు. వాళ్లిద్దరూ ప్రధానో పాధ్యాయుడితో వాదులాటకు దిగారు.\nప్రధానోపాధ్యాయుడు స్పష్టంగా చెప్పే శాడు. 'రాంచంద్ గారూ! ఇది పాఠశాలే గాని సంత కాదు. సంతలో మీకు నచ్చిన ధర పెట్టి సరుకులు కొనగలరు. అపవిత్ర మైన పని చేయటానికి మీరు ఒక పవిత్ర మైన చోటకు వచ్చారు. ఉపాధ్యాయుడి కొలువుకు వెల కట్టి మరీ కొనడానికి మా వద్దకు వచ్చారు. క్షమించాలి. మేం దాన్ని అమ్మలేము. ఇక్కడ ఉపాధ్యాయులు పిల్లలకు జ్ఞాన బోధ చేయడానికి ఉన్నారు. చిన్న పిల్లల్లో నిజాయితీ అనే విత్తనాలను చల్లడం కోసమే వారు ఇక్కడ ఉన్నారు. లంచమివ్వడానికి సిద్ధపడి పాఠశాల పవిత్ర తకే భంగం కలిగించదలిచిన వాడు కాకుండా నిజాయితీ కలిగిన వాడే ఈ పనిని చక్కగా నెరవేర్చగలడు. శేఖర్తో సహా పలువురు అభ్యర్థులను పరిశీలించిన తర్వాత అరవింద్ ప్రతిభావంతుడే కాక, స్వచ్చమైన వ్యక్తిగా కూడా గుర్తించాము. అందుకే ఈ ఉద్యోగా నికి అతడినే ఎంపిక చేశాము.'\nరాంచంద్ నోట మాట పడిపోయింది. అతడు తల దించుకుని ప్రధానోపాధ్యా యుడి గది నుంచి అవమానంతో బయ టకి వచ్చాడు.",
            "book_page_end": 53,
            "story_id": "2012_06_16",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పనివాడు",
            "book_page_start": 54,
            "pdf_page_start": 54,
            "pdf_page_end": 54,
            "author": "జి. ప్రియరాణి",
            "genre": "నీతి కథ",
            "moral": "నిజమైన పనిమంతుడు కేవలం పనిని ప్రేమించడమే కాకుండా, యజమాని క్షేమాన్ని కూడా కాంక్షిస్తాడు. ముందుచూపు, నిబద్ధత చాలా ముఖ్యం.",
            "keywords": [
                "రామచంద్రుడు",
                "సీతయ్య",
                "పనివాడు",
                "తోటమాలి",
                "నిబద్ధత",
                "ముందుచూపు"
            ],
            "characters": [
                "రామచంద్రుడు",
                "సీతయ్య",
                "కాశయ్య",
                "వీరయ్య"
            ],
            "locations": [
                "రాఘవాపురం",
                "పట్నం"
            ],
            "content": "రాఘవాపురంలో ఇరవై ఎకరాల ఆసామి రామచంద్రుడు. రామచంద్రుడిది సువిశాల మైన ప్రాంగణం మధ్యలో ఓ మోస్తరు ఇల్లు. ఇంటి చుట్టూ ఉన్న ఖాళీ ప్రదేశంలో రకరకాల పూలమొక్కలు, పండ్ల చెట్లు పచ్చదనంతో కళకళలాడేవి. రామచంద్రుడి దగ్గర తోటమా లిగా ఉన్న వీరయ్య కాలం చేయడంతో కొత్త పనివాడు అవసరమయ్యాడు. ఇది తెలిసి ఒకరోజు ఉదయానే సీతయ్య, కాశయ్య అనే యువకులు ఆయన దగ్గరకొచ్చారు.\nఇద్దరి వివరాలనడిగిన రామచంద్రుడు, తాను ఒక ముఖ్యమైన పనిపై పట్నం వెళుతు న్నానని, మరుసటి రోజు ఉదయం కనిపించమని చెప్పి తన గుర్రబ్బగ్గీమీద వెళ్లిపోయాడు.\nసూర్యుడు నడినెత్తికొచ్చేసరికి ఆయన ఇంటికి చేరాడు. ప్రధానద్వారం దగ్గర సీతయ్య మట్టిని సరిచేస్తూ దారికడ్డంగా అక్కడక్కడా ఉన్న చిన్న చిన్న రాళ్లను ఏరి పారవేస్తూ కన్పించాడు. రామచంద్రయ్య బగ్గీని నిలిపి,' పైన ఎండ మండిపోతోంది. రేపు ఉదయాన్నే కనిపించమన్నానుగా. ఇక్కడేం చేస్తున్నావు!' అని అడిగాడు.\nసీతయ్య వినయంగా లేచి నిలబడి 'అయ్యా! ఉదయం తమరు బగ్గీలో పోతున్న ప్పుడు గుర్రం కాలు జారి ఇక్కడున్న చిన్న గుంతలో పడి బగ్గీ మొత్తం అదిరింది. ప్రమా దాలు చెప్పిరావు. అందుకే దానిని సరిచేస్తున్నానయ్యా!' అన్నాడు భయపడుతూ.\nరామచంద్రయ్య “కాశయ్య నా మాటకు విలువనిచ్చి వెళ్లిపోయాడు. అదీ మంచి పనే. అయితే సీతయ్య నా క్షేమం కాంక్షించాడు. ఉపాధి కోసం చేసే పనిని ప్రేమించడంతో పాటు అన్నం పెట్టే యజమాని మేలు కోరేవాడే అసలు సిసలయిన పనిమంతుడు. ఇటువంటివారే చేసే పనిపట్ల నిబద్ధత, కలిగి ఉంటారు” అని ఆలోచించి సీతయ్యను తోటమాలిగా తీసుకున్నాడు.",
            "book_page_end": 54,
            "story_id": "2012_06_17",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 17,
        "author_counts": {
            "కల్పితం (ఆధారం : పుప్పాల కృష్ణమూర్తి)": 1,
            "టి. ప్రభాకరరావు": 1,
            "సీతాసత్య": 1,
            "చందమామ బృందం": 2,
            "అమితాబ దాస్గుప్త": 1,
            "టి. తాతారావు": 1,
            "ఎమ్. రామానుజాచారి": 1,
            "టి.ఎస్.రామారావు": 1,
            "మహావీర్ నానా": 1,
            "ముద్దు గోపీకృష్ణ": 1,
            "తిరుమలశ్రీ": 1,
            "ఎన్.సుందరరావు": 1,
            "లక్ష్మీనారాయణ": 1,
            "జొన్నలగడ్డ రత్న": 1,
            "డి. జానకి": 1,
            "జి. ప్రియరాణి": 1
        },
        "genre_counts": {
            "బేతాళ కథ": 1,
            "హాస్యం": 3,
            "నీతి కథ": 8,
            "పంచతంత్ర కథ": 1,
            "జానపద కథ": 1,
            "యుక్తి కథ": 2,
            "ఆధ్యాత్మిక కథ": 1
        }
    }
}