{
    "book_id": "చందమామ_2012_07",
    "stories": [
        {
            "title": "అవ్యవస్థత.. మరింత అవ్యవస్థత...!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "ఎడిటోరియల్",
            "moral": "ఖర్చులను తగ్గించుకుని, పొదుపు పాటించడం ద్వారా ఆర్థిక సమస్యలను ఎదుర్కోవచ్చు. చందమామ కథలు నైతిక విలువలను పెంచడానికి ప్రయత్నిస్తాయి.",
            "keywords": [
                "ఆర్థిక సంక్షోభం",
                "రూపాయి విలువ",
                "జీవనశైలి",
                "ఖర్చు నియంత్రణ",
                "నైతిక విలువలు"
            ],
            "characters": [
                "సంపాదకులు",
                "పాఠకులు"
            ],
            "locations": [
                "భారతదేశం",
                "యూరప్"
            ],
            "content": "మనం 2012 సంవత్సరంలో సగం కాలాన్ని అప్పుడే దాటేస్తున్నాము. సంవత్సరం ప్రారంభంలో కంటే ఇప్పుడు పరిస్థితి మరింత గందరగోళంగా కనిపిస్తోంది. ప్రపంచ స్థాయిలో మాంద్యం, ఆర్థిక సంక్షోభం ప్రత్యేకించి యూరప్లో మునుపు ఎన్నడూ లేనంత అపనమ్మకాలను ప్రతి ఒక్కరిలో కలిగిస్తోంది. భారతదేశంలో కూడా డాలర్తో పోలిస్తే రూపాయి విలువ దారుణంగా పడిపోవడంతో కనీ వినీ ఎరుగని ఆర్థిక సంక్షోభాన్ని మనం చూస్తున్నాము. అధిక ద్రవ్యోల్బణ రేట్లు సామాన్యుడి జీవితాన్ని కనాకష్టంగా మారుస్తున్నాయి. ఈ కష్టకాలంలోనే మనం బలం పుంజుకుని సమస్యలను ఎదుర్కోవాలి. వీటిని అధిగమించినవారు సకాలంలో సత్ఫలితా లను పొందగలరు, దేశం కూడా శక్తిమంతంగా ఆవిర్భవించగలదు. మనం భారతీయులుగా ఇలాంటి సమస్యలను సమర్ధవంతంగా ఎదుర్కొనగలం. మన సంస్కృతి బోధనలు, మన నైతిక విలువలే దీనికి కారణం. చందమామ కథల ద్వారా మా పాఠకులకు ఇవే విలువలను అందించడానికి శతథా ప్రయత్నిస్తున్నాము.\n\nఈ పరిస్థితుల్లో మన జీవనశైలులను తిరిగి మదింపు చేసుకోవాలి. అప్పుడే మనం అప్పుల ఊబిలో చిక్కుకుని పోకుండా ఉండగలం. గత కొన్ని ఏళ్ళుగా మనం అధికంగా ఖర్చుపెట్టడా నికి అలవాటు పడిపోయాము. దీన్ని ఇప్పుడు తగ్గించుకోవాల్సిన పరిస్థితి వచ్చేసింది. జాతీయ స్థాయిలోనూ, వ్యక్తిగత స్థాయిలో కూడా ఇది అనివార్యం. ఖర్చులను అదుపులో పెట్టుకుని మరింత ఆదా చేసుకునే వాళ్లే తక్కువ సమస్యలతో అధిగమించగలరు. మన దేశం ప్రస్తుత సంక్షోభం నుంచి బయటపడి మరింత శక్తిమంతంగా మారగలదని మా విశ్వాసం.\n\nగత నెల సంపాదకీయంలో తెలిపినట్లుగా, మా అదుపులో లేని పరిస్థితుల కారణంగా, నష్టాలను తగ్గించుకోడానికి మా పత్రికల ధరలను కాస్త పెంచక తప్పడం లేదు. మేం ఎదు ర్కొంటున్న ఈ క్లిష్ట పరిస్థితిని, మేం చేపడుతున్న చర్యలను మా పాఠకులు అర్థం చేసుకుం టారని ఆశిస్తున్నాము, ఎప్పటిలాగే మీరు పత్రికను ఆదరించాలని వినమ్ర పూర్వకంగా కోరుకుంటున్నాము.",
            "book_page_end": 5,
            "story_id": "2012_07_01",
            "raw_genre_backup": "ఎడిటోరియల్",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 7,
            "author": "పులిజాల రవీందర్ రావు, డాక్టర్ సిరి, వి.ఆర్. సుబ్రహ్మణ్యం, వి. సీతారామరాజు, మోహనరూప, ఖాదర్ ఆలీ అన్వర్, సునీల్ ఎమ్. సకలకలె, ఇషాని చటర్జీ, కేశవన్, పి.వి. శ్రీనివాస రావు, దాసరి సుబ్రహ్మణ్యం",
            "genre": "పాఠకుల లేఖలు",
            "moral": "చందమామ పత్రికపై పాఠకుల అభిమానం.",
            "keywords": [
                "చందమామ",
                "జ్ఞాపకాలు",
                "పత్రిక",
                "కథల ఎంపిక",
                "సీరియల్స్"
            ],
            "characters": [
                "చందమామ పాఠకులు",
                "సంపాదకులు"
            ],
            "locations": [
                "హైదరాబాద్",
                "మిర్యాలగూడ",
                "విజయవాడ",
                "తిరుపతి",
                "శ్రీకాళహస్తి",
                "నాసిక్"
            ],
            "content": "చందమామ ప్రతిభ మనరాష్ట్రం, దేశం కాకుండా ఎల్లలు దాటి విదేశాలకు వెళ్లింది. గత సంవత్సర ద. దుబాయికి వెళ్లాను. అక్కడ మా పాప, అల్లుడు ఇంజనీర్లుగా పనిచేస్తున్నారు. నన్ను రమ్మంటే ఆరు నెలలు ఉండి వచ్చాను. ప్రతినెల పేపరు ఏజెంటుతో గొడవే. 'చంద మామ అడిగితే కాపీలు అయిపోయాయి' అంటాడు. దుబామ్లో లక్షల్లో తెలుగు వారుంటే అక్కడికి చందమామ కొద్ది కాపీలే పోతున్నాయట. అందుకే ఓ పది కుటుంబాల వాళ్లు ఒక చందమామను కొని వంతులవారీగా చదువుతున్నారట. మా మనుమలు ప్రతినెల చంద మామ తీసుకురమ్మని నన్ను వేధించేవారు. మరి పేపర్ ఏజెంట్ పరిస్థితి అది. అందుకే మా అల్లుడిని సంవత్సర చందా కట్టి చందమామ కాపీ తెప్పించుకోమని చెప్పాను. చందమామలో ప్రతి పేజీ పాఠకులకు ఎంతో ముఖ్యం. పిల్లలే కాదు పెద్దలు కూడా చాలా శ్రద్ధగా చదువు తారు. మళ్లీ ఫోటో వ్యాఖ్యల పోటీ ప్రారంభించండి.\n- పులిజాల రవీందర్ రావు, హైదరాబాద్\n\nమే నెల చందమామ సంచిక చాలా ఆలస్యంగా వచ్చింది. రెండోవారం చివరలోనే పత్రిక అందింది. ఆలస్యంగా వచ్చినా పత్రిక చేతుల్లో పడగానే అదే మమకారం, ఆదే అనుభూతి. చందమామ రచయిత్రిగా నన్నూ చేర్చుకున్నందుకు సంతోషం. నా కథ ఎప్పుడు అచ్చయినా నాకు 12 భాషల చందమామలు కావాలి. ఈ ఏర్పాటు మీరు చేస్తే నేను ముందస్తుగా కూడా డబ్బు పంపగలను. ఒక్కటి మాత్రం నిజం. చందమామ కథల ఎంపిక ప్రక్రియ అద్భుత మైందని నా అభిప్రాయం. దశాబ్దాలుగా దేశమంతా 12 భాషల్లో పాఠకులకు నచ్చేలా, మెచ్చేలా కథలు అందించడం అంటే చిన్నమాట కాదు. కథ, చిత్రాలు పత్రికకు ప్రాణం పోయవచ్చు కాని ఏ కథను ఎంపిక చేస్తే పాఠకులు మెచ్చుతారో గ్రహించి అందరికీ నచ్చే కథలనే ఎంపిక చేయడమే చందమామ విజయరహస్యం. చందమామ కథలు ఎలా ఎంపిక చేస్తారో బయట మాకెవ్వరికీ నిజంగా తెలియదు కాని ఆ ఎంపిక మాత్రం వంకలు పెట్టలే నిది. గతంలోనూ, ఇప్పుడు కూడా చందమామ కథల ఎంపిక ప్రక్రియలో పాలుపంచుకుం టున్న వారందరికీ అభినందనలు.\n- డాక్టర్ సిరి, మిర్యాలగూడ, నల్గొండ, ఎ.పి.\n\nనేను ప్రస్తుతం వేదాధ్యయనం చేస్తున్నాను. మే నెల చందమామను చదివాను. అందులో కథలు చాలా బాగున్నాయి. ముఖ్యంగా 'అప్పు తెచ్చిన ముప్పు', ‘పనిదొంగ', ‘ఇచ్చేగుణం' కథలు చాలా బాగున్నాయి. ఈ నెల పత్రికలోని ఆరు చిన్న కథలూ బాగున్నాయి. ‘దయ్యం వదిలింది' కథ ఆలోచనాత్మకంగా ఉంది. అలాగే ముఖచిత్రం అట్టవెనుక వేసిన వపాగారి బొమ్మలు చాలా బాగున్నాయి.\n- వి.ఆర్. సుబ్రహ్మణ్యం, విజయవాడ, ఎ.పి.\n\nగత 40 ఏళ్లుగా చందమామ చదువుతున్నాను. మే నెలలో కథలన్నీ బాగున్నాయి. చాలా కాలం తర్వాత చందమామలో జంతువుల కథను ప్రచురించారు. దాసరి సుబ్రహ్మణ్యం\nగారు టి.శంభుదాసు పేరుతో గతంలో ప్రచురించిన జంతువుల కథలను కొత్తతరం పాఠకుల కోసం తిరిగి ప్రచురించండి. - వి. సీతారామరాజు, గొరగనమూడి, పశ్చిమ గోదావరి, ఎ.పి.\n\nచందమామలో మళ్లీ తాతయ్య కథలు వేస్తున్నారు. సంస్కృత-శ్లోకం ఆధారంగా చక్కటి నీతి బోధనను తాతయ్య ద్వారా పిల్లలకు అందించిన గొప్ప కథలివి. 'దేవుడు కర్రలోనూ, రాతి లోనూ, మట్టిలోనూ లేడు, మన బుద్ధిలోనే ఉన్నాడు అన్నిటికి బుద్ధే మూలకారణం' ఉంటూ ఈ నెల తాతయ్య కథ 'మోక్షార్హత’లో సార్వజనీన సత్యాన్ని ప్రకటించారు. ఒక తరం పాఠకు లపై విశేషంగా ప్రభావం చూపిన ఈ కథా రత్నాలను మళ్లీ పిల్లలకు, పెద్దలకు కూడా అందిస్తున్నందుకు కృతజ్ఞతలు.\n- మోహనరూప, తిరుపతి\n\nమార్చి నెల చందమామలో వచ్చిన 'మేకు విలువ' కథను నేను దాదాపు 55 ఏళ్ల క్రితమే పాత చందమామలో చదివాను. ఆ కథ నాపై చాలా ప్రభావం చూపింది. ప్రతి చిన్న వస్తువును తర్వాత పనికివస్తుందని దాచిపెట్టడం ఈ కథ చదివిన తర్వాతే నాకు అలవాటైంది. అలా దాచిన వస్తువులు తర్వాత పనికొచ్చాయి కూడా. 68 సంవత్సరాల వృద్ధ చేతులతో భూలోకపు చందమామకు అక్షింతలు ఆశీర్వదిస్తూ.. - ఖాదర్ ఆలీ అన్వర్, శ్రీకాళహస్తి, చిత్తూరు\n\nనేను 1967 నుంచి చందమామను చదువుతున్నాను 2012లో కొత్త సొబగులతో వస్తున్న చందమామ నా బాల్యాన్ని మరోసారి గుర్తు తెచ్చింది. ప్రతి సంచికా నాకు అమృతం లాంటింది. నా బిడ్డలను కూడా చందమామ మంత్రముగ్ధులను చేస్తోంది. చందమామ చదవటం అంటే వారికెంతో ఇష్టం.\n- సునీల్ ఎమ్. సకలకలె, నాసిక్, మహారాష్ట్ర\n\nనాకు 12 ఏళ్లు, గత 5 సంవత్సరాలుగా నేను క్రమం తప్పకుండా చందమామ చదువుతు న్నాను. చందమామలో అన్నికథలూ నాకిష్టమే. బేతాళకథలు అంటే మరీ ఇష్టం. చంద మామలో యువ విజేతలు శీర్షిక నన్ను కూడా స్టార్ కావాలని ప్రేరేపిస్తోంది.\n- ఇషాని చటర్జీ, ఖర్గపూర్, పశ్చిమ బెంగాల్\n\nమే నెల చందమామను సకాలంలో అందుకోలేకపోవడంతో కాస్త ఆందోళన కలిగింది. చందమామ నీలిమేఘాల మాటున దాగాలనుకుందేమో మరి. ఎట్టకేలకు చందమామ ప్రకాశిస్తూ వచ్చింది, హృదయం నిండా సంతోషం నాకు. మరిన్ని పోటీలను పరిచయం చేసి మాకు ఆనందాన్నివ్వండి.\n- కేశవన్, ట్యుటికోరిన్; తమిళనాడు\n\nనేను ఇంగ్లీషు, తెలుగు, సంస్కృత చందమామలను గత 10 సంవత్సరాలుగా క్రమం తప్పకుండా చదువుతూ వస్తున్నాను. ఇతర భాషలలో ప్రచురిస్తున్న ‘శిథిలాలయం' వంటి సీరియల్స్ చదివే అవకాశం ఇంగ్లీష్ చందమామ పాఠకులకు కల్పించనందుకు అలాగే వినాయకుడి కథ వంటి పౌరాణిక సీరియల్ను చదివే అవకాశం ప్రాంతీయ భాషల చంద మామ పాఠకులకు కల్పించనందుకు చాలా నిరాశగా ఉంది. ప్రాంతీయ భాషల చందమామల్లో వలె ఇంగ్లీషులో కూడా చందమామ సీరియల్ను ప్రచురించాలని నా అభ్యర్థన.\n- పి.వి. శ్రీనివాస రావు, హైదరాబాద్",
            "book_page_end": 7,
            "story_id": "2012_07_02",
            "raw_genre_backup": "పాఠకుల లేఖలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు",
            "book_page_start": 9,
            "pdf_page_start": 9,
            "pdf_page_end": 10,
            "author": "Ravi Kondala Rao, B.K. Satapathy",
            "genre": "జ్ఞాపకాలు",
            "moral": "చందమామ ఒక పత్రికగా మాత్రమే కాక, పాఠకుల జీవితంలో ఒక భాగం, స్నేహితుడిగా ఉండేది.",
            "keywords": [
                "చందమామ",
                "బాల్యం",
                "స్వాతంత్ర్యం",
                "విజయనగరం",
                "ఒడియా"
            ],
            "characters": [
                "రవి కొండల రావు",
                "బి.కె. సతపతి",
                "మనోజ్ దాస్"
            ],
            "locations": [
                "విజయనగరం",
                "మద్రాసు",
                "భువనేశ్వర్",
                "పాండిచ్చేరి"
            ],
            "content": "1947లో నేను విజయనగరంలో మూడో ఫారం చదువుతూ ఉండేవాడిని. సాయంకాలం వేళల్లో కప్పాలో రీడింగ్ రూమ్ ఉంటే అక్కడికి వెళ్ళికూచుని పత్రికలూ అవీ చూస్తూ ఉండేవాడిని. అది ఎనీఓల రీడింగ్ రూమ్. అయినా ఉత్సాహం ఉన్నవాళ్లు వస్తే అభ్యం తర పెట్టేవారు కాదు. ఆగస్టులో దేశానికి స్వతంత్రం వస్తుందని అందరూ హడావుడిగా ఉండేవారు. ఎక్కడ చూసినా అవే మాటలు! అలాగే చంద మామ పేరుతో పత్రిక ఒకటి వస్తోందని, రంగురంగుల బొమ్మలు, కథలతో ఉంటుందనీ చెప్పుకునేవారు. ఆ సంవ త్సరం జూలైలో చందమామ వచ్చింది. ఆగస్టు 15 న మనకు స్వతంత్రం వచ్చింది. చందమామ రీడింగ్ రూమ్కి వచ్చింది కాని, ఎవరెవరి చేతుల్లోనో ఉండేది. అందరూ ‘బాగుంది బాగుంది' అని చెప్పుకునేవారు. ఇక లాభం లేదని ఎలాగో ఆరు అణాలు సంపాదించి, పత్రిక కొనడం కోసం ఊరంతా తిరిగాను కాని దొరకలేదు. కాపీలు ఐపోయాయి అని చెప్పారు. కొన్ని రోజులకు బాగా నలిగిపోయిన స్థితిలో ఉన్నప్పుడు గాని చందమామ నాచేతికి అందలేదు. అట్టమీద వెండిరంగులో ఉన్న నెమలి, లోపలి బొమ్మలు, పెద్దక్షరాలూ, కథలతో ఏదో లోకానికి తీసుకువెళ్లిపోయినట్లు అనిపిం చింది. వచ్చే నెల చందమామని సొంతం చేసుకోవాలని ఆగస్టు మొదటి తేదీనుంచే పత్రికలమ్మే షాపులు చుట్టూ తిరిగాను. ఒక షాపువాడు 'వచ్చాయి కానీ ఏజెంట్ ఇంట్లో ఉన్నాయ’న్నాడు. “ఏజెంట్ ఇల్లు ఎక్కడ' అని అడిగితే, 'రైల్వేస్టేషన్కి అవతల' అన్నాడు. పరుగెత్తాను. రైళ్లు వస్తున్నా లక్ష్యపెట్టకుండా, పట్టాలు దాటి అటుపక్కవెళ్లి ఆ ఏజెంట్ కోసం తిరిగి ఇల్లు పట్టుకుంటే, 'కాపీలు వచ్చాయి గాని, కట్ట విప్పలేదు. రేపు ఉదయం షాపులకు అందజేస్తాను. అక్కడికి వెళ్లి కొనుక్కోగాని నేను మాత్రం ఇప్పుడు పార్సెల్ విప్పను,' అన్నాడు. నిరుత్సాహంతో కాళ్లీడ్చుకుంటూ ఇంటికి వెళ్లి సూర్యోదయం కోసం ఎదురుచూసి, స్కూలు ఎగ్గొట్టి మొత్తం చదివేసి, ఊపిరి పీల్చుకున్నాను. ఎవరికీ చందమామని చూపించకూడదని ఎక్కడో దాచేశాను. ఇదీ నాటి అనుభవం! ఇంక ప్రతినెలా చందమామ నా సొంతం. శుక్లపక్ష చంద్రుడిలా\nచందమామ మాసపత్రిక ప్రవర్ధమానమైంది. 1948లో తొలిసారిగా మద్రాసు వెళ్లినప్పుడు నేను ముందుగా వెళ్లింది.. జార్జిటౌన్లో ఉన్న చందమామ ఆఫీసుకే. అయితే నా కెవరూ ఆ ప్రింటింగూ అవీ చూపించలేదు.\n1966లో నాకు అదే చందమామ పబ్లికేషన్స్లో ఉద్యోగం వచ్చింది. వారి ప్రచురణే విజయచిత్ర. దానికి నేను సహసంపాదకుడిని. చందమామ చేతికి అందింది. బాగా దగ్గరైంది. తర్వాత్తర్వాత, సుకుమార్ పేరుతో, ఆర్ రేవతి పేరుతో చందమామ కథలు రాశాను. బేతాళ కథలు రాశాను. చందమామ రాగానే, ఆఫీసులోని నా రూములో ఓ కాపీ పెట్టేవారు. ఒకనాడు ఊరంతా తిరిగిన ఈ చందమామ తనకు తానుగా నా ముందు కొచ్చినందుకు నా అదృష్టానికి మురిసిపోయేవాడిని. ఇప్పటికీ ఆ మోజు అలాగే ఉంది. ఆరణాల పత్రిక 20 రూపాయలకు పెరిగినా, చందమామ నా చెంతే ఉంది.\n\n. చందమామతో నా జ్ఞాపకాలు - ఒడియా\nఇది చందమామ, మనోజ్స్, నాకూ మధ్య 45 ఏళ్లక్రితం జరిగిన కథ. నేను ఉన్నత పాఠశాలలో చదువుతూ ఉండేవాడిని. ప్రముఖ ఒడియా దినపత్రిక ‘సమాజ’లో సుప్ర సిద్ద రచయిత మనోజ్ దాస్ 'సాంబాడ్ సమీక్ష' అనే కాలమ్ నిర్వహిస్తూండేవారు. ఒక కథనంలో తను తమిళనాడులో విడుదలవుతున్న ఒక పుస్తకం ప్రాధాన్యత గురించి రాశారు. ఆ సందర్భంగా పది పుస్తకాల శీర్షికల జాబితాను ఇచ్చారు. వీటిని చదివిన వారు ప్రపంచ సాహిత్యాన్ని అర్థం చేసుకోగలరని భావించాను.\nఆ కథనం చదివాక, నేను ఒక పోస్ట్ కార్డును పాండిచ్చేరిలోని మనోజ్ దాస్ చిరునామాకు పంపాను. కొన్నాళ్ళకే నేను ఆయన ప్రస్తావించిన పుస్తకాల జాబితాను అందుకున్నాను. కాని అప్పట్లో ఆ పుస్తకాలు కొనలేకపోయాను. 20 సంవత్సరాలు గడిచిపో యాయి. నేను ఉద్యోగం చేస్తున్నప్పుడు నాకు పుస్తకాలు కొని చదవగలను అనిపించింది. కాని మనోజ్ దాస్ పంపిన ఆ పుస్తకాల జాబితా మాత్రం నావద్ద లేకుండా పోయింది.\nమరోసారి మనోజ్స్ నేను అభ్యర్థించాను కాని ఆయన సైతం ఆ జాబితా ఎక్క డుందో కనుగొనలేకపోయారు. నేను తిరిగి ఉత్తరం రాస్తే, ఆయన నాకు సమాధానం పంపారు. 'మీరు మంచి పత్రిక కొనాలనుకుంటున్నారా? మార్కెట్ ఇవాళ క్రీడలు, సినిమా, చౌకబారు పత్రికలతో నిండిపోయింది. మీరు ప్రతినెలా చందమామను చదవండి చాలు,' ఆనాటి నుంచి నేను చందమామను చదువుతూ వస్తున్నాను.",
            "book_page_end": 10,
            "story_id": "2012_07_03",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఇద్దరు కొడుకులు",
            "book_page_start": 11,
            "pdf_page_start": 11,
            "pdf_page_end": 16,
            "author": "ఎన్. శివనాగేశ్వరరావు",
            "genre": "బేతాళ కథ",
            "moral": "రాజుకు దూరదృష్టి, ధైర్యం, ఆశావహ దృక్పథం, కార్యదక్షత ఉండాలి. పక్షపాతం కంటే సామర్థ్యమే ఉన్నత పదవికి కొలమానం.",
            "keywords": [
                "విక్రమార్కుడు",
                "బేతాళుడు",
                "రాజ్యాభివృద్ధి",
                "దూరదృష్టి",
                "సామర్థ్యం"
            ],
            "characters": [
                "విక్రమార్కుడు",
                "బేతాళుడు",
                "విక్రమ భూపతి",
                "జయతేజుడు",
                "మయూర ధ్వజుడు",
                "ముకుందమాల",
                "వల్లికా దేవి",
                "రుద్రకేతు"
            ],
            "locations": [
                "స్వర్ణధార రాజ్యం",
                "వైకంఠిక రాజ్యం",
                "గంగా నది"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్లి, చెట్టు పైనుంచి శవాన్ని దించి భుజాన వేసుకుని ఎప్పటిలాగే మౌనంగా స్మశానంకేసి నడవసాగాడు. అప్పుడు శవంలోని బేతాళుడు ‘రాజా, నువ్వు ఎవరి మేలు కోసం ఇంతటి కష్టసాధ్య మైన కార్యానికి పూనుకున్నావో నాకు బోధ పడటం లేదు. కొందరు మహోన్నతమైన వ్యక్తులు కూడా తొలుత నిష్పక్షపాతంగా వ్యవహరించాలనుకుని తుదకు తెలిసో తెలి యకో పక్షపాత ధోరణితో వ్యవహరిస్తారు. నువ్వు అటువంటి వ్యక్తుల గురించి శ్రమిస్తూ ఉంటే తుదకు భంగపడగలవు. నీ మేలు కోరి స్వర్ణధార రాజ్యం రాజు విక్రమ భూపతి కథ చెబుతాను. శ్రమతెలియకుండా విను,' అంటూ ఇలా చెప్పసాగాడు.\n\nస్వర్ణధార రాజ్యం రాజు విక్రమ భూపతి మహావీరుడు, దయాళువు. అతని పాలనలో ఆ రాజ్యవాసులు సుఖసంతోషాలతో తేలి యాడేవారు.\n\nవిక్రమ భూపతి సంతానం లేకపోవడంతో చాలా అసంతృప్తిగా ఉండేవాడు. సంతానం కోసం రాజదంపతులు ఎన్నో పూజలు, యాగాలు చేశారు. అయినా ఫలితం లేక పోయింది.\n\nమహారాణి ముకుందమాల రాజును ద్వితీయ వివాహం చేసుకోమని వేడుకుంది. అందుకు విక్రమ భూపతి చాలా కాలం సుముఖత చూపలేదు. మహారాణి పదే పదే ప్రాధేయపడటంతో చివరికి వల్లికా దేవితో మహారాజు వివాహం జరిగింది. త్వరగానే వల్లికాదేవి కడుపు పండింది. అందుకు మహారాజుతో పాటు మహారాణి ముకుంద మాల కూడా ఎంతగానో సంతోషపడింది.\n\nఒక శుభ ముహూర్తాన వల్లికా దేవి పండంటి బిడ్డను ప్రసవించింది. విక్రమ భూపతి కుమారుడికి జయతేజుడు అని నామకరణం చేశాడు. ఏడాది తిరిగేసరికి దైవం కరుణించి మహారాణి ముకుంద మాల కూడా గర్భం దాల్చింది. అందుకు అందరూ ఎంతగానో సంతోషించారు.\n\nమహారాణి కూడా ఒక శుభసమయాన కుమారుడిని ప్రసవించింది. రాజదంప తులా బిడ్డకు మయూర ధ్వజుడు అని పేరు పెట్టారు.\n\nయువరాజులిరువురూ చిన్ననాటి నుంచి ఎంతో కలివిడిగా ఉండేవారు. ఏ సమయం లోనూ తగవు పడేవారు కాదు. వారి అన్యో న్యత చూసి అందరూ ముచ్చటపడేవారు.\n\nవిక్రమ భూపతి కుమారులిద్దరినీ గురు కులంలో చేర్చాడు. మయూర ధ్వజుడు, జయతేజుడు ఇరువురూ గురుకులంలో శ్రద్ధగా విద్య నేర్చారు. యుక్తవయసు వచ్చే సరికి యువరాజులిరువురూ సకల విద్యలు నేర్చారు.\n\nవిద్యాభ్యాసం ముగించుకు వచ్చిన కుమా రులను చూసి విక్రమ భూపతి ఎంతగానో సంతోషించాడు.\n\nవృద్ధుడైన విక్రమభూపతి కుమారులకు సింహాసనం అప్పగించాలనుకున్నాడు. అక్కడే అతనికో సమస్య వచ్చి పడింది. సంప్రదాయాన్ని అనుసరించి పెద్ద భార్య కుమారుడికి పట్టం కట్టాలి కానీ అతని కంటే చిన్న భార్య కుమారుడు పెద్దవాడు. మరిప్పుడు పెద్దవాడైన చిన్న భార్య కుమా రుడికి పట్టం కట్టాలా? లేక చిన్నవాడైన పెద్ద భార్య కుమారుడికి పట్టం కట్టాలా? విక్రమ\nభూపతి ఎటూ తేల్చుకోలేకపోయాడు. అతడా విషయంలో మంత్రుల సలహా కోరాడు. అయితే వారి సలహాలు మహా రాజుకు అంతగా నచ్చలేదు.\n\nఎటూ తేల్చుకోలేక, విక్రమ భూపతి కొడుకులిద్దరినీ చేర బిలిచి, 'నాయనలారా! మీరు ఆరునెలలపాటు దేశాటనం చేసి రండి. పనిలో పనిగా పొరుగు రాజ్యాలు కూడా తిరిగి రండి. నన్ను కలిసి మీ అను భవాలు తెలియబరచండి,' అని చెప్పాడు. యువరాజులిద్దరూ అందుకు సమ్మతించి దేశాటనకు బయలు దేరారు.\n\nసరిగ్గా ఆరునెలల తర్వాత జయతేజుడు, మయూరధ్వజుడు దేశాటనం ముగించుకు వచ్చి తండ్రిని కలిశారు.\n\nఅప్పుడు విక్రమ భూపతి వారి అనుభ వాలను చెప్పమని కోరాడు.\n\nజయతేజుడు, ‘మీరు చెప్పినట్లు మన రాజ్యలోనూ, పొరుగు రాజ్యమైన వైకంఠిక లోనూ దేశాటనం చేశాను. మన రాజ్యం అన్ని రకాలుగానూ అభివృద్ధి చెందింది. ప్రజలు మీ పాలనలో సంతృప్తిగా ఉన్నారు. వైకంఠిక రాజ్యం మాత్రం మన ముందు తీసికట్టు. వారు మన పాలనను విమర్శి స్తూనే, మనలను అనుసరించడానికి ప్రయ త్నిస్తున్నారు. అదే మన గొప్పతనాన్ని చాటి చెబుతున్నది' అని చెప్పాడు.\n\nవిక్రమ భూపతి నువ్వేం చెబుతావు అన్నట్లు చిన్న కుమారుడైన మయూరధ్వ జుడి వైపు చూశాడు. అప్పుడు మయూర ధ్వజుడు, ‘జయతేజుడు చెప్పినట్లు మన రాజ్యం అన్ని రంగాల్లోనూ వృద్ధి చెందింది. అయితే రాజైన వాడు సాధించిన దానితో సంతృప్తి చెందక, ఇంకా ముందుచూపుతో ఆలోచించాలి. మన రాజ్యంలో ఇంకా పేద వారున్నారు. వారి జీవితాలను బాగు పరిచే ప్రయత్నం చేయాలి. అలాగే పొరుగు రాజ్యం లోని జీవనది గంగను చూసినప్పుడు నాకో ఆలోచన వచ్చింది. మన రాజ్యంలో నదులు లేక మనం వర్షంపైనే ఆధారపడవలసి వస్తున్నది. అదే గంగను వైకంఠిక రాజ్యం నుంచి మన రాజ్యానికి రప్పించగలిగితే మన రాజ్యంలో క్షామం అనేది ఎప్పటికీ రాదు. మనం సర్వతోముఖ అభివృద్ధిని సాధించవచ్చు,' అని చెప్పాడు.\n\n'నీవు చెప్పింది బాగున్నది. కానీ వైకం ఠిక రాజు రుద్రకేతు మనతో శతృత్వం వహి స్తున్నాడు. అతడి రాజ్యం నుంచి నదీ జలా లను ఎలా రప్పించగలం?' అని సందేహం వ్యక్తపరిచాడు.\n\nఅప్పుడు జయతేజుడు ‘పొరుగు రాజ్యం నుంచి నదీజలాలు రప్పించడం అసాధ్యం,' అన్నాడు. అది విన్న మయూర ధ్వజుడు 'అసలు మనమేమీ ప్రయత్నించకుండానే అసాధ్యం అని ఎలా అనగలం? ప్రతీ సమ స్యకూ ఒక పరిష్కారం ఉంటుంది. మనమా దిశగా అడుగులు వేయాలి. ఆశావహదృక్ప థంతో ఉండాలి,' అన్నాడు.\n\n‘మయూరధ్వజుడు చెప్పినట్లు మన ప్రయత్నం మనం చేద్దాం,' అన్నాడు విక్రమ భూపతి.\n\nకొద్దిమాసాలు గడిచాయి. వైకంఠిక రాజు, విక్రమభూపతి మీద యుద్ధం ప్రకటిం చాడు. విక్రమభూపతి మంత్రులను పిలి పించి, ఇద్దరు కొడుకులతో సమావేశమ య్యాడు. అందరి అభిప్రాయాలు కోరాడు. జయతేజుడు, తండ్రితో ‘రుద్రకేతు సైన్యం మన కంటే రెట్టింపు. యుద్ధమే జరిగితే మనకు ఓటమి తప్పదు. అందుకని అత నితో సంధి చేసుకోవడం నయం,' అన్నాడు. విక్రమభూపతి చిన్నకొడుకైన మయూర ధ్వజుడి అభిప్రాయం కోరాడు. అప్పుడతడు 'ఇది మనకొచ్చిన అపూర్వ అవకాశంగా భావించవచ్చు. మన సైన్యాన్ని జాగృతపరిచి ముందుకు నడిపించి విజయం సాధించ గలిగితే మనం ముందు అనుకున్నట్లు వైకం ఠిక లోని గంగా నదిని మన రాజ్యానికి రప్పించవచ్చు. అకారణంగా వైకంఠిక రాజు మన మీద దాడి చేస్తున్నాడు కాబట్టి ఆ విష యాన్ని సాటి రాజుల ముందు ఉంచితే కొందరు మనకు సైనిక సహాయం చేయగ\nలరు. మనం అధైర్య పడక ఆత్మ స్థైర్యంతో ముందుకు సాగాలి,' అని తన అభిప్రాయం చెప్పాడు. మయూరధ్వజుడు. అతడి అభి ప్రాయాన్ని మంత్రులు సమర్థించారు.\n\nమయూరధ్వజుడు చెప్పినట్లు సాటి రాజులు కొందరు విక్రమ భూపతికి అండగా నిలిచారు. సైన్యాన్ని ముందుకు నడిపిం చాడు మయూరధ్వజుడు. అతని ధైర్యవచ నాలతో స్వర్ణధార సైనికులు అమితోత్సా హంతో యుద్ధం చేశారు. మయూర ధ్వజుడి చేతిలో రుద్రకేతు మరణించాడు.\n\nస్వర్ణధార రాజ్యాన్ని విజయలక్ష్మి వరిం చింది. అనంతరం రాజ్యం చేరిన మయూర ధ్వజుడు, తండ్రికి విజయవార్త చెప్పి 'యుద్ధానికి ముందు మీరు మన రాజ్యాన్ని జయతేజుడికి అప్పగించాలా? లేక నాకు అప్పగించాలా? అని మధనపడ్డారు. ఇప్పుడా సమస్య తొలగిపోయింది. మన రాజ్యానికి జయతేజుడిని రాజును చేయండి. తర్వాత మనం గెలిచిన వైకంఠికకు నన్ను రాజును చేయండి,' అని కోరాడు.\n\nవిక్రమ భూపతి సంతోషంతో, మయూర ధ్వజుడ్ని కౌగలించుకుని ఒక శుభముహూ ర్తాన స్వర్ణధార రాజ్యానికి మయూరధ్వజు డిని రాజును చేసి, వైకంఠిక రాజ్యానికి జయ తేజుడిని సామంతరాజుగా ప్రకటించాడు.\n\nఅంతవరకూ కథ చెప్పిన బేతాళుడు, 'విక్రమార్క మహారాజా! జయతేజుడు వాస్త వానికి దగ్గరిగా ఆలోచించే వ్యక్తిలా గోచరి స్తున్నాడు. అందుకే తన రాజ్యపరిస్థితులు, పొరుగు రాజ్య పరిస్థితుల కంటే బాగున్నట్లు తండ్రికి వివరించాడు. అలాగే పొరుగు రాజు రుద్రకేతు స్వర్ణధార మీద యుద్ధం ప్రకటిం చినప్పుడు రెట్టింపు సైనిక బలం ఉన్న వారితో సంధి నయమని సూచించాడు. కానీ మయూరధ్వజుడు తండ్రి మనసు చూర గొనడానికి పొరుగు రాజ్యంలోని గంగానదిని తమ రాజ్యంలోనికి రప్పించగలిగితే మరింత ప్రగతి సాధించవచ్చని, అలాగే యుద్ధం చేస్తే విజయం సాధించవచ్చునని, గంగా నదీ జలాలు తమ రాజ్యానికి రప్పించవచ్చు నని, కల్లిబొల్లి కబుర్లతో తండ్రిని నమ్మించాడు. అదృష్ట వశాన విజయం వరించబట్టి సరిపో యింది కానీ, లేకుంటే అసలుకే ఎసరు వచ్చేది. ఇకపోతే మయూరధ్వజుడు తమ రాజ్యానికి జయతేజుడిని రాజును చేసి, తాము గెలిచిన వైకంఠిక రాజ్యానికి తనను రాజును చేయమంటే విక్రమ భూపతి అందుకు విరుద్ధంగా స్వర్ణధార రాజ్యాన్ని మయూర ధ్వజుడికి ఇచ్చి వైకంఠిక రాజ్యా నికి జయతేజుడిని సామంత రాజును చేయడం కేవలం చిన్న కొడుకు మీద అభి మానమే! విక్రమ భూపతి వంటి ధార్మి కుడు చిన్న కొడుకుపై పక్షపాతం చూపడం కాదా! ఈ ప్రశ్నకు తెలిసీ సమాధానం చెప్పక పోయావో నీ తల నూరు వక్కలై పగిలిపో తుంది,' అన్నాడు.\n\nఅప్పుడు విక్రమార్కుడు ‘రాజైనవాడు సాధించినదానితో సంతృప్తి చెందక ఎక్కు వగా ఆలోచించగలిగినప్పుడే రాజ్యం మరిం తగా ప్రగతి సాధిస్తుంది. అలాకాక సాధిం చిన దానితో తృప్తి చెందితే రాజ్యాభివృద్ధి తిరోగమిస్తుంది. అలాగే రాజయిన వాడు నిరంతరం ఆశావహదృక్పధంతో ఉండాలి. అలా కాక నిరాశావాదాన్ని అలవర్చుకుంటే ఆ ఛాయలు పరిపాలన మీద పడతాయి. రాజ్యాభివృద్ధి కుంటుపడుతుంది. అందుకే జయతేజుడు సంతృప్తిపరంగా, నిరాశాజన కంగా మాట్లాడినప్పుడు మయూరధ్వజుడు రాజ్యప్రగతి పట్ల మరింత ఆకాంక్షను వెలి బుచ్చాడు. యుద్ధభేరీ మోగించినప్పుడు ధైర్యంగా ఆశాజనకంగా మాట్లాడాడు. సాటి రాజుల సహాయం పొంది సైనికులను ఉత్సా హపరిచి యుద్ధంలో విజయం సాధించగ లిగాడు. రాజు కాబోయేవాడికి అవసరమైన ముందు చూపు, ధైర్యం, కార్య దక్షత మయూరధ్వజుడిలో పుష్కలంగా ఉండ బట్టే మహారాజు చిన్నవాడైనా మయూర ధ్వజుడికి స్వర్ణధార రాజ్యం కట్టబెట్టాడు. జయతేజుడు ఆయా విషయాల్లో అను భవం గడించేవరకూ సామంత రాజుగా ఉండ టమే నయమని విక్రమ భూపతి భావిం చాడు. అంతే గాని చిన్నవాడైన మయూర ధ్వజుడి పట్ల పక్షపాతం ఎంతమాత్రం కాదు,' అని సమాధానం చెప్పాడు.\n\nవిక్రమార్కుడికి ఈ విధంగా మౌన భంగం కాగానే బేతాళుడు తిరిగి శవంతో సహా చెట్టె క్కాడు.",
            "book_page_end": 16,
            "story_id": "2012_07_04",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఎవరు పాపి?",
            "book_page_start": 17,
            "pdf_page_start": 17,
            "pdf_page_end": 19,
            "author": "శింగంపల్లి అప్పారావు",
            "genre": "నీతి కథ",
            "moral": "పాపాత్ముడు ఎవరైందీ నిర్ణయించేది దైవమే. ఇతరులను దూషించి, కష్టపెట్టేవారు తామే శిక్షకు గురవుతారు.",
            "keywords": [
                "పాపాత్ముడు",
                "ధనగుప్తుడు",
                "తీర్థయాత్ర",
                "పిడుగు",
                "దైవ శిక్ష"
            ],
            "characters": [
                "ధనగుప్తుడు",
                "రాముడు (పంచముడు)",
                "ముగ్గురు వర్తకులు"
            ],
            "locations": [
                "రామేశ్వరం (ప్రయాణం)",
                "అడవి",
                "దేవళం"
            ],
            "content": "ఒక ఊళ్లో ధనగుప్తుడనేవాడు అనేక పాపా లకు ఒడిగట్టి, ధనం సపాదించి, కోటీశ్వ రుడైనాడు. ఆయనను గురిగా పెట్టుకుని, ఆయన సహాయంతో అనేకమంది ఇతర వర్తకులు లక్షాధిపతులయారు.\n\nధనగుప్తుడికి ముసలితనం పైన పడింది. చావు దగ్గిరికి వస్తున్నకొద్దీ ఆయనకు పాపభీతి పట్టుకున్నది. బతికినన్నాళ్లూ పాపాలే చేశాడు. ఇకనైనా కొంత పుణ్యం మూట కట్టుకోకపోతే, చచ్చినాక ఏ నరక కూపాలలో యాతన పడవలసివస్తుందోనని ఆయన భయపడసాగాడు. పుణ్యం సంపా దించటానికి గాను తీర్థయాత్రలు చేసి వద్దామనుకున్నాడు.\n\nధనగుప్తుడు తీర్థయాత్రలకు బయలు దేరుతున్నాడనేసరికి మరి ముగ్గురు వర్తక శ్రేష్టులు కూడా ప్రయాణమయారు. వారు కూడా పుణ్యం చేసుకుని ఎరగరు.\n\nధనగుప్తుడు ఏదో పరమార్థం లేనిదే ఏ పనీ చెయ్యడని వారికి తెలుసు. పుణ్యం మాట అటుంచి, ఈ తీర్థయాత్ర వల్ల ఇంకే వైనా లాభాలుండవచ్చు. ఆ లాభాలు తాము మాత్రం ఎందుకు పొందగూడూ? అదీగాక, ఒకరికి నలుగురైతే ఖర్చు కలిసి వస్తుంది. దారిలో ఎవరికి కాస్త జబ్బు చేసినా మిగిలినవాళ్లు ఆదుకుంటారు. ఇవన్నీ ఆలోచించి ధనగుప్తుడు వారిని వెంటపె ట్టుకు పోవడానికి ఒప్పుకున్నాడు.\n\nకాశీ వెళ్లటమా, రామేశ్వరం వెళ్లటమా అని వారిలో వారికి చర్చ జరిగింది. కాశీకి పోవటమూ, కాటికి పోవటమూ ఒకటేనని సామెత. రామేశ్వరమైతే దగ్గిర, దారి సులువు. అదీగాక ఆ గ్రామంలోనే రాము డని ఒక పంచముడున్నాడు. తాను ఇంట్లో అలిగి మూడుసార్లు రామేశ్వరం పారి పోయి తిరిగి వచ్చాడు. వాడికి రామేశ్వర ప్రయాణం కొట్టినపిండి. వాణ్ణి వెంటబె ట్టుకుని నలుగురు వర్తకులూ రామేశ్వరం పోవటానికి నిశ్చయించారు.\n\nమంచిరోజు చూసుకుని, రాముడు ముందుదారి తీయగా, రామనామ స్మరణ చేస్తూ నలుగురు వర్తకులూ రామేశ్వరం బయలు దేరారు.\n\nప్రయాణం అన్నివిధాలా అనుకూలం గానే సాగింది. ఇంకా ఒకటి రెండు రోజుల ప్రయాణం మిగిలి ఉందనగా కారుమే ఘాలు ముంచుకువచ్చాయి. ప్రళయమైన గాలి వీచసాగింది.\n\nఆ సమయాన యాత్రికులు ఒక అడవి గుండా నడుస్తున్నారు. గాలికి ఎంతెంత మానులూ-భయంకరంగా ఊగుతూ, విరిగి మీద పడేటట్టు కనబడ్డాయి. పైన మేఘాలు ఏనుగుల మందలాగా తిరు గుతూ భీకరంగా గర్జిస్తున్నాయి. కళ్లు చెదిరే మెరుపులకు యాత్రీకుల కళ్లు గుడ్డి అయి పోతున్నాయి.\n\nవాళ్లు పిక్కబలం కొద్దీ పరిగెత్తి, ఎట్లాగ అయితేనేం, ఒక పాడుపడిన చిన్న దేవళంలో తలదాచుకున్నారు. వెంటనే పిడుగుల వర్షం ప్రారంభమయింది. వారున్న చోటికి అతి సమీపంలోనే ఒకటి తర్వాత ఒకటిగా పిడుగులు, భయంకరమైన శబ్దంతో పడ సాగాయి. ఒక పిడుగు అంతదూరాన ఉన్న పెద్ద చెట్టుమీద పడింది. చెట్టు సగం సురసురా కాలి పోయింది. మిగిలినది విరిగి పడిపోయింది. మరికొద్ది క్షణాలకు ఇంకొక పిడుగు దేవళానికి యాభై అంగల దూరాన పడింది. యాత్రికులకు ప్రాణా లలో ప్రాణాలు లేవు.\n\n'ఇదేం పిడుగుల వర్షం! నా జన్మలో ఎన్నడూ ఇలాటిది ఎరగను! మనలో ఎవడో పాపాత్ముడున్నాడు. ఆ పాపాత్ముడి కార ణంగా మనమందరమూ నాశనం అవుతాం. తప్పదు!' అన్నాడు ధనగుప్తుడు.\n\n‘ఈ రాముడే పాపాత్ముడు. ఈ పంచ ముడిని మనం తీసుకురావడమే తప్పు. తెచ్చామే అనుకో. వీడు కూడా మనతో సమంగా ఈ పవిత్రమైన దేవళంలో తగు దునమ్మా అని వచ్చి కూచున్నాడు. దేవుడు చూడడూ? ఆగ్రహించడూ?' అన్నాడు మరొక యాత్రికుడు.\n\nనలుగురూ కలిసి రాముణ్ణి దేవళం వీడి అవతలికి వెళ్లమన్నారు.\n\n'బాబూ, పెద్దవాన అయింది. తడిసిపో తాను. కరుణించండి. పుణ్యం కట్టుకోండి. నేను పాపినే: కాని మీ వంటి పుణ్యాత్ముల పక్కనుంటే నన్ను దేవుడేమీ చెయ్యడు. నా ఒక్కడి మూలంగా మీరు నలుగురు నష్ట పడతారా? దేవుడు అంత అన్యాయం చెయ్యడు!' అని రాముడు బతిమాలాడు.\n\nవాడు చలికి వణుకుతూ, దణ్ణాలు పెట్టి బతిమాలుతున్న కొద్దీ యాత్రికుల గీర్వాణం మరింత ఎక్కువయింది. ఆఖ రుకు వాళ్లు నలుగురూ చేరి రాముణ్ణి వాన లోకి నెట్టేశారు. వాడు పరిగెత్తిపోయి దూరాన ఉన్న ఒక చెట్టు కిందికి వెళ్లి నిలబడ్డాడు.\n\nమరుక్షణమే ఆకాశం పగిలినట్లు చప్పుడై పెద్ద వెలుతురయింది. రాముడు కళ్లు గట్టిగా మూసి తెరిచేసరికి ఎదురుగా దేవళం లేదు. రాళ్లగుట్ట మాత్రమే ఉంది. ధనగు పుడితో పాటు ముగ్గురు యాత్రికులూ పిడుగువాత పడి చనిపోయారు.",
            "book_page_end": 19,
            "story_id": "2012_07_05",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "దొంగను మార్చిన కుక్క",
            "book_page_start": 20,
            "pdf_page_start": 20,
            "pdf_page_end": 21,
            "author": "డి. పూర్ణిమ",
            "genre": "నీతి కథ",
            "moral": "జంతువుల విశ్వాసం గొప్పది. అవి తమ యజమాని రక్షణ కోసం ప్రాణత్యాగం చేయడానికి కూడా వెనుకాడవు, ఆ త్యాగం మనిషిలో పశ్చాత్తాపాన్ని కలిగించి మార్పు తెస్తుంది.",
            "keywords": [
                "దొంగ",
                "కుక్క",
                "విశ్వాసం",
                "ప్రాణత్యాగం",
                "శిక్ష",
                "పశ్చాత్తాపం"
            ],
            "characters": [
                "గంగన్న",
                "రామయ్య",
                "కుక్క"
            ],
            "locations": [
                "అడవి",
                "శింగవరం"
            ],
            "content": "గంగన్న అనే దొంగ అడివిలో చిన్న ఇల్లు కట్టుకుని ఉండేవాడు. చీకటిరాత్రులలో శింగవరం వచ్చి అనువైన ఇంటిని కొల్లగొట్టి తెల్లవారకుండా అడివిలోకి వెళ్లిపోయేవాడు.\n\nఒకరోజు గంగన్న ఇంటికి వెళుతున్నప్పుడు ఒక చిన్న కుక్క పిల్ల వెంటపడి అతని ఇంటికి వెళ్ళిపోయింది. గంగన్న దానికి ఇంత ముద్ద పెట్టాడు. ఆ కుక్క అతనితోనే ఉండసా గింది. ఒంటరి గంగన్నకు ఆ కుక్క దేవుడి చ్చిన తోడనిపించింది. కొన్నాళ్లకు ఆ కుక్క పెరిగి ఒక చిన్న సింహంలా తయారైంది.\n\nఒక రోజు గంగన్న దొంగతనం చేస్తూ భటులకు దొరికిపోయాడు. రాజు అతనికి ఐదు ఏళ్లు కారాగారశిక్ష విధించాడు. గంగన్న రాకపోయేసరికి, కుక్క అతడిని వెదుకుతూ శింగవరం చేరింది. ఎంత వెదికినా గంగన్న జాడ తెలియలేదు. ఆ కుక్క అలసిపోయి, ఒక ఇంటి పంచన నీడలో పడుకుంది. ఆ ఇంటి యజమాని రామయ్య అనే రైతు. కుక్కను చూసి జాలిపడి దానికి ఇంత అన్నం పెట్టాడు. ఆ కుక్క రామయ్య పెట్టింది తిని ఆ ఇంటి ముందే ఉండిపో యింది. కొద్ది రోజుల్లో రామయ్యకు కుక్కకు మంచి మైత్రి ఏర్పడింది.\n\nఐదేళ్లు గడిచిపోయాయి. గంగన్న కారా గారం నుంచి విడుదలై ఇంటికి వెళ్లిపో యాడు. అడివంతా గాలించినా కుక్క కని పించక పోయేసరికి గంగన్న బాధ పడ్డాడు.\n\nఒక రోజు గంగన్న శింగవరంలో ఒక ఇంటికి దొంగతనానికి వెళ్లాడు. అది రామయ్య ఇల్లు. గంగన్న ఆ ఇంటిగోడకు కన్నం తవ్వ సాగాడు. ఆ శబ్దానికి కుక్క మొరగబోయి గంగన్నను గుర్తుపట్టి ఆగిపోయింది. గంగన్న మాత్రం కుక్కను చూడలేదు.\n\nఒకప్పుడు తనను పోషించిన గంగన్న పట్ల విశ్వాసం చూపించాలా? లేక ప్రస్తుతం తనకు ఆశ్రయం కల్పించిన రామయ్యపై విశ్వాసం చూపించాలా! అని కుక్క సంది గ్ధంలో పడింది. ఇంతలో రామయ్యకుమెల కువ వచ్చింది. దొంగ ఎవరో తన ఇంటికి కన్నం తవ్వుతున్నాడని గ్రహించాడు. గున పాన్ని తీసుకుని ఇంట్లోనుంచి కన్నానికి అటోకాలు, ఇటోకాలు వేసి గునపాన్ని రెండు చేతులతో పట్టుకుని నిలుచున్నాడు. దొంగ కన్నంలోకి దూరగానే, గునపంతో పొడిచి చంపడానికి సిద్ధంగా ఉన్నాడు.\n\nకుక్క తలుపు సందులోంచి రామయ్య చేతిలోని గునపాన్ని చూసింది. గంగన్నను చంపడానికి రామయ్య సిద్ధంగా ఉన్నాడని గ్రహించింది. అది మొరిగి గంగన్న పారి పోతే రామయ్యకు ద్రోహం చేసినట్లు లెక్క. మొరగకుండా ఉంటే రామయ్య చేతిలో గంగన్న చచ్చిపోతాడు. కాబట్టి గంగన్నకు ద్రోహం చేసినట్లు అవుతుంది. ఏమి చేయాలా అని కుక్క సందిగ్ధంలో పడిపోయింది.\n\nగంగన్న ఈలోగా కన్నంలో దూరటానికి ప్రయత్నించాడు. కుక్క ఒక్కసారిగా, ఆ కన్నంలో ఒక్క దుముకున దూరిపోయింది. రామయ్య దొంగ దూరాడు అని భావించి, చేతిలోని గునపాన్ని కుక్క నడుం మీద దింపేశాడు. 'కుయ్యో' అని కుక్క చనిపో యింది. ఈ అలజడికి గంగన్న పారిపో యాడు. కుక్క చేసిన ప్రాణత్యాగం అర్థం కాని రామయ్య, కుక్కను తనే స్వయంగా చంపినందుకు ఎంతో బాధపడ్డాడు.\n\nతెల్లవారాక గంగన్న శింగవరం వచ్చి విషయం తెలుసుకుని, చనిపోయిన తన కుక్కను చూసి ఏడ్చాడు. రామయ్య పాదాల మీద పడీ 'రాత్రి మీ ఇంటికి దొంగతనానికి వచ్చిన దొంగను నేనే. ఈ కుక్క ఒకప్పుడు నా దగ్గర ఉండేది. దానికున్న జ్ఞానం కూడ నాకు లేదు. నాకు ఏదైనా పని ఇప్పించండి. నేను కష్టపడి బతుకుతాను,” అని రామ య్యను ప్రాధేయపడ్డాడు. ఆ రోజు నుండి దొంగగా బతికే గంగన్న కష్టజీవిగా మారిపో యాడు.",
            "book_page_end": 21,
            "story_id": "2012_07_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఎవరు మంత్రి?",
            "book_page_start": 22,
            "pdf_page_start": 22,
            "pdf_page_end": 22,
            "author": "చందమామ బృందం",
            "genre": "నీతి కథ",
            "moral": "పదవికి అర్హత కేవలం తెలివి తేటలు కాదు, సమస్యను వెంటనే గుర్తించి, పరిష్కరించడానికి కార్యశూరత్వం (చర్య తీసుకోవడం) ముఖ్యం.",
            "keywords": [
                "రాజు",
                "మంత్రి పదవి",
                "మామిడిపండు",
                "కార్యశూరుడు",
                "అర్హత"
            ],
            "characters": [
                "రాజు",
                "ప్రధానమంత్రి",
                "ముగ్గురు ఉపమంత్రులు"
            ],
            "locations": [
                "నదీతీరం"
            ],
            "content": "ఒక రాజుగారి ప్రధానమంత్రి ఆకస్మికంగా చనిపోయాడు. ఆయన కింద ఉపమంత్రులు ముగ్గురుండేవారు. వారిలో ఎవరిని ప్రధానమంత్రిని చెయ్యటమా అన్నది రాజుకు సమస్య అయిపోయింది. ఏ ఒకరికి ఆ పదవి ఇచ్చినా మిగతా ఇద్దరికీ అన్యాయం జరగవచ్చు. ముగ్గురిలోనూ ప్రధాని పదవికి అర్హుడెవరో రాజు తేల్చలేకపోయాడు.\n\nకొద్ది రోజులు గడిచాక రాజు సపరివారంగా నదీతీరానికి వెళ్లాడు. ఆయన వెంట ఉప ప్రధానులు ముగ్గురూ ఉన్నారు. అందరూ నది ఒడ్డున కూర్చుని సరదాగా కాలక్షేపం చేస్తూండగా రాజు నది ఎగువకు చూసి నీటిలో ఏదో కొట్టుకు వస్తున్నది. 'అదేమిటై ఉంటుంది?' అన్నాడు ఉపమంత్రులతో.\n\nముగ్గురిలో ఒకడు కళ్లమీద చేయి పెట్టి పరకాయించి చూసి, “ఏదో పండులాగుంది,' అన్నాడు.\n\nమరొకడు లేచి నిలబడి చూసి, 'అవును మహారాజా! మామిడిపండు,” అన్నాడు.\n\nఈ లోపల మూడోవాడు లేచి, తన కోటూ, తలపాగా తీసి ఒడ్డున పారేసి, నదిలోకి దూకి, ఈదుకుంటూ వెళ్లి, ఈ లోపల సమీపానికి వచ్చిన మామిడిపండును తీసుకుని మళ్లీ ఈదుకుంటూ వచ్చి, పండును తెచ్చి రాజుగారికిచ్చాడు.\n\nకార్యశూరుడైన ఆ ఉపమంత్రిని రాజు ప్రధానిగా నియమించాడు.",
            "book_page_end": 22,
            "story_id": "2012_07_07",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఆస్తిపంపకాలు",
            "book_page_start": 23,
            "pdf_page_start": 23,
            "pdf_page_end": 23,
            "author": "పి. వెంకటేష్",
            "genre": "కుటుంబ కథ",
            "moral": "ఆస్తిపాస్తుల కంటే తల్లిదండ్రుల పట్ల ప్రేమ, అనుబంధం, సేవ ముఖ్యమైనవి.",
            "keywords": [
                "ఆస్తిపంపకాలు",
                "కుటుంబం",
                "సేవ",
                "త్యాగం",
                "అనుబంధం"
            ],
            "characters": [
                "రామయ్య",
                "నలుగురు కొడుకులు"
            ],
            "locations": [
                "ఒంటిమిట్ట గ్రామం"
            ],
            "content": "ఒంటిమిట్ట గ్రామంలో రామయ్య అనే మోతుబరికి నలుగురు కొడుకులు. వ్యవసా యంతో పాటు పలు వ్యాపారాలు కూడా చేసే రామయ్యకి ఆస్తులన్నీ తన నలుగురు కొడుకులకు పంచడం పెద్ద సమస్యగా మారింది.\n\nహఠాత్తుగా ఆరోగ్యం క్షీణించి మంచాన పడ్డ రామయ్య వెంటనే కొడుకులను పిలిపించి ‘నాయనలారా! ఎన్నాళ్లు బ్రతుకుతానో నాకే తెలియదు. నేనుండగానే ఆస్థిపాస్తులను ఎవరికేం ఇవ్వాలో ఇచ్చేద్దామని నిర్ణయించుకున్నాను. మీ ఆలోచనలు కూడా చెప్పండి. నా తర్వాత మీరు ఆస్తుల కోసం కుమ్ములాడు కోవడం నాకిష్టం లేదు,' అన్నాడు.\n\n'నేను వ్యవసాయం చూసుకుంటాను నాన్నా!' టక్కున అన్నాడు పెద్దవాడు. 'నేను ఊళ్లో వ్యాపారాలు చూసుకుంటాను నాన్నా..!' అన్నాడు రెండోవాడు. 'మిగతా ఊళ్ళలో ఉన్న వ్యాపారాలు నేను చూసుకుంటాను, ' అంది అన్నాడు మూడోవాడు.\n\nఇక మిగిలింది నీటి మీది వ్యాపారాలు. ఆఖరివాడివైపు తలతిప్పాడు రామయ్య.\n\nవాడు కాసేవు మౌనంగా ఉండి, 'నేను నిన్ను చూసుకుంటాను నాన్నా' అన్నాడు.\n\nరామయ్యకు ఏడుపొచ్చింది. ఆఖరువాడు కూడా ఏడుస్తూ.. 'నిన్ను కంటికి రెప్పలా కడదాకా చూసుకుంటాను నాన్నా. నువ్వు నాకేం ఇవ్వనక్కరలేదు. జన్మనిచ్చావు చాలదూ. ఇంతటి వాణ్ణి చేశావు చాలదూ..!' అన్నాడు. చిన్నవాడి మాటలకి మిగతావాళ్లు సిగ్గుపడ్డారు.\n\n'నన్ను క్షమించు నాన్నా. ఆస్తి పంపకాల గొడవ లేమీ వద్దు. ఉన్నదేదో అందరం కలిసే చేసుకుంటాం. కలిసే ఉంటాం. అంతా కలిసే నిన్ను చూసుకుంటాం, అన్నారు ముగ్గురూ ఒకేసారి. రామయ్య సంతోషంతో నలుగురినీ దగ్గిరికి తీసుకున్నాడు.",
            "book_page_end": 23,
            "story_id": "2012_07_08",
            "raw_genre_backup": "కుటుంబ కథ",
            "normalized_genre_te": "కుటుంబ కథ",
            "normalized_genre_code": "FAMILY_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం - 32",
            "book_page_start": 24,
            "pdf_page_start": 24,
            "pdf_page_end": 26,
            "author": "చందమామ బృందం",
            "genre": "పంచతంత్ర కథ",
            "moral": "వివేకం లేని మిత్రుడి కంటే వివేకం కలిగిన శత్రువు మేలు. పాలకుడికి స్వార్థం ఉండకూడదు, సమయోచితంగా ప్రవర్తించాలి.",
            "keywords": [
                "మిత్రభేదం",
                "కోతి",
                "సింహం",
                "రాజకీయాలు",
                "వివేకం"
            ],
            "characters": [
                "రాజు",
                "రాణి",
                "కోతి",
                "తుమ్మెద",
                "దమనకం",
                "కరటకం",
                "పింగళకం (సింహం)",
                "సంజీవకం (ఎద్దు)"
            ],
            "locations": [
                "రాజభవనం",
                "తోట",
                "అరణ్యం"
            ],
            "content": "రాజభవనంలో ఒక పెంపుడు కోతి ఉండేది. రాజు దానిని చూసి ముచ్చట పడి తన అంగరక్షకుడుగా నియమించాడు. ఆ కోతి దర్పంగా అతని కత్తి పట్టుకుని నడుస్తుంటే అందరూ విరగబడి నవ్వేవారు. రాజోచిత మైన భోజనాలతో ఆ కోతి చక్కగా తయా రయింది. రాజోద్యోగులందరికీ అది అంటే చాలా ఇష్టం. రాజుకు ఆ కోతి మీద అమి తమైన ఆప్యాయతా, విశ్వాసమూ ఏర్పడి, దానికి ఒక సొంత ఖడ్గం ఏర్పాటు చేశాడు. అది అస్తమానమూ దాన్ని పట్టుకుని తిరు గుతుండేది.\n\nరాజభవనం సరసన ఒక అందమైన తోట ఉండేది. అందులో రకరకాల పూలూ, పళ్లూ ఉండేవి. ఒక శీతాకాలపు వెన్నెల రాత్రి పూలమొక్కల మధ్య వాహ్యాళి చేద్దా మని, రాజూ, రాణీ ఆ తోటలో ప్రవేశిం చారు. పరివారమంతా తోట ద్వారం వద్ద ఆగిపోయింది. కాని కోతి మాత్రం వారి వెంట ఉన్నది. చాలాసేపు వెన్నెలలో పూల సౌందర్యం చూసి ఆనందించి, రాజదంప తులు ఒక పొదరింట ప్రవేశించారు.\n\nరాజు కోతితో, 'నేను నిద్రపోతాను. నిద్ర పోయేటప్పుడు నాకు ఏమీ హాని రాకుండా చూస్తూ ఉండు,' అని నిద్రపోయాడు. తరవాత కొంతసేపటికి రాణి కూడా నిద్ర పోయింది. కోతి మాత్రం కత్తి భుజాన పెట్టు కుని నిలబడింది.\n\nకొంతసేపటికి, వువ్వుల మధ్య తిరుగు తుమ్మెద ఒకటి, రాజు శరీరం నుంచి తున్న సువాసనల చేత ఆకర్షించబడివచ్చి రాజు తలమీద వాలింది.\n\nఇది చూసి కోతి మండిపడి, ‘ఏమిటీ? నేనిక్కడ ఉండగానే ఈ క్షుద్ర కీటకం రాజు తలమీద వాలటానికి సాహసిస్తుందా?' అనుకుని, ఎడమచేత్తో దాన్ని తోలేసింది. కాని అది మళ్లీ ఎగిరివచ్చి రాజు తలమీద వాలింది. కోతి దాన్ని ఎన్నిసార్లు తోలినా అది మళ్లీ వచ్చి రాజు తలమీదనే వాలుతు న్నది.\n\nకోతి కోపం పట్టలేక, 'ఉండు నీ పని చెబుతా,' అంటూ తన చేతిన ఉన్న బరు వైన ఖడ్గం ఎత్తి బలంగా తుమ్మెదను కొట్టింది. ఆ దెబ్బకు రాజు తల రెండుగా చీలింది. రాజు పెద్ద చావుకేక పెట్టి, ఆ క్షణంలోనే మరణించాడు.\n\nఆ కేకకు రాణి లేచి, కోతితో పాపీ, 'నీమీద ఎంతో విశ్వాసం ఉంచిన రాజును ఇలా చేశావేం?' అని అడిగితే, కోతి జరిగి నదంతా చెప్పింది.\n\nమంత్రి కొడుకు అక్కడికి వచ్చి, జరిగి నది తెలుసుకుని, ‘మూఢుడైన మిత్రుడి కన్న వివేకి అయిన శత్రువు మేలు. రాజును చంపుదామనుకున్న శత్రువు వివేకి కావటం చేత రాజు ప్రాణాలు కాపాడాడు. ఈ రాజే బుద్ధిలేని మిత్రుడైన కోతి చేత చచ్చిపో యాడు,' అన్నాడు.\n\nకరటకం దమనకానికి ఈ కథ చెప్పి, 'మన సింహానికి నీ వంటి మూఢుడైన ఆప్తుడి కన్న వివేకం గల శత్రువు ఉంటే బాగుండేది. గుర్తుంచుకో, ఎప్పటికైనా తప్పు తప్పే, ఒప్పు ఒప్పే. ఎంత దాహం వేసినప్పటికీ మనుషులు మురికి గుంట నీరు తాగరు. కాని నీలాటి రాజకీయవేత్తల అభిప్రాయాలు అస్తవ్యస్తంగా ఉంటాయి. మిణుగురు పురుగును చూస్తే అగ్ని అనిపి స్తుంది. ఆకాశం చదునుగా తోస్తుంది. అబద్దం నిజంగానూ, నిజం అబద్దంగానూ కనిపిస్తుంది. ఎందుకూ? స్వార్థ దృష్టి తప్ప మరేదీ లేకపోవడం చేత. నీ వంటి స్వార్ధ బుద్ధి ఒక్క దాని మాటలు వినేకన్న అను భవం కల హితైషులను పదిమందిని సంప్ర దించడం మన పాలకులు నేర్చుకోవడం మంచిదని నిన్ను చూసి గ్రహించాలి, ' అన్నది.\n\nదమనకానికి ఈ మాటలు ఏ మాత్రమూ తలకెక్కలేదు. అది కపటంగా నవ్వి, తన అన్నను విడిచి వెళ్లిపోయింది.\n\nఈలోపల పింగళకమూ, సంజీవకమూ తిరిగి పోరాటం మొదలుపెట్టాయి. పింగ ళకం తీవ్రంగా గాయపడినప్పటికీ చిట్టచివ రకు సంజీవకాన్ని చింపేసింది.\n\nరక్తం ఓడుతూ పడి ఉన్న తన పాత మిత్రుడి శవాన్ని చూస్తూ ఉంటే పింగళకా నికి జాలి పుట్టుకొచ్చింది.\n\n'ఆహా ఎంతపని చేశాను. ఆతనేనేనూ, నేనే అతనూగా ఉంటిమే. అతన్ని చంపి, నేను కూడా సగం చచ్చాను,' అనుకున్నది పింగళకం.\n\nదమనకం పింగళకం వద్దకు వచ్చి, 'మహారాజా, మీరు ఎందుకు విచారంగా ఉన్నారు? తండ్రి అయేది, తమ్ముడ యేది, కొడుకయేది, మిత్రుడయేది, రాజు శత్రువును విధిగా చంపాలి. దుర్బ లుడైన రాజునూ, నిగ్రహం చాలని న్యాయా ధిపతినీ, కపట మిత్రుణీ, నీతిలేని భార్య నూ, పొగరుబోతు సేవకుణ్ణి శ్రీఘ్రంగా తొలగించాలి. సాధారణ వ్యక్తులు పాటించే నీతిసూత్రాలు రాజులకు వర్తించవు. ఇత రులలో దోషమనిపించుకునేది రాజులో సాధారణంగా గుణం అనిపించుకుం టుంది. రాజు సమయోచితంగా, విశ్వా సంగానూ, విశ్వాసరహితంగానూ ఉండాలి. క్రూరుడుగాను, దయామయుడుగానూ ఉండాలి. ధనాన్ని మంచినీరులాగానూ, మందులాగానూ వాడాలి. దాతగానూ, లోభిగానూ ఉండాలి. మీ సింహాసనానికి గాలం వేసిన ఈ సంజీవకాన్ని చంపటం చాలా మంచిపని,' అన్నది.\n\nఈ మాటలతో పింగళకానికి మనోవేదన కాస్త తగ్గింది. తరువాత అది దమనకాన్ని తన మంత్రిగా పెట్టుకుని, అరణ్యరా జ్యాన్ని పాలించసాగింది.",
            "book_page_end": 26,
            "story_id": "2012_07_09",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అర్హత",
            "book_page_start": 27,
            "pdf_page_start": 27,
            "pdf_page_end": 29,
            "author": "డాక్టర్ సిరి",
            "genre": "నీతి కథ",
            "moral": "మనిషి యొక్క అర్హతను నిర్ణయించేది రంగు, రూపం, స్థాయి కాదు; విద్య, జ్ఞానం, ప్రేమ, మానవత్వం.",
            "keywords": [
                "అర్హత",
                "మానవత్వం",
                "గురుకులం",
                "రాకుమారుడు",
                "ప్రేమ",
                "విలువలు"
            ],
            "characters": [
                "శరతుడు (గురువు)",
                "నందుడు (తోటమాలి కొడుకు)",
                "విఠలుడు (రాకుమారుడు)"
            ],
            "locations": [
                "మహతీ రాజ్యం",
                "గురుకులం",
                "శివాలయం"
            ],
            "content": "మహతీ రాజ్యంలో ఉన్న శరతుడి గురుకు లంలో, నందుడు విద్యనభ్యసించేవాడు. నందుడు ఆ గురుకులంలో పనిచేసే తోట మాలి కొడుకు. నందుడికి విద్యపట్ల గల ఆసక్తిని గమనించిన శరతుడు, తన శిష్యు డిగా స్వీకరించాడు. నందుడు పట్టుదల, చురుకుదనం, విద్యపట్ల ఆసక్తి, అంకిత భావం కలవాడు.\n\nఒకసారి పొరుగుదేశపు రాకుమారుడైన విఠలుడు, విద్యనభ్యసించడం కోసం శర తుని గురుకులానికి వచ్చాడు. శరతుడు అతడిని దీవించి ‘నాయనా! ఆ రావిచెట్టు ప్రక్కన మొక్కలకు పాదులు కడుతున్నాడే, అతడే నా ప్రియ శిష్యుడు నందుడు. అత డిని కలువు. అతను నీకన్నీ వివరంగా చెబు తాడు' అన్నాడు.\n\nవిఠలుడు రావిచెట్టు దగ్గిరికెళ్ళి అక్కడ మొక్కలకు పాదులు కడుతూ తన ఈడు కుర్రాడిని చూశాడు. 'చూడండి, ఇక్కడ నందుడనే అతడు ఉంటాడని గురువుగారు చెప్పారు. అతనెక్కడ ఉంటాడో కాస్త చూపి స్తారా?' అని అడిగాడు. 'నేనే ఆనందుణ్ణి. మీకేంకావాలో చెప్పండి' అడిగాడు నందుడు.\n\nనందుడిని చూసిన రాకుమారుడు ఆశ్చ ర్యపోయాడు.\n\n'చిక్కటి నలుపురంగులో, అనాకారిలా ఉన్న ఈ నందుడితోనా నేను కలిసి చదు వుకునేది?' అనుకున్నాడతడు. 'నీవు ఏ దేశపు రాకుమారుడివి?' అని అడిగాడు విఠలుడు.\n\n'నేను రాకుమారుడిని కాదు. మా తండ్రి గారు ఈ ఆశ్రమంలో తోటమాలి,' నిజాయి తీగా చెప్పాడు నందుడు. రాకుమారుడు, 'అయితే గురువుగారి దయాదాక్షిణ్యాలతో ఇక్కడ విద్యను అభ్యసిస్తున్నావన్నమాట. ఇది నీలాంటి వాళ్లుండాల్సిన చోటు కాదని నీకు తెలియదా? నీలాంటివారున్న చోట, నాలాంటి రాకుమారులు క్షణమైనా నిలువ లేరు,' అంటూ కోపంగా వెళ్లిపోయాడు.\n\nవిఠలుడి మాటలకి నందుడి మనసు బాగా గాయపడింది. ఎప్పుడూ హుషారుగా చురుకుగా ఉండే నందుడు, ఆ రోజు నుండి మౌనంగా, ఏదో పోగొట్టుకున్నవాడిలా ఉండ సాగాడు. ఎప్పుడూ ఒంటరిగా, తోటలోనే ఉండిపోయేవాడు.\n\nనందుడి ప్రవర్తనలో మార్పును గమ నిస్తున్న శరతుడు, తను దేనిగురించో బాధ పడుతున్నాడని గ్రహించాడు. ఏం జరిగిం దని అడిగాడు శరతుడు ప్రేమగా. నందుడు, జరిగిందంతా వివరించి, ఇక తాను ఆశ్ర మంలో ఉండలేనని, తన తండ్రితో పాటు తోటపని చూసుకుంటానని చెప్పాడు.\n\nఅమాయకత్వంలో ఒక పసివాడు పలికిన మాటలు, మరో పసిహృదయాన్ని గాయప రిచాయి. ఈ గాయానికి తగిన మందు వేయాలి. అనుకున్నాడు గురువు.\n\n'నాయనా నందా, నీ రంగూ, రూపూ, స్థాయీ నీ విద్యకు అడ్డంకులని భావిస్తు న్నావు. సరే నీ ఇష్టం. ఈ రోజు నేను ఒక కార్యం నిమిత్తం ప్రక్క గ్రామానికి పయన మవుతున్నాను. నాకు తోడుగా నిన్ను తీసు కెళ్లాలనుకుంటున్నాను. వస్తావు కదూ, ' ప్రేమగా అడిగారు గురువుగారు. నందుడు తల ఊపి, గురువుగారితో ప్రయాణానికి సిద్ధమయ్యాడు.\n\nఇద్దరూ ప్రయాణం మొదలెట్టారు. వారు గ్రామానికి వెళ్లేదారిలో ఉన్న అడవిని దాటుతుండగా, అడవి మధ్యలోకి రాగానే గురువుగారు, ‘నాయనా నందా నీకిష్టమైన వృక్షమేది?' అనడిగారు. 'బిల్వ వృక్షం', సమాధానం చెప్పాడు నందుడు.\n\n‘ఇదుగో ఈ కనిపించేదే బిల్వ వృక్షం, ' అన్నాడు శరతుడు బిల్వవృక్షాన్ని చూపె డుతూ. నందుడు సంతోషంగా ఆ వృక్షాన్ని తన చేతితో తాకి, దండం పెట్టాడు.\n\nకొంత దూరమెళ్లాక, వారు అడవిలో ఉన్న ఏరుని దాటవలసి వచ్చింది. ఆ ఏటి లోని నీటి సవ్వడి, నందుడి చెవులకు శ్రావ్య మైన సంగీతంలా వినిపించింది. ఉత్సా హంగా, ఆ ఏటిలో చేతులు పెట్టి ఆడాడు.\n\nఅలా అడవిలోని ప్రతిదీ చూస్తూ, దాని గురించి గురువుగారి నుండి తెలుసు కుంటూ ప్రయాణం చేయసాగాడు.\n\nసాయంకాలానికి వారు గ్రామానికి చేరు కున్నారు. అక్కడి నుంచి శివాలయానికి వెళ్లారు. శివుడికి అభిషేకం జరిపించిన శర తుడు, నందుడిని దీపారాధన చేసి శ్లోకాలు పాడమన్నాడు. భక్తిభావంతో నందుడు తనను తాను మరిచిపోయి పాడుతుంటే, అందరూ అతడి గాత్రం విని తన్మయత్వం చెందారు. అతడి ప్రతిభను నోరారా పొగిడారు.\n\nమరుసటి రోజు గురుశిష్యులిద్దరూ, ఆశ్రమానికి తిరుగుప్రయాణమయ్యారు. దారిలో శరతుడు, 'నందా, నీ రంగూ, రూపూ, స్థాయీ, నీ లోపాలని తలిచి నీవు విద్యకు అర్హుడికి కావనుకున్నావు కదా, నీవు ఈ ప్రయాణంలో, నేలపై నడిచావు, నీటిలో ఆడావు. గాలిని పీల్చావు, చెట్టును తాకావు. దీపాలు వెలిగించావు. ఆకాశం క్రింద నిదురించావు. మరి ఇందులో ఏవైనా నీలోపాలను చూసి నిన్ను వెక్కిరించాయా? వాటి వద్దకు రావద్దని హెచ్చరించాయా?'\n\n‘లేదు గురువుగారు.’\n\n‘చూశావా, ప్రపంచంలో అన్నింటికన్నా గొప్పవైన పంచభూతాలు నీలో ఏ లోపాలు లేవని, నీవు వాటితో కలిసి బ్రతకడానికి అర్హు డివని నిర్ణయించాయి. నీ గాత్రంలో సర స్వతీ దేవిని కొలువుంచినావు. నీ మనసులో మానవత్వం, ప్రేమా నింపావు. అలాంటి నీవు విద్యకు అర్హుడివి కావని ఎలా భావించావు? రంగున్న మనిషి ప్రకాశవంతంగా కనబడతాడన్నది నిజమే కాని మనిషి ప్రకా శించేది రంగూ రూపుతో కాదు. విద్యతో, జ్ఞానంతో, అన్నింటికన్నా ముఖ్యమైన ప్రేమ మానవత్వంతో.'\n\nగురువుగారి మాటలతో నందుడి మన సులో ఉన్న భయాలన్నీ తొలిగిపోయాయి. ఈ ప్రపంచం ఎంత గొప్పదో, తన చేయి పట్టి ప్రేరణ ఇచ్చిన గురువు ఎంత గొప్పవాడో అర్థమైన నందుడు సంతోషంగా, హుషా రుగా ఆశ్రమంకేసి నడవసాగాడు.\n\nనందుడి కళ్లలో కనిపించిన సంతోషం చూసి శరతుడు ఆనందభరితుడయ్యాడు.",
            "book_page_end": 29,
            "story_id": "2012_07_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పిసినారి యాచకుడు",
            "book_page_start": 30,
            "pdf_page_start": 30,
            "pdf_page_end": 31,
            "author": "ఎమ్. మదనమోహన్ రావు",
            "genre": "నీతి కథ",
            "moral": "ఎంత ఇస్తే అంత ఫలితం దక్కుతుంది. పిసినారితనం అదృష్టాన్ని దూరం చేస్తుంది.",
            "keywords": [
                "రాజు",
                "యాచకుడు",
                "పిసినారితనం",
                "దానం",
                "బంగారం"
            ],
            "characters": [
                "రాజు",
                "బిచ్చగాడు (యాచకుడు)",
                "గృహస్థుడు"
            ],
            "locations": [
                "యాచకుడి ఇల్లు"
            ],
            "content": "అనగనగా ఒక రాజు, ఆయన చాలా దయామయుడు. ఎవరి బాధలు విన్నా ఇట్టే కరిగిపోయి, చేతికి ఏది వస్తే అది అంటే నగలు, బంగారం, వజ్రాలు, ధనం ఇచ్చేసేవాడు.\n\nఆ రాజుగారు ఒకసారి రథం మీద ఒక బీద బిచ్చగాడి ఇంటి మీదుగా వెళ్లటం జరిగింది. అది చూసిన వాళ్లు ఎంతో ఉద్వే గానికి లోనయ్యారు.\n\nఆ సమయంలో ఆ యాచకుని పాత్రలో ఒక గృహస్థుడు కొంత బియ్యం పోస్తు న్నాడు. సరిగ్గా అప్పుడే రాజుగారిని చూసిన యాచకుడు ఆ గృహస్తును పక్కకు నెట్టి వేసి, పరిగెత్తుకెళ్లి రాజుగారి ముందు చేతులు జోడించి నిల్చుని నమస్కారం చేశాడు.\n\nసహాయం, అడిగినవారికి లేదనకుండా దానం చేసే మీ గుణాన్ని ఎంతో మంది పొగుడుతుంటే విని, ఎన్నాళ్లనుంచో తమ దర్శనం కోసం ఎదురుచూస్తున్న నాకు, తమరు ఇలా కనిపించడం కలో నిజమో తెలియని అయోమయంలో ఉన్నాను. నేను ఏం మాట్లాడుతున్నానో నాకే తెలి యటం లేదు. మిమ్మల్ని ఇలా దారిలోనే నిలబెట్టి మాట్లాడుతున్నందుకు క్షమిం చండి. నేను ఏదయినా తప్పుగా మాట్లాడితే మన్నించండి,' అన్నాడు యాచకుడు. రాజును, ఆయన దాతృత్వాన్ని వేన్నోళ్ల పొగిడాడు.\n\nరథాన్ని ఆపిన రాజుగారు, 'ఎవరు నువ్వు?' అని అడిగాడు.\n\n'అయ్యా, తమరి పాలనలో ఉన్న ప్రజా నీకంలో అత్యంత దురదృష్టవంతుణ్ణి నేను. దారిద్య్రం నా యింట్లో తిష్టవేసి నేను ఎక్క డికి వెళ్తే అక్కడికి విశ్వాసపాత్రురాలైన కుక్కలా అనుసరించి వస్తుంది. నిన్న మధ్యాహ్నం నుంచి ఇప్పటిదాకా తినటా నికి ఏమీ దొరకలేదు. ఆకలితో కడుపు నకనకలాడుతోంది. కనికరించండి,' అని వేడుకున్నాడు బిచ్చగాడు.\n\n'మీ రాజుకు సమర్పించడానికి నీ దగ్గర ఈ దీనగాథ తప్ప ఇంకేమీ లేదా? ఏదో ఒకటి ఇవ్వు,' అన్నాడు రాజు చేయి చాపుతూ.\n\nబిత్తరపోయిన బిచ్చగాడు జాగ్రత్తగా లెక్కబెట్టి తన బిక్షాపాత్రలోని బియ్యంలో నుంచి ఒక అయిదు బియ్యం గింజలు రాజుగారి చేతిలో పెట్టాడు.\n\nరాజు మాత్రం ఏమీ ఇవ్వకుండా వెళ్లి పోయాడు.\n\nనిరాశ చెందిన యాచకుడు రాజుగారి పిసినారితనాన్ని పదే పదే తిట్టుకున్నాడు తన కసి తీరేదాకా. ఆ తర్వాత బిక్షాటనకు బయలుదేరాడు.\n\nచీకటి పడే వేళకు తన ఇంటికి తిరిగి వచ్చిన అతనికి ఇంటిముందు ఒక నిండు బస్తా కనిపించింది.\n\n'ఎవరో ధర్మాత్ముడు నా కోసం ఇక్కడ పెట్టించి ఉంటాడు,' అనుకుంటూ, ఆ బస్తాను లోపలికి లాక్కెళ్లి, అందులో నుంచి దోసిలితో కొంత బియ్యం బయటికి తీశాడు.\n\nఆశ్చర్యం! అందులో ఒక బంగారం ముక్క ఉంది. దాంతో రాజుగారే ఆ బియ్యం బస్తాను అక్కడ పెట్టించి ఉంటా రని అర్థమైంది.\n\nఇంకా ఏమున్నాయో, అనుకుంటూ ఆ బియ్యం మొత్తం నేలమీద కుమ్మరిం చాడు. అందులో ఇంకో నాలుగు బంగారం ముక్కలున్నాయి. అంటే అయిదు గింజ లకు అయిదు ముక్కలన్నమాట.\n\n'రాజు కాదు పిసినారి నేనే. నా పాత్రలోని బియ్యం మొత్తం ఆయనకు ఇచ్చి ఉంటే ఎంత ధనవంతుణ్ణి అయ్యేవాడినో కదా!' అని చింతించాడు యాచకుడు.",
            "book_page_end": 31,
            "story_id": "2012_07_11",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "భైరవశాస్త్రి",
            "book_page_start": 32,
            "pdf_page_start": 32,
            "pdf_page_end": 34,
            "author": "చిదానంద",
            "genre": "నీతి కథ",
            "moral": "ఉన్నతాధికారుల సహాయం, అనుగ్రహం లేకపోతే, ఎంత సమర్థుడైనా, బతికుండి కూడా శవం లేదా భూతంలాగే అవుతాడు. రాజు ఒక్కడిని మాత్రమే కాక పరివారాన్ని కూడా గౌరవించాలి.",
            "keywords": [
                "భైరవశాస్త్రి",
                "ఇందుశర్మ",
                "మంత్రి",
                "రాజ సేవ",
                "గౌరవం"
            ],
            "characters": [
                "మణిభద్రుడు (రాజు)",
                "ఇందుశర్మ (మంత్రి)",
                "భైరవశాస్త్రి",
                "భటుడు"
            ],
            "locations": [
                "కళింగ దేశం",
                "రాజభవనం"
            ],
            "content": "పూర్వం కళింగ దేశాన్ని మణిభద్రుడనే రాజు పరిపాలించాడు. ఆయన మంత్రి ఇందుశర్మ చాలా తెలివిగలవాడు. రాజు గారి నౌకర్లు లగాయతూ రాజబృంద మంతా ఇందుశర్మచెప్పుచేతలలో ఉంటూ ఉండటం చేత రాచకార్యాలు అవిఘ్నంగా సాగిపోతూ ఉండేవి.\n\nరాజుగారికి కాలక్షేపం చెయ్యటానికి గాను భైరవశాస్త్రి అనే ఆయన ఏర్పాట య్యాడు. ఆయన నిత్యమూ రాజుగారి వద్దకు వెళ్లి ఆయనకు విశ్రాంతి ఉన్న సమయంలో వినోదం కలిగించి వెళ్ళిపోతూ ఉండేవాడు.\n\nభైరవశాస్త్రికి రాజుగారితో తప్ప మరెవరి తోనూ పనిలేదు. అందుచేత ఆయన ఇత రుల నెవరినీ ఖాతరు చేసేవాడు కాడు.\n\nరాజుగారికి తనపై అనుగ్రహం ఉన్నంత కాలమూ రాజపరివారంలో ఎవరినీ తాను లక్ష్యపెట్టనవసరం లేదని ఆయన అనుకు న్నాడు. ఆఖరుకు మంత్రిగారి పట్ల కూడా ఆయన నిర్లక్ష్యంగా ప్రవర్తించసాగాడు. ఇది చూసి మంత్రి గారికి ఆగ్రహం వచ్చింది.\n\nఆయన ఈ భైరవ శాస్త్రికి ఉద్వాసన చెప్పా లని నిశ్చయించి రాజద్వారం వద్ద కాపలా ఉండేవాణ్ణి పిలిచి, 'ఒరే రేపు లగాయతు భైరవశాస్త్రిని లోపల అడుగు పెట్టనివ్వకు,' అని చెప్పాడు.\n\nమర్నాడు భైరవశాస్త్రి రాజదర్శనం కోసం వస్తూ ఉండగా ద్వారం వద్ద ఉన్న భటుడు, 'తమరు లోపలికి వెళ్లటానికి వీలులేదు. తమరిని రానివ్వవద్దని ఉత్తరువయింది, ' అని చెప్పాడు.\n\nభైరవశాస్త్రి ఆశ్చర్యపోయాడు. ఇందులో ఏదో పొరపాటుందనుకున్నాడు. ఆ క్రితం రోజు కూడా రాజుగారు తనతో కులాసాగా మాట్లాడారు. ఇంతలోనే ఏమి జరిగుం టుందో ఆయనకు అర్థం కాలేదు.\n\n'మహారాజా, నాకు ఎందుకు ఉద్వా సన చెప్పారు! నా వల్ల జరిగిన తప్పేమిటో సెలవిస్తే దిద్దుకుంటాను,' అని ఒక ఉత్తరం రాసి భైరవశాస్త్రి లోపలికి పంపించాడు.\n\nఆ ఉత్తరం మంత్రిగారిదాకా వెళ్లి ఆ తరవాత బుట్టదాఖలయింది.\n\nరెండు రోజులుగా భైరవశాస్త్రి రాకపో వటం గమనించి రాజుగారు, 'ఈ మధ్య భైరవ శాస్త్రి కనిపించటం లేదు. ఎందు చేత?' అని తన సేవకులను అడిగాడు.\n\nఎవరినడిగినా తమకు తెలియదన్నారు.\n\nఈ ప్రశ్న మంత్రిగారిదాకా వెళ్లింది. ఆయన వచ్చి రాజుగారితో, 'మహాప్రభూ, భైరవ శాస్త్రి ఖాయిలాపడి నిన్న రాత్రే మరణిం చాడు. ఆయనకు అంత్యక్రియలు కూడా జరిపించి వచ్చాను,' అన్నాడు.\n\nరాజుగారి వద్దనుండి ఏ జవాబూ లేకపో వడం చూసి భైరవశాస్త్రి తన ఉత్తరం రాజు గారికి చేరలేదని గ్రహించాడు. ‘నాకు రాజ ప్రాంగణంలో మిత్రులెవరూ లేరు. రాజు గారు బయటికి వచ్చినప్పడు ఆయనతో నేరుగానే చెప్పుకుంటాను,' అనుకుని ఆయన ఆ రోజు నుంచి అవకాశం కోసం ఎదురు చూడసాగాడు.\n\nఒకనాటి సాయంకాలం రాజూ, మంత్రీ ఇతర పరివారమూ గుర్రాలెక్కి వాహ్యాళికి బయలు దేరారు. రాజుగారికి అంతదూ రాన భైరవశాస్త్రి కనిపించేసరికి ఆయనకు ఎక్కడ లేని ఆశ్చర్యమూ కలిగింది. 'మంత్రీ, అడుగో భైరవశాస్త్రి! బతికే ఉన్నాడే? చని పోయాడంటివే?' అని రాజు మంత్రిని అడిగాడు.\n\nఅందుకు మంత్రి ఏ మాత్రమూ తడు వుకోకుండా, ‘అవును మహారాజా, భైరవ శాస్త్రి భూతమయ్యాడు!' అన్నాడు.\n\nమిగిలినవారు మంత్రి ఎంత చెబితే అంతే, ‘అవును, మహారాజా ఆ కనిపించేది భైరవశాస్త్రి భూతం!' అన్నారు.\n\nఈ మాటలను భైరవశాస్త్రి విన్నాడు. ఆయనకు తన బుద్ధి పొరపాటు తెలిసి వచ్చింది. ఆయన ఒక చీటీమీద ఒక శ్లోకం రాసిపెట్టుకుని, రాజుగారు ఇంటికి తిరిగి వెళ్లేటప్పుడు ఆయన చేతికి అందించాడు.\n\nరాజుగారు ఆ చీటి విప్పి ఈ విధంగా చదు వుకుంటున్నాడు.\n\n‘రాష్ట్రఃసేవ్యో, నృపఃసేవ్యః నసేవ్యః కేవలో నృపః రాష్ట్రవక్ర ప్రభావేన భైరవో భూతతాంగతః'\n\n(రాజుతో బాటు పరివారాన్నీ సేవించాలి, రాజును మాత్రమే సేవించరాదు. పరివారం అనుగ్రహం చాలనందున భైరవుడు బతి కుండగానే భూతమయ్యాడు)\n\nరాజుకు జరిగిన సంగతి అర్థమైంది. ఆయన తన మంత్రితో, 'భైరవశాస్త్రి పోయా డనీ భూతమయ్యాడనీ నాతో అబద్దాలు చెప్పారా?' అని అడిగాడు.\n\nమంత్రిగారు జరిగినది జరిగినట్లుగా చెప్పాడు. ఒక విదూషకుడి కోసం సమర్థు డైన మంత్రిని పోగొట్టుకోలేడు గనక రాజు మంత్రిని ఏమీ అనక, భైరవశాస్త్రిని తిరిగి కొలువులో పెట్టమని మాత్రం అన్నాడు.\n\nభైరవశాస్త్రి కూడా ఈసారి మంత్రికీ ఇతర అధికారులకూ తగిన వినయవిధే యతలు చూపుతూ రాజుగారి సేవ చేశాడు.",
            "book_page_end": 34,
            "story_id": "2012_07_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పాపడి పద్దు పుస్తకం",
            "book_page_start": 35,
            "pdf_page_start": 35,
            "pdf_page_end": 38,
            "author": "ఆర్. శకుంతల",
            "genre": "హాస్య కథ",
            "moral": "పంటపై ఉన్న ప్రేమ, శ్రద్ధ దొంగతనాన్ని కూడా బయటపెడతాయి. దొంగల పద్దు పుస్తకాలు కేవలం లెక్కలు కావచ్చు, కానీ రైతు పద్దు పుస్తకం ప్రేమతో కూడిన సాక్ష్యం.",
            "keywords": [
                "తోటకాపు",
                "గుమ్మడికాయలు",
                "దొంగతనం",
                "పద్దు పుస్తకం",
                "సాక్ష్యం"
            ],
            "characters": [
                "పాపడు (తోటకాపు)",
                "గవరన్న (తోటకాపు)",
                "అధికారి"
            ],
            "locations": [
                "మాంచాలవరం గ్రామం",
                "సంత"
            ],
            "content": "మాంచాలవరం అనే గ్రామంలో పాపడు అని ఒక తోటకాపు ఉండేవాడు. పాపడు ఏపైన కూరలు పెంచడంలో ఎంతో ప్రావీ ణ్యుడు. వాడు తనకున్న కొద్దిపాటి భూమి లోనే చక్కగా ఎరువులు తోలి, మడులు వేసి, కాయగూరలు పండించి వాటిని మంచి ధరకు అమ్మి, వచ్చిన డబ్బుతో తృప్తిపడి కాలక్షేపం చేస్తుండేవాడు.\n\nతాను పెంచే కాయగూరలమీద వాడి కెంత ప్రేమంటే, తనకు నచ్చిన పెద్ద పెద్ద గుమ్మడి కాయలు మొదలైన వాటికి వాడు ముద్దుపేర్లు కూడా పెట్టుకునే వాడు.\n\nఆ గ్రామంలోనే గవరన్న అని మరొక తోటకాపు ఉండేవాడు. పాపడి పొలం కంటే గవరన్న పొలం పెద్దది కూడానూ, అయినా గవరన్న ఎంతసేపూ డబ్బు సంపాదించాలన్న దుగ్ధ తప్ప, కూరలు పెంచటంలో కొంచెమైనా తెలివితేటలు గాని, ఓపిక గాని లేదు. పాపడి కూర లకు వచ్చే ధర గవరన్నకు ఏనాడూ పలి కేది కాదు.\n\n‘నువు కాస్త చదువుకున్న వాడివి, ఆ పాపన్నకు ఏ చదువూ లేదు. కాని నువు వాడితో సమంగా కాయలు పండించ లేవు,' అని గవరన్నను అందరూ ఎద్దేవా చేసేవారు.\n\nఒక ఏడు పాపడు అత్యద్భుతమైన మంచి గుమ్మడి కాయలు పండించాడు. అంత పెద్ద గుమ్మళ్లను ఎవరూ ఎన్నడూ చూసి ఉండలేదు. పాపడి ఆనందానికి మేరలేదు. ఎంతో ప్రేమతో, వాడా కాయ లకు ఐరావతం, పానకం బిందె మహా లక్ష్మి, పెద్దక్క, బంగారం అని రకరకా లుగా పేర్లు పెట్టుకున్నాడు. ఆ యేడు ఇటువంటి పెద్దకాయలు నలభై దాకా పాపడి పాదులకు కాశాయి.\n\nరేపు సంత అనగా పాపడు తన తోటకు వెళ్లి ఏయే గుమ్మడి కాయలను కోసి తీసుకుపోవాలో గుర్తుపెట్టుకుని, తెల్ల వారుతూనే బండితో సహా రావడానికి నిర్ణయించుకుని ఇంటికి వెళ్లాడు. ఆ రాత్రి పాపడికి నిద్రపట్టలేదు. ఆ కాయ లను తన చేతిమీదుగా సంతలో అమ్మట మంటే, కనిపెంచిన కూతుళ్లను అత్త వారిళ్లకు పంపటమే అనిపించిందివాడికి.\n\nమర్నాడు తెల్లవారుతూనే లేచి బండి కట్టుకుని పాపడు తోటకు వెళ్లాడు.\n\nగుమ్మడి పాదుల మధ్యకు వెళ్లేటప్పటికి పాపడి గుండె గుబుక్కుమన్నది. పెద్ద గుమ్మడికాయలు అన్నిటినీ ఎవరో కోసు కుపోయారు. పాపడికి మతి పోయినట్ల యింది. పిచ్చివాడల్లే పాడుల మధ్య చాలాసేపు తిరిగాడు. తన గుమ్మడి కాయలను కాజేసిన వాళ్లను తిట్టుకు న్నాడు.\n\nఅంతలో పాపడికొక ఆలోచనొచ్చింది. ఒకటీ, రెండూ కాదు నలభై గుమ్మడి కాయలు. ఎక్కడికి పోగలవు? పోతే సంతకే పోవాలి. వాటిని తను ఎక్కడున్నా గుర్తుపట్టగలడు.\n\nవెంటనే పాపడు బండి ఎక్కి సంతకు బయలుదేరాడు. ఒక గంటలో అక్క డికి చేరి కాయగూరల దుకాణాలన్నీ చూడసాగాడు. ఒక దుకాణంలో వాడికి తన గుమ్మడి కాయలన్నీ ఒక్క కుప్పలో కనిపించాయి. పాపడు చప్పున దుకాణం వాడి దగ్గరకు పోయి, ‘ఇదే పని? దొంగ పని. నా గుమ్మళ్లు కాజేసి నీ కొట్లో అమ్మ కానికి పెడతావా?' అన్నాడు.\n\nదుకాణం వాడు నిర్ఘాంతపోయి, 'ఇవి నేను దొంగతనం చేయలేదు. మీ ఊరి గవరన్న ఈ పూటే నాకివి అమ్మి పదిరూపాయలు పట్టుకు వెళ్లాడు,' అన్నాడు.\n\n'గవరన్న ఇంకా తిరిగి పోలేదు. అవ తల ఇంకో అంగడిలో ఉన్నాడు.' అని పక్కనున్న వాళ్లెవరో చెప్పారు.\n\nపాపడు వెంటనే సంతలో ఉండే అధి కారి దగ్గరికి వెళ్లి గవరన్న తన గుమ్మడి కాయలు తెచ్చి సంతలో అమ్మేశాడని ఫిర్యాదు చేశాడు. గవరన్నను నలు గురూ కలిసి దుకాణానికి తెచ్చారు.\n\n'ఈ గుమ్మడి కాయలు నీవేనని నీకెట్లా తెలుసు?' అని అధికారి పాపడి నడిగాడు.\n\n“నాకు తెలియక పోవడమేమిటి? నే పెంచినవేగా? ఇదుగో మహాలక్ష్మి. ఇదుగో ఐరావతం!' అంటూ ఒక్కొక్క కాయనే పాపడు చూపసాగాడు.\n\nపాపడి అమాయకత్వానికి నవ్వారు.\n\nఅధికారి కూడా అందరూ నవ్వుతూ, ‘ఈ కాయలను నువు గుర్తించడం కాదు. ఇవి నీవేనని ఇతరులు గుర్తించే సాక్ష్యం ఏదైనా ఉండాలి,' అన్నాడు. పాపడికి ఏమీ పాలుపోలేదు.\n\nఅధికారి గవరన్నకేసి తిరిగి, “ఏమోయ్, ఈ గుమ్మడి కాయలు నువు దొంగిలిం చావని పాపన్న అంటున్నాడే? ఏమం టావు?' అని అడిగాడు.\n\n‘వాడు అమాయకుడు లెండి. నా దగ్గర నేను పండించే కూరల లెక్కలూ, వాటి అమ్మకం లెక్కలూ రాసిన పద్దు పుస్తకం ఉన్నది. కావలిస్తే ఇప్పుడు పోయి తీసుకురాగలను,' అని గవరన్న చెప్పాడు.\n\nఈ మాట వినగానే, పాపడు 'అయ్యా, అవి నా కాయలే అని చూపడానికి నా దగ్గరా గొప్ప పద్దు పుస్తకం ఉంది. నేనూ తెస్తా!,' అన్నాడు. ఈ మాట విని గవ రన్న విరగబడి నవ్వాడు\n\nఅధికారి భటులను వెంట ఇచ్చి ఇద్ద రిని వాళ్ల గ్రామానికి పంపాడు. కొంతసే పటికి ఇద్దరూ తిరిగి వచ్చారు. గవరన్న తన పద్దు పుస్తకం తెచ్చాడు. పాపడు తన పైబట్ట కొంగున ఏవో మూట కట్టి తెచ్చాడు.\n\nగవరన్న పద్దు పుస్తకంలో తాను ఆ రోజే నలభై గుమ్మడికాయలు తన తోట నుంచి కోసి సంతకు పట్టుకెళ్లినట్లు పద్దు న్నది.\n\n'నీ పద్దు మాటేమిటి?' అని అధికారి పాపడి నడిగాడు.\n\nపాపడు మూట విప్పి నలభై గుమ్మడి తొడిమలు తీసి, 'అయ్యా ఇదుగో నా పద్దు!' అన్నాడు. వాడు ఒక్కొక్క తొడిమే తీసి, ఒక్కోక్క గుమ్మడికాయకు తగి లించి, అన్ని తొడిమలూ అన్ని కాయ లకూ ఎంత బాగా అతికాయో చూపాడు.\n\nగవరన్న ససాక్ష్యంగా దొరికి పోవడంతో వెంటనే అధికారి గవరన్న చేత పాపడికి గుమ్మడికాయల డబ్బు ఇప్పించేశాడు.\n\nఆనాటినుంచి వాళ్ల గ్రామంలో గవర న్నను అందరూ 'గుమ్మడి కాయల దొంగ' అని పిలవసాగారు.",
            "book_page_end": 38,
            "story_id": "2012_07_13",
            "raw_genre_backup": "హాస్య కథ",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "తగిన అభ్యర్థి",
            "book_page_start": 39,
            "pdf_page_start": 39,
            "pdf_page_end": 41,
            "author": "జి. ప్రియరాణి",
            "genre": "నీతి కథ",
            "moral": "లోకజ్ఞానం, మనస్సాక్షి, నిజాయితీ, కోర్కెలను అదుపులో ఉంచుకునే నిబద్ధత గలవాడే తగిన అభ్యర్థి. నేరస్థుడు ఎప్పుడూ హెచ్చు స్వరంతో వాదిస్తాడు.",
            "keywords": [
                "జ్ఞానేంద్రుడు",
                "అభ్యర్థి",
                "లోకజ్ఞానం",
                "మనస్సాక్షి",
                "నిజాయితీ",
                "న్యాయం"
            ],
            "characters": [
                "రామయ్య (వ్యాపారి)",
                "చంద్రయ్య",
                "జ్ఞానేంద్రుడు",
                "శివుడు",
                "వీరడు",
                "రంగడు"
            ],
            "locations": [
                "రామచంద్రపురం",
                "జమీందారీ దివాణం",
                "రచ్చబండ"
            ],
            "content": "రామచంద్రపురంలో రామయ్య అనే ఆసామి అంతో ఇంతో కలిగిన వాడు. పట్నంలో దినుసుల వ్యాపారం చేసి ఓ మోస్తరుగా వెనకేశాడు. తన వ్యాపారాన్ని విస్తరించాలని తలచిన రామయ్య, తన వ్యవహారాలను చక్కబెట్టే నిపుణుడిని నియమించుకోవాలని భావించాడు.\n\nఒకరాత్రి రచ్చబండ దగ్గర తన స్నేహి తుడు చంద్రయ్య తారసపడగా, ఆపి ఈ విషయంపై సలహా అడిగాడు.\n\nచంద్రయ్య కొద్ది సేపు ఆలోచించి 'మా బంధువుల్లో ఇద్దరు యువకులున్నారు. జమీందారీ దివాణంలో మంచి పదవులు అలంకరిస్తున్నారు. వీరిరువురినీ మీరు పరిశీలించవచ్చు' అన్నాడు చంద్రయ్య.\n\nరామయ్య నవ్వి, 'నీకభ్యంతరం లేక పోతే వారిద్దరినీ నేనుపరీక్షిస్తాను. చుట్టం చూపుగా వాళ్లను నీ ఇంటికి ఆహ్వానించ రాదూ!' అన్నాడు స్నేహితుడి వంక చూసి.\n\nరెండు రోజుల తర్వాత చంద్రయ్య ఇంట దిగారు జ్ఞానేంద్రుడు, శివుడు. చంద్రయ్య కబురందుకుని ఒకరోజు ఉదయానే చంద్రయ్య ఇంటికెళ్లాడు రామయ్య. వాకిలి అరుగుమీద జ్ఞానేం ద్రుడు, శివుడు చదరంగం ఆడుతున్నారు.\n\nకొద్ది సేపటి తర్వాత రామయ్య చంద్ర య్యను ఉద్దేశించి ‘రోజురోజుకూ ధరలు ఆకాశాన్నంటుతున్నాయి. ముందురోజుల్లో బతకడం ఎవరికైనా కష్టమే' అన్నాడు ఎంతో దిగులుగా.\n\nశివుడు కల్పించుకుని ‘ధరలు మండి పోవడం పెద్ద విషయం కాదు. అందుకు తగ్గ సంపాదన కోసం ఒళ్లొంచి పాటుప డాలి. ఇప్పుడు ధనసంపాదన కోసం అనేక మార్గాలు ఉండనే ఉన్నాయిగా' అన్నాడు.\n\nజ్ఞానేంద్రుడు మౌనంగా ఉండటం చూసి, నీవేమంటావు?' అని అడిగాడు రామయ్య ఆసక్తిగా.\n\nజ్ఞానేంద్రుడు నిట్టూర్చి 'శివుడి అభి ప్రాయంతో నేను ఏకీభవించలేను. ధరలు అదుపులో ఉండకపోతేనే.. కోర్కెలను అదుపులో ఉంచుకోవచ్చుగా. తాహతుకు మించి ఆలోచిస్తే ఎంత సంపాదించినా సరి పడదు. అత్యాశ ఆనక అనేక ఆటుపోట్లకు కారణమవుతుంది!' అన్నాడు.\n\nతిరిగి రామయ్య, ‘లోకంలో అరాచ కాలు మితిమీరిపోయాయి. చిన్న చేపలు బతకటం కష్టమే. కలిగిన వాళ్లు, బలవం తులు తమ కిందివారిని అణిచి వేయడానికి చూస్తున్నారు. బలహీనులు నిస్సహాయు లుగా కుమిలిపోతున్నారు. లోకం తీరు ఎప్పుడు మారుతుందో!' అన్నాడు బాధగా.\n\nవెంటనే శివుడు 'మారని లోకం తీరు గురించి ఎదురు చూసేకన్నా మనుషులే వాళ్ల తీరు పూర్తిగా మార్చుకోవాలి. ఎది రించే సత్తా కలిగి ఉంటే చాలు జోలికి రావడానికి ఎవరైనా భయపడతారు. ఎవరి కైనా ఈ రోజుల్లోనూ కండబలం అవసరం!' అన్నాడు.\n\nజ్ఞానేంద్రుడు ప్రశాంతంగా నవ్వి, ‘శివుడి అభిప్రాయంతో నేను అస్సలు ఏకీభవించ లేను. ఎవరికైనా బుద్ధిబలమే ముఖ్యం. ఎదురుతిరిగితే అది మరింత జఠిల సమ స్యలకు, ప్రాణహానికి కూడా దారి తీయ వచ్చు. బతకడానికి ప్రతి ఒక్కరికీ స్వేచ్ఛ ఉన్నట్లే అందరికీ సరైన మనస్సాక్షి ఉంటే చాలు. ఏ విధమైన తారతమ్యాలు లేకుండా అందరూ వారివారి పరిధుల్లో ఉండగలు గుతారు. అసలు మనస్సాక్షిని మించిన న్యాయస్థానం మరొకటుందా? అని తన అభిప్రాయం చెప్పాడు.\n\nఅంతలోనే చంద్రయ్య ఇంటికి కాస్త దూరంలో ఉన్న ఊరి రచ్చబండ దగ్గర చిన్న కలకలం వినిపించింది. రామయ్య, చంద్ర య్యలు అక్కడకెళ్తుంటే జ్ఞానేంద్రుడు, శివుడు కూడా వాళ్లను అనుసరించారు.\n\nరచ్చబండ దగ్గర ఊరుఊరంతా పోగ య్యింది. రెండు దినాల నుండి సాగుతున్న తంతే. వీరడు, రంగడు అనే ఇద్దరు యువ కులు యధావిధిగా తమ తమ వాదనలను గ్రామాధికారికి వినిపిస్తున్నారు.\n\nతన ప్రక్కన నిలబడ్డ జ్ఞానేంద్రుడు, శివుడితో రామయ్య ‘వీరడి బర్రెను రంగడు దొంగిలించి సంతలో తెగనమ్ముకున్నాడని వీరడి ఫిర్యాదు. రంగడు ససేమిరా అంటు న్నాడు. రెండు దినాల నుండి ఇదే తగవు. మీరు చదువులో రాణించారు. లోకజ్ఞానం సంపాదించుకున్నారు. వారిద్దరిలో ఎవరి వాదన సబబో నిర్ణయించగలరా!' అన్నాడు.\n\nశివుడు పెదవి విరిచాడు. జ్ఞానేంద్రుడు క్షణమాలోచించి 'వీరడి ఫిర్యాదు సబబైనదే. రంగడు దొంగతనం చేశాడన్నది వాస్తవమే. మీరే చూస్తారుగా!' అనేశాడు ఏమాత్రం తడుముకోకుండా.\n\nకొద్ది సేపటికి జ్ఞానేంద్రుడు చెప్పినట్లే వీరడి బర్రెను రంగడు దొంగిలించి తెగన మ్ముకొన్నాడని రూఢి అయింది. రంగడిని గ్రామసేవకులు బంధించి తీసుకుపో యారు. రామయ్య, చంద్రయ్య లిద్దరూ జ్ఞానేంద్రుడి తెలివికి ఆశ్చర్యపోయారు.\n\nఇంటికి తిరిగివస్తుండగా రామయ్య జ్ఞానేంద్రుడి వంక నవ్వుతూ చూసి 'రంగడు దొంగతనం చేశాడని అంత ఖచ్చితంగా ఎలా నిర్ధారించగలిగావు. నాకూ తెలు సుకోవాలన్న ఆసక్తి ఉంది,' అనేశాడు.\n\nచంద్రయ్య కూడా ఆసక్తి చూపించాడు.\n\nజ్ఞానేంద్రుడు నవ్వి ‘వాదులాడుతున్న ఇరువురిలో ఒకవైపే న్యాయముంటుంది. ఇక్కడే ఉంది అసలు మెలిక. నేరస్థుడె ప్పుడూ హెచ్చుస్వరంతో వాదులాటకు దిగుతాడు. నేరం చెయ్యని వాడు న్యాయం తన వైపే ఉన్నవాడు పొడిపొడిగా మాట్లా డుతూ తనకు న్యాయమే జరుగుతుందన్న భరోసాతో నిశ్చలంగా ఉంటాడు. రంగడి హెచ్చుస్వరమే అతని నేరస్వభావానికి ప్రత్యక్ష తార్కాణం,' అన్నాడు.\n\nజ్ఞానేంద్రుడిని రామయ్య అభినందిం చకుండా ఉండలేకపోయాడు.\n\nజీవితం పట్ల లోకం తీరుమీద నిఖా ర్సయిన నిబద్ధత,.. న్యాయమైన అవగా హన కలిగిన జ్ఞానేంద్రుడినే తన వ్యాపార కార్యనిర్వాహకుడిగా చేసుకున్నాడు రామయ్య.",
            "book_page_end": 41,
            "story_id": "2012_07_14",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "సంపాదకులు": 1,
            "పులిజాల రవీందర్ రావు, డాక్టర్ సిరి, వి.ఆర్. సుబ్రహ్మణ్యం, వి. సీతారామరాజు, మోహనరూప, ఖాదర్ ఆలీ అన్వర్, సునీల్ ఎమ్. సకలకలె, ఇషాని చటర్జీ, కేశవన్, పి.వి. శ్రీనివాస రావు, దాసరి సుబ్రహ్మణ్యం": 1,
            "Ravi Kondala Rao, B.K. Satapathy": 1,
            "ఎన్. శివనాగేశ్వరరావు": 1,
            "శింగంపల్లి అప్పారావు": 1,
            "డి. పూర్ణిమ": 1,
            "చందమామ బృందం": 2,
            "పి. వెంకటేష్": 1,
            "డాక్టర్ సిరి": 1,
            "ఎమ్. మదనమోహన్ రావు": 1,
            "చిదానంద": 1,
            "ఆర్. శకుంతల": 1,
            "జి. ప్రియరాణి": 1
        },
        "genre_counts": {
            "ఎడిటోరియల్": 1,
            "పాఠకుల లేఖలు": 1,
            "జ్ఞాపకాలు": 1,
            "బేతాళ కథ": 1,
            "నీతి కథ": 7,
            "కుటుంబ కథ": 1,
            "పంచతంత్ర కథ": 1,
            "హాస్య కథ": 1
        }
    }
}