{
    "book_id": "చందమామ_2012_01",
    "stories": [
        {
            "title": "అద్భుత బాలుడు",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "వ్యాసం",
            "moral": "మంచి భవిష్యత్తు కోసం ఆశీస్సులు.",
            "keywords": [
                "సహజ్ దీప్ సింగ్ కోహ్లి",
                "జ్ఞాపకశక్తి",
                "బాలుడు",
                "రికార్డులు",
                "జాతీయవాదం"
            ],
            "characters": [
                "సహజ్ దీప్ సింగ్ కోహ్లి"
            ],
            "locations": [
                "భారతదేశం",
                "ఆసియా"
            ],
            "content": "మూడున్నర సంవత్సరాల వయ\nసున్న సహజ్ దీప్ సింగ్ కోహ్లి అసా\nధారణ జ్ఞాపకశక్తి కలిగిన అద్భుత\nబాలుడు. ఏ విషయాన్నయినా\nచాలా వేగంగా గ్రహిస్తుంటాడు.\nదాదాపు 105 దేశాల పతాకాలను\nకేవలం 52 సెకండ్లలో గుర్తుపడ\nతాడు. ఇంత చిన్న వయస్సులోనే ఇతడు నాలుగు రికార్డులు\nసాధించాడు. వీటిలో మూడు జాతీయ రికార్డులు కాగా ఒకటి\nఆసియా రికార్డు.\nప్రపంచంలో జరుగుతున్న అన్ని సంక్లిష్ట పరిణామాలను\nఇతడు గడగడా చెప్పేస్తాడు. జాతీయ చిహ్నాలు, ఖండాలు,\nమహాసముద్రాలు, ప్రముఖ స్థలాలు, వ్యక్తులు, క్రీడాకా\nరులు ఇతనికి అభిమాన అంశాలు.\nభారతదేశంలోని రాష్ట్రాల రాజధానుల పేర్లను ఇతడు\nఅతి తక్కువ సమయంలో వల్లించగలడు. ఇతడు కంప్యూ\nటర్ను కూడా చక్కగా ఉపయోగించగలడు. సాధారణంగా\nసహజదీప్ వయసుగల పిల్లలు తమ చుట్టూ ఉన్న\nవస్తువులను గుర్తించడాన్ని మాత్రమే నేర్చుకుంటుంటారు.\nఆ వయసులో పిల్లల భాష కూడా అంతమెరుగ్గా ఉండదు.\nకాని 10 వేల మంది ప్రముఖులు, అతిథుల సమక్షంలో\nకూడా ఈ బుడతడు భిన్నత్వంలో ఏకత్వం, జాతీయవాదం\nవంటి అంశాలపై ఉపన్యాసాలిస్తూ ఆకట్టుకుంటున్నాడు.\nనిజంగా ఇది అద్భుతమే. ఈ చిన్నారి బాలుడికి మంచి\nభవిష్యత్తు కలగాలని ఆశిద్దాము.",
            "book_page_end": 3,
            "story_id": "2012_01_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ప్రియమైన పాఠకులకు!!!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "ఆహ్వానము",
            "moral": "నూతన సంవత్సరంలో మనం ఐక్యతతో మెరుగైన భవిష్యత్తు కోసం పాటుపడాలి.",
            "keywords": [
                "నూతన సంవత్సరం",
                "శుభాకాంక్షలు",
                "సంక్రాంతి",
                "రిపబ్లిక్ డే",
                "జాతి నిర్మాణం"
            ],
            "characters": [],
            "locations": [
                "భారతదేశం",
                "యూరప్",
                "మధ్య ప్రాచ్యం"
            ],
            "content": "చందమామ పాఠకులందరికీ నూతన సంవత్సర శుభాకాంక్షలు! గత ఏడాది కంటే ఈ\nఏడాది మరింత శుభకరంగా ఉంటుందనే విశ్వాసంతో, ఆశాభావంతో కొత్త సంవత్సరంలోకి\nఅడుగుపెడుతున్నాము.\nజనవరి 14న మకరసంక్రాంతిని జరుపుకుంటాము, శీతాకాలంలో భూమి తన అక్ష్యాన్ని\nమార్చుకునే ఘటనకు సంక్రాంతి ప్రతీకగా ఉంటుంది. దక్షిణాదిన మనం పంటల పండు\nగకు గుర్తుగా సంక్రాంతి జరుపుకుంటాము. ఈనెలలోనే మనం వసంత పంచమి సందర్భంగా\nజ్ఞాన, సంగీత, కళాదేవత అయిన సరస్వతిని పూజిస్తాము.\nప్రపంచవ్యాప్తంగా 2011 సంవత్సరం అన్ని రంగాల్లోను కల్లోలభరితంగానే ముగిసింది.\nప్రపంచం మాంద్య పరిస్థితులను ఎదుర్కొంటున్న నేపథ్యంలో యూరప్ వాసులు దివాళాకు\nవ్యతిరేకంగా నిరసనలు తెలుపడం మనం చూశాము. మధ్య ప్రాచ్యంలో ప్రజాస్వామ్యం\nకోసం లక్షలాది ప్రజలు నినదించడం చూశాము. సునామీ, వరదల రూపంలో ప్రకృతి\nఆగ్రహాన్ని కూడా మనం చవిచూశాము. అదే సమయంలో మనం క్రికెట్లో ప్రపంచ ఛాంపి\nయన్స్ నిలిచాము. తొలి సారిగా ఫార్ములా వన్ రేస్కి ఆతిథ్యమిచ్చాము. లంచగొండి\nతనంపై తీవ్రమైన ప్రజాందోళనల తాకిడికి దేశం సాక్షీభూతంగా నిలిచింది కూడా.\nఒక జాతిగా, మనం కష్టాలను నిబ్బరంగా భరిస్తూ వస్తున్నాము. విదేశీ దండయాత్రల\nనుంచి సర్వకాలాల్లోను మన సంస్కృతి మనగలగడానికి కష్టాలను భరించే ఈ సహనభావమే\nకారణం. ఈ సంప్రదాయంలో భాగంగానే మనం జనవరి 26న రిపబ్లిక్ డేని జరుపుకుం\nటాము. మనలోని విభేదాలను పక్కనబెట్టి జాతి నిర్మాణం కోసం మనం తిరిగి సమీకృతం\nకావలిసిన అవసరముంది.\nగత 64 సంవత్సరాలుగా మనం ఎంతో సాధించాము. కాని మనం సాధించవలసిన\nలక్ష్యాలు చాలానే ఉన్నాయి. మన ఆర్థిక స్థితి, పురోగతి ప్రాతిపదికన ప్రపంచ నేతగా\nఆవిర్భవిస్తున్నాము. ప్రపంచం మనల్ని అనుసరించేలా చేయడానికి మనల్ని మనం\nనమూనాగా చూపించుకోవాలి. మంచి భవిష్యత్తుకోసం మనందరం పాటుపడదాము.",
            "book_page_end": 5,
            "story_id": "2012_01_02",
            "raw_genre_backup": "ఆహ్వానము",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "నిబద్ధుడి ఎంపిక",
            "book_page_start": 11,
            "pdf_page_start": 11,
            "pdf_page_end": 16,
            "author": "కల్పితం",
            "genre": "బేతాళ కథ",
            "moral": "ఉన్నతమైన పదవికి అర్హత కలిగిన వారు, నిబద్ధత, నిజాయితీ కలిగిన వారే. స్వప్రయోజనం కంటే సమష్టి ప్రయోజనాన్ని కోరుకోవాలి.",
            "keywords": [
                "విక్రమార్కుడు",
                "బేతాళుడు",
                "నిబద్ధత",
                "కోశాధికారి",
                "నిజాయితీ"
            ],
            "characters": [
                "విక్రమార్కుడు",
                "బేతాళుడు",
                "ప్రతాప్ సింహుడు",
                "చంద్రశేఖరశాస్త్రి",
                "యుద్ధవీర సింహుడు",
                "విశాలగుప్తుడు"
            ],
            "locations": [
                "శ్మశానం",
                "కాశీ రాజ్యం"
            ],
            "content": "'పట్టు వదలని విక్రమార్కుడు\nచెట్టు వద్దకు తిరిగి వెళ్లి, చెట్టు\n'పైనుంచి శవాన్ని దించి ఎప్ప\nట్లాగే మౌనంగా శ్మశానం కేసి నడవ\nసాగాడు. అప్పుడు శవంలోని బేతా\n'ళుడు 'రాజా, నీ కోరికలు నెరవేర్చుకో\nవడానికి అద్భుత శక్తులను పొందాలని\nనీవింత శ్రమిస్తున్నావని నా అనుమానం.\nలేదా ఈ ప్రపంచంలో ప్రతి ఒక్కరూ స్వార్థ\nపరులేనని, తమ బాగు తాము చూసు\nకునేవారేనని నీవు భావిస్తుండవచ్చు. దురా\nశాపరులనుంచి, తమ సమస్యలు తప్పితే\nఇంకేవీ పట్టించుకోని అధిక సంఖ్యాక\nప్రజలనుంచి నిజాయితీపరులను, విశ్వస\nనీయులను, వాస్తవమైన మనుషులను\nవేరు చేసి గుర్తించడం చాలా కష్టం. దురాశా\n'పరులలో కూడా అటువంటి నిజాయితీ\nపరులు ఉంటారని నీవు తెలుసుకోవడానికి\nనీకు ఒక కథ చెబుతాను విను' అంటూ\nఇలా చెప్పసాగాడు.\nపూర్వం, కాశీరాజుకు ప్రపంచమంతటి\nనుంచి గౌరవ ప్రపత్తులు లభించేవి. దేవే\nశ్వర ప్రతాపసింహుడు కాశీ పాలకుడిగా\nఉండేవాడు.\nప్రతాప్ సింహుడు ధైర్యసాహసాలకి,\nనిజాయితీకి మారుపేరుగా ఉండేవాడు.\nప్రజల శ్రేయస్సు, సంతోషంకోసం అతడు\nశతవిధాలా పాటుపడేవాడు. కాశీ ప్రజలు\nకూడా తమ రాజును ఎంతగానో గౌరవించే\nవారు. రాజ్యపరిపాలనలో సుదీర్ఘకాలం గడి\nపిన తర్వాత రాజు కూడా అలసిపోయాడు.\nఈ విషయాన్ని అతడు ప్రధానామాత్యుడు\nచంద్రశేఖరశాస్త్రితో చర్చించాడు.\n'ప్రభూ! పాలనావ్యవహారాలతో మీరు\nవిసిగిపోయారు. మీకు విశ్రాంతి కావాలి.\nరాజుగా మీరు ఈ రాజ్యానికి అత్యున్నత\nఅధిపతిగా ఉన్నారు. కాని వీటితో పాటు\nరాజ కోశాధికారిగా కూడా మీకు కొన్ని విధు\nలున్నాయి. రాజకోశాన్ని తగిన విధంగా\nనిర్వహించడానికి ప్రత్యేక కోశాధికారి అవ\nసరం ఉన్నప్పటికీ, ఈ అదనపు బాధ్యతను\nమీకు మీరే చేపట్టవలసి ఉంటుంది. కానీ\nఇతర బాధ్యతలను మోస్తూ ఈ పనిచే\nయడం చాలా కష్టం. అందుకే మీరు అలసి\nపోతున్నారు.” అన్నాడు మహామంత్రి.\n‘రాజనేవాడు తప్పకుండా రాజ్య పాలనా\nవ్యవహారాలలో పాలుపంచుకోవాలి, కాని\nకోశాగారాన్ని నిర్వహించిన బాధ్యతను అతడు\nఎందుకు మోయాలి? కాని మీరు చెప్పింది\nమాత్రం నిజం. నేను అధికభారంతో కుంగి\nపోయాను. నాపై ఈ ప్రత్యేక బాధ్యతకు ఏది\nమూలకారణం?' అని ప్రశ్నించాడు రాజు.\nదానికి మంత్రి సమాధానమిస్తూ, వాస్త\nవానికి కాశీరాజు రాజ్య కోశాధికారి పదవిని\nసాంప్రదాయికంగానే నిర్వహిస్తూ వచ్చారు.\nమీ తండ్రి రాజా యుద్ధవీరసింహుడు ఈ\nసంప్రదాయాన్ని అమలులోకి తెచ్చాడు.’\n'మంత్రివర్యా, మీరు నాకంటే అనుభ\nవశాలురు, పెద్దవారు కూడా. మీరు మా\nతండ్రిగారిని కూడా సేవించారు. మీతో\nఆయన చాలా విషయాలలే చర్చించుం\nటారు. కాశీలో ఇలాంటి వ్యవస్థను సృష్టిం\nచడానికి తగిన కారణం ఏమిటో దయచేసి\nనాకు బోధపర్చండి.’\nమహామంత్రి మందహాసం చేస్తూ...\n'రాజా, ఈ తప్పనిసరి సంప్రదాయం వెనుక\nఒక అవమానకరమైన ఘటన దాగి ఉంది.\nమీ తండ్రి తన రాజ్యంలో ప్రజలు ఎలా\nఉంటున్నారో చూడటానికని తరచుగా\nమారువేషంలో పట్టణం దాటి వెళ్లేవారు.\nఅదేసమయంలో రాజ సేవకులు ఎలా పని\nచేస్తున్నారో కూడా పరిశీలించేవారు. రాజు\nమారువేషంలో ఉండగా అతడిని ఏ ఒక్కరు\nకూడా గుర్తించగలిగేవారు కాదు. ఆవి\nధంగా మీ తండ్రి తన రాజ్యంలో జరుగు\nతున్న ఘటనలన్నింటి పట్లా అప్రమత్తంగా\nమెలిగేవాడు.”\n‘రాజు మారువేషంలో వెళ్లేటప్పుడు నేను\nకూడా ఆయనను అనుసరించేవాడిని. ఒక\nరాత్రివేళ రాజు నగరాన్ని దాటి వెళ్లారు. మేం\nఆ సమయంలో రాచ గిడ్డంగిలోకి ప్రవేశిం\nచాము. ఆ సమయంలో కోశాగారం లోపల\nవెలుతురు ఉండటం చూసి ఆశ్చర్యపో\nయాము. అక్కడ ఎవరో మాటలాడటం\nకూడా విన్నాము. మేం నిశ్శబ్దంగా అక్కడికి\nవెళ్ళి జరుగుతున్నది చూసి నిర్ఘాంతకు\nగురైనాము. రాజ కోశాధికారి తన సహాయ\nకుడి తోడ్పాటుతో కోశాగారాన్ని కొల్లగొట్టా\nలని చూస్తున్నాడు. అతడు సాక్ష్యాధారాలతో\nసహా దొరికిపోయాడు. ఈ ఘటనలో కోశాధి\nకారి తప్పించుకుని పారిపోయాడు. కాని\nఅతడి సహాయకుడు మాత్రం పట్టుబడ్డాడు.\nరాజు వెనువెంటనే కోశాధికారిని పట్టు\nకుని రేపటి దినం తన ఆస్థానానికి తీసుకు\nరావలసిందని ఆదేశించాడు.’\n'ఆ మరుసటి దినం, మీ తండ్రి యుద్ధ\nవీర సింహుడు తన ఆస్థానంలోని సహాయ\nకులందరినీ పిలిపించాడు. జరిగిన నేరం\nచర్చించారు. కోశాధికారి తీవ్రతప్పిదం చేశా\nడని అందరూ అంగీకరించారు. కోశాధికా\nరికి రాజు మరణశిక్ష విధించాడు. అయితే,\nరాజు దయార్ద హృదయుడు. నన్నుకూడా\nసలహా అడిగాడు. దాంతో తప్పు చేసిన కోశా\nధికారిని నగర ప్రజలందరి ముందు అవ\nమానించి, యావజ్జీవ కారాగార శిక్షవేయ\nలని నిర్ణయించాము. అయితే కోశాధికారి\nతన శిక్షను అనుభవిస్తుండగా జబ్బుపడ్డాడు.\nదాంతో అతడి కథ ముగిసింది.’\n'రాజు మాత్రం అప్పటినుంచి చాలా\nజాగ్రత్తగా ఉండేవాడు. ఆనాటినుంచి కాశీ\nరాజే స్వయంగా కోశాధికారిగా ఉండాలని\nనిర్ణయించాడు. అలా ఈ సంప్రదాయం\nకొనసాగుతూ వచ్చింది.’\nగత చరిత్ర విన్న ప్రతాపసింహుడు\n'నేను కూడా ఆ నిర్ణయాన్ని ఆమోదిస్తాను.\nకాని ఈ అదనపు పని భారం రాజ్యపాలనపై\nప్రభావం చూపుతుంది, ఈ సమస్యకు\nశాశ్వతమైన పరిష్కారం కావాలి. రాజు\nఆదేశానికి విధేయత చూపగల పరిష్కారం.\nఇది రాజ్యపాలనను సులభతరం చేయడమే\nకాకుండా, కోశాగారాన్ని సురక్షితంగా ఉంచ\nగలదు కూడా' అన్నాడు.\nశాశ్వత పరిష్కారమా? అయితే, అత్యంత\nనిజాయితీ కలిగిన వ్యక్తికి కోశాగార బాధ్యతను\nఅప్పగించండి. బయటి వ్యక్తికి బాధ్యతను\nఅప్పగించడం కంటే మన ఆస్థానంలోని\nవారినుంచే ఎవరో ఒకరిని ఈ పనికి మనం\nఎంచుకుంటే బాగుంటుందని తన అభి\nప్రాయాన్ని వ్యక్తం చేశాడు మహామంత్రి.’\n‘మనం రేపు ఉదయాన్నే ఆస్థానంలో ఈ\nకొలువుకు తమ పేరు నమోదు చేసుకో\nమంటూ పిలుపిద్దాము. వచ్చిన పత్రాలను\nఅన్నింటినీ పరిశీలించి ముఖాముఖీ మాట్లా\nడిన తర్వాతే అర్హుడైన వ్యక్తిని ఎన్నుకుం\nదాము. దీనికోసం ఒక ఎంపిక మండలిని\nఏర్పరుద్దాము. రాజుగా మీరు ఆ మండలికి\nనేతృత్వం వహించండి. నేనూ, సేనాధిపతి,\nరాజవైద్యుడు, రాజగురువు ఈ మండలిలో\nఉంటాము' అన్నాడు మంత్రి.\nరాజు దీనికి అంగీకరించాడు. కోశాధి\nకారి పదవికోసం నమోదు చేసుకోవలసిం\nదని రాజప్రకటన వెలువడింది. ఆస్థానంలో\nఉన్న నూటొక్కమందిలో వందమంది తమ\nపేరు నమోదు చేసుకున్నారు.\nరాజు తీవ్రంగా ఆలోచించాడు. ఈ పదవి\nఅంత ముఖ్యమైంది కాబట్టేదాదాపు అందరూ\nనమోదు చేసుకున్నారా? తర్వాత అతడు\nఎంపిక మండలిని సమావేశపర్చాడు. ఈ\nపదవికి పేరు నమోదు చేసుకోని ఏకైక అభ్యర్థి\nపేరు విశాలగుప్తుడు. ఇతడు ఆర్థిక వ్యవహా\nరాల్లో నిపుణుడు. రాజ్య ఆర్థిక విధానాలపై\nసలహా ఇస్తుంటాడు. అలాగే రాజ్యానికి\nసంబంధించిన ద్రవ్య వ్యవహారాలకు కూడా\nబాధ్యత వహిస్తుంటాడు.\nసరైన అర్హత, అనుభవం ఉన్న వ్యక్తి ఈ\nపదవికి ఎందుకు పేరు నమోదు చేసుకో\nలేదని ఎంపిక మండలి సభ్యులు ఆశ్చర్యప\nడ్డారు. ఆస్థానంలో బహిరంగ సభలో మరు\nసటిదినం అభ్యర్థులను పిలిపించి పరిశీ\nలించాలని నిర్ణయించుకున్నారు.\nఆ మరుసటి దినం, అభ్యర్థుల గుణగు\nణాల పరిశీలన ప్రారంభమైంది. రాజాస్థా\nనంలో రాజ సభికులు, సామాన్య ప్రజలు\nకూడా ఉన్నారు. రాజు తరపున ప్రధానమంత్రి\nఅభ్యర్థులను ప్రశ్నించసాగాడు. ‘కోశాధి\nకారి పదవికి పేరునమోదు చేసుకున్న అంద\nరికీ ఒక ప్రశ్న. ఈ పదవికి మీరే తగిన అభ్యర్థి\nఅని ఎందుకు భావిస్తున్నారు? ఈ పదవికి\nమీరు ఎందుకు నమోదు చేసుకున్నారు?'\nరాజు అడిగిన ప్రశ్నకు ఆ వందమంది\nఅభ్యర్థులలో ఏ ఒక్కరూ సరైన సమాధానం\nఇవ్వలేకపోగా, తానే తగిన అభ్యర్థినని\nరుజువు చేసుకోలేకపోయారు. దాంతో ప్రధాన\nమంత్రి రాజు అనుమతితో, ఆ పదవికి పేరు\nనమోదు చేయని వ్యక్తిని సంబోధిస్తూ నీవు\nఈ పదవికి పేరు ఎందుకు నమోదు చేసు\nకోలేదని ప్రశ్నించాడు.\nవిశాలగుప్తుడు తన ఆసనం నుంచి లేచి\nవినయంగా ఇలా సమాధానమిచ్చాడు.\n'అయ్యా! నేను ఇప్పుడు చేస్తున్న పనులు\nబాధ్యతలతో పూర్తిగా సంతృప్తితో ఉన్నాను.\nఆస్థాన ఉద్యోగిగా నేను రాజ్య శ్రేయస్సు\nకోరి ఆర్థిక వ్యవహారాలపై నా అభిప్రాయాన్ని\nతరచుగా వ్యక్తపరుస్తూ ఉన్నాను. అందుకే\nరాజ కోశాధికారి పదవికి నేను పేరు నమోదు\nచేయలేదు. ఈ పదవికి నేను తగిన వాడిని\nకానని నాకు నేనుగా భావించడంతో నా\nఅభ్యర్థిత్వం అంతటితోనే ముగిసిపోయిం\nదని నేను భావించాను.’\nతర్వాత దేవేశ్వర ప్రతాప మహారాజు\nఇలా ప్రకటించాడు. ‘గౌరవనీయులైన కాశీ\nపురవాసులారా! కాశీ నగర రాజునైన నేను\nరాజుగా నా విచక్షణాధికారాన్ని ఉపయో\nగించి, విశాలగుప్తుడిని కాశీ రాజ్య కోశాధి\nకారిగా నియమిస్తున్నాను. ఈ కొత్త పదవికి\nఅనుగుణంగా అతడి జీతభత్యాలు నిర్ణ\nయించాలని ఆదేశిస్తున్నాను.'\nఆస్థానంలో ఒక్క క్షణం చీమ కుడితే\nచిటుక్కుమనేంత నిశ్శబ్దం ఆవరించింది.\nబేతాళుడు ఈ కథ చెప్పి, విక్రమార్కు\nడితో, ‘ఓ రాజా, విశాలగుప్తుడిని రాజ్య కోశా\nధికారి పదవికి ఎందుకు ఎన్నుకున్నట్లు?\nఅతడు వాస్తవానికి ఆ పదవికి పేరునమోదు\nచేసుకోలేదు. పైగా రాజాస్థానంలో యావ\nన్మంది ముందూ తన ప్రస్తుత బాధ్యతల\nపట్ల తాను సంతోషంగా ఉంటున్నానని ప్రక\nటించాడు కూడా. ఇప్పుడు ప్రశ్న ఏదంటే\nఆ పదవికి అర్హుడిని కానని తనకు తానుగా\nప్రకటించుకున్న విశాలగుప్తుడినే ఆ పదవికి\nఎందుకు ఎంపిక చేశారు? ఈ ప్రశ్నకు\nసమాధానం తెలిసీ చెప్పకపోయావో నీతల\nవేయి ముక్కలవుతుంది,' అన్నాడు.\nదానికి విక్రమార్కుడు, 'అభ్యర్థులం\nదరూ కోశాగారంలోని ధనాన్ని దుర్వినియో\nగపర్చాలనే పథకాన్ని తమ మనస్సులలో\nఉంచుకునే వచ్చారని రాజు అర్థం చేసుకు\nన్నాడు. అలాంటి వ్యక్తులు ఆ పదవికి ఎంపి\nకయ్యే అవకాశాన్ని ఏమాత్రం కల్పించకూడ\nదని రాజు భావించాడు.’\n'అందుకనే, ఈ పదవికి పేరునమోదు\nచేసుకోని వారి పైనే రాజు దృష్టి పెట్టాడు.\nఆ తర్వాతే అతడు తక్కువ వేతనం లభిస్తున్న\nఆ పదవిని ఎందుకు ఆశిస్తున్నారంటూ\nఅభ్యర్థులందరినీ ప్రశ్నించాడు. వారినుంచి\nసరైన సమాధానం రాకపోవడంతో తాను\nఊహించినదే సరైనదని రాజు అభిప్రాయా\nనికొచ్చాడు. ఆ తర్వాత సభలో విశాలగు\nప్తుడి సమాధానం విన్న రాజు, అతడు తన\nబాధ్యతలతో సంతుష్టి చెందాడని, నిజాయి\nతీపరుడని, దురాశ లేనివాడని గ్రహించాడు.\nఆ పదవికి అతడే ఉత్తమమైన అభ్యర్థి అని\nఅప్పటికే తేలిపోయింది. ఈ పరిస్థితిలోనే\nరాజు సరైన నిర్ణయం తీసుకోగలిగాడు.’\nరాజుకీవిధంగా మౌనభంగం కలుగగానే\nబేతాళుడు శవంతో సహా మాయమై తిరిగీ\nచెట్టెక్కాడు.",
            "book_page_end": 16,
            "story_id": "2012_01_03",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "సజీవ దేవుడు",
            "book_page_start": 17,
            "pdf_page_start": 17,
            "pdf_page_end": 20,
            "author": "డి. జానకి",
            "genre": "నీతి కథ",
            "moral": "స్వార్థంతో చెడు మార్గంలో ప్రయాణించినా, ప్రకృతి మానవాళికి సహాయం చేయడానికి ఎప్పుడూ సిద్ధంగా ఉంటుంది. ప్రతి జీవి పట్ల కృతజ్ఞత కలిగి ఉండాలి.",
            "keywords": [
                "రాము",
                "చింతచెట్టు",
                "వరద",
                "దొంగతనం",
                "కృతజ్ఞత"
            ],
            "characters": [
                "రాము",
                "అంజలి",
                "గోపీ",
                "కాలయ్య",
                "కలప వ్యాపారి",
                "గొర్రెల కాపరి"
            ],
            "locations": [
                "తోట",
                "పట్టణం",
                "నది ఒడ్డు",
                "అడవి"
            ],
            "content": "భర్త రాము పనీపాటా లేకుండా తోటలో\nకూర్చుని ఉండటం చూసిన అంజలికి, చిర్రె\nత్తుకొచ్చింది. చిరాకుపడుతూ భర్తను పిలిచి,\n'ఏమయ్యా! పగటి కలలు కనడం కట్టిపెట్టి,\nపట్టణానికి వెళ్లి ఈ వారానికి సరిపడే సరు\nకులు తీసుకుని రా' అని చెప్పింది.\nరాము పళ్లు కొరుక్కుంటూ, చేసేదేమీ\nలేక పట్టణానికి బయలుదేరాడు. తోటి\nగ్రామీణులకు మల్లే అతడు కష్టజీవి కాదు.\nఅడ్డదారుల్లో డబ్బు సాధించడం ఎలా\nఅంటూ రోజంతా మల్లగుల్లాలు పడుతూ\nఉండేవాడు.\nపట్టణానికి వెళ్లేటప్పుడు రాము ఊరి\nబయట నది దాటవలసి వచ్చింది. ఏటికి ఆవ\nతల ఒడ్డున గట్టు పొడవునా దట్టంగా చెట్లు\nపెరిగాయి. చెట్లవరుసలో నడుస్తుండగా\nరాము పెద్ద చింతచెట్టు చూశాడు. అతడి\nమనస్సులో పలు ఆలోచనలు రేగాయి.\nకొద్ది రోజుల క్రితం పట్టణంలో ఒక కలప\nవ్యాపారి రాముతో మాట్లాడుతూ తనకు\nఅత్యవసరంగా చింతకలప కావాలని, మంచి\nధర చెల్లిస్తానని చెప్పాడు. ఆ మాటలు\nగుర్తుకు రాగానే రాముకు మెరుపులా ఒక\nఆలోచన తట్టింది. ఈ చింతచెట్టు ఏటికి\nసమీపంలో గట్టుపై ఉంది. అక్కడ దాన్ని\nనరికి ముక్కలు చేసినట్లయితే, కలప గిడ్డం\nగికి తీసుకుని పోతే భారీగానే డబ్బు ముట్ట\nవచ్చు. తాను పట్టణం వెళ్లాలనే విషయం\nమర్చిపోయి, అతడు అక్కడే నిలబడి పథకం\nపన్నాడు.\nఈ పనికోసం తన స్నేహితుడు గోపీ\nసహాయం తీసుకోవాలని అనుకున్నాడు.\nరాము చేసే తప్పు పనులన్నింటిలో అతడూ\nభాగం పంచుకునేవాడు. చెట్లు కొట్టడంలో\nఅనుభవం ఉన్న కాలయ్య సహాయం తీసు\nకోవాలని అతడు భావించాడు. రాబోయే\nపున్నమి రాత్రి కాలయ్య చెట్టును కొడతాడు.\nగోపీ ఎద్దుల బండిని, కూలీని పిలుచుకు\nవస్తాడు. చెట్టును కోసి ముక్కలు చేసిన\nతర్వాత తెల్లారకముందే వాటిని బండిలో\nవేసుకుని కలప గిడ్డంగికి తీసుకుపోతారు.\nకలపవ్యాపారి నుంచి డబ్బు తీసుకుంటాడు.\nఈ పనిలో సాయపడినవారికి తలా కొంత\nపంచి మిగిలిన సొమ్ముతో ఇంటికి వస్తాడు..\nఅలా ఆలోచిస్తూ భుజాలు ఎగరేశాడు\nరాము. అనంతరం పట్టణం వెళ్లి కలప\nవ్యాపారిని కలిశాడు. తాను తెచ్చి ఇచ్చే\nకలపకోసం మంచి బేరం మాట్లాడుకున్నాడు.\nఆ తర్వాత గోపీని, ఇతరులను సంప్రదిం\nచాడు. తను వేసిన పథకాన్ని వారికి చెప్పాడు.\nవారందరూ చేరి మాట్లాడుకుని చేయవ\nలసిన పనిని ఖరారు చేసుకున్నారు.\nసమయం రానే వచ్చింది. రాముకు\nమనసులో ఉత్సాహం పొంగి పొరలుతోంది.\nచింతచెట్టు పడగొట్టే శుభదినం ఈరోజే\nమరి. వాతావరణం కూడా అనుకూలంగా\nఉండటంతో వారంతా ఉత్సాహంగా ఉన్నారు.\nసాయంత్రానికి కారుమేఘాలు కమ్ముకు\nన్నాయి. చీకటిపడేవేళకు మెరుపులు మెరి\nసాయి. త్వరలోనే వర్షం ధారగా కురవసా\nగింది. రాత్రి భోజనం ముగించుకున్న\nరాము పథకం ప్రకారం చింతచెట్టు వద్దకు\nప్రయాణమయ్యాడు. చెట్టు కొట్టే కాలయ్య\nచెట్టువద్దే అతడిని కలుసుకుంటాడు. ఇత\nరులు కూడా అర్థరాత్రి నేరుగా అక్కడికే\nవచ్చి కలుస్తారు. అలా ఆలోచించుకుంటూ,\nవర్షాన్ని లెక్కచేయకుండా రాము నదికేసి\nబయలుదేరాడు. నది సమీపంలో కను\nచూపు మేరలో ఎవరూ కనపడలేదు. రాము\nపెద్దగా నిట్టూర్చాడు. ఎవరయినా తను\nచేస్తున్న పని చూసి గ్రామపెద్దకు చెపితే\nతను పెద్ద చిక్కులో పడతాడు మరి.\nవర్షం రాము ముఖాన్ని ఈడ్చి కొడుతోంది.\nమెల్లగా అతడు నదిని దాటసాగాడు. నదిలో\nమోకాటిలోతు నీళ్లు పారుతున్నాయి. సరిగ్గా\nనది మధ్యలో నడుస్తుండగా కాస్త దూరంలో\nఅతడికి పెద్దగా శబ్దం వినిపించింది. రాము\nఎడమవైపు తిరిగి చూశాడు. నది ఎగువ\nనుంచి నీళ్లు తన్ను కొస్తున్నాయి.\n‘దేవుడా, అది అటవీ ప్రాంత నది. ఎగు\nవన వర్షం పడిందంటే వెంటనే నదికి వరద\nముంచుకొస్తుంది' ఈ విషయం తల్చుకో\nగానే రాము వణికిపోయాడు. ప్రాణం\nకాపాడుకోవడానికి పరుగు పెట్టాడు. నది\nగట్టుకు అడుగు దూరంలో ఉండగానే\nరాము వరదలో చిక్కుకున్నాడు. నీళ్ళు ఒక్క\nసారిగా ఎత్తి కుదేశాయి. రాము పెనుకేక\nపెట్టాడు. 'దేవుడా! నన్ను కాపాడు.'\nఉన్నట్లుండి దూలంవంటి వస్తువుపై\nపోయిపడ్డాడు. దాన్ని రెండు చేతులతోనూ\nపట్టుకున్నాడు. అమ్మయ్య. వరద ప్రమా\nదంనుంచి గట్టెక్కినట్లే... కాస్సేపయ్యాక\nతను ఒక చెట్టును పట్టుకుని ఉన్నట్లు అర్థ\nమయింది. వరదనీటిలో కొట్టుకుపోకుండా\nతనను కాపాడింది ఈ చెట్టే మరి. నెమ్మదిగా\nఅతడు చెట్టుపైకి ఎక్కి కూర్చుండిపో\nయాడు.\nకనుచూపుమేరా ఎవరూ కనపడలేదు.\nతన మిత్రుడు గోపీ, చెట్లు కొట్టే కాలయ్య,\nపనివాడు ఎక్కడా కనపడలేదు. వాళ్లు తెలి\nవిగా ఉండి నది దాటి రాకుండా ఉండిపో\nయారేమో! ఆ రాత్రంతా తను చెట్టుమీదే\nఉండాలని రాము గుర్తించాడు. వేరే మార్గం\nలేదు. కాస్సేపయ్యాక వరదనీటిలో ఒక\nశరీరం కొట్టుకు వస్తున్నట్లు చూశాడు. అత\nడొక అబ్బాయి. ఒక్కసారిగా రాము అతడిని\nచెట్టుపైకి లాక్కున్నాడు. త్వరలోనే ప్రాణంతో\nనిలిచిన కొన్ని మేకలు నీటిపై తేలియాడుతూ\nకనిపించాయి. రాము వాటిని కూడా కాపా\nడాడు. ఆ అబ్బాయి గొర్రెల కాపరి. నదికి\nసమీపంలో ఉండే అతడి గుడిసె వరదనీ\nటిలో కొట్టుకుపోయింది.\nరాము, గొర్రెల కాపరి, మేకలు రాత్రంతా\nఆ చెట్టు మీదే ఉండిపోయారు. వరద నీరు\nమరికాస్త ఎత్తులో వచ్చి ఉంటే చెట్టు సైతం\nకొట్టుకుపోయేది. కాస్సేపయ్యాక, వర్షం\nఆగిపోయింది. వరద కూడా తగ్గుముఖం\nపట్టింది. తర్వాత తెల్లారిపోయింది. రాము\nతానెక్కడ ఉన్నాడో గమనించాడు. ఆశ్చర్యం.\nతాను నరికివేయాలనుకున్న చింతచెట్టు\nమీదే ఉన్నాడతను. ఆ చెట్టుకొమ్మల్నే తెగ\nనరికి డబ్బు కోసం దాన్ని తెగనమ్ముకోవాలని\nపథకమేశాడు తను. మరి ప్రతిగా ఆ చెట్టు\nతనకేమిచ్చింది? భయంకరమైన ప్రమాద\nపరిస్థితిలో అది తనకు నీడనిచ్చింది,\nప్రాణం కాపాడింది. అతడి కను కొనుకుల\nనుంచి కన్నీళ్లు కారాయి. అతడు మెల్లగా\nగొణుక్కొన్నాడు.\n'వృక్షరాజమా! నేను నీపట్ల క్రూరంగా,\nనిర్దయగా ప్రవర్తించాను. నన్ను క్షమించు!'\nసహజసిద్ధంగానే తను సోమరీ, స్వార్థపరు\nడూనూ. కాని ఆ కాళరాత్రి తను ఒక అబ్బా\nయిని', మేకలను కాపాడాడు. నిజంగా అది\nతన జీవితంలో ఎన్నడూ చేయని మంచి\nపని. తనవంటి క్రూరుడికి ఆశ్రయమిచ్చిన\nచింతచెట్టు ప్రభావంతో తను కూడా మంచి\nపని చేసి మనిషిగా మారాడు. ఈ ఆలోచన\nరాగానే రాము మనసు తేలికైంది. చింత\nచెట్టును కావిలించుకుని గొణిగాడు. 'కృత\nజ్ఞతలు. ఇన్నాళ్ళూ పశువులా వ్యవహరిం\nచాను. నన్ను మనిషిగా మార్చావు!'\nఉన్నట్లుండి అతడికి మనుషుల స్వరాలు\nవినిపించాయి. తన భార్య అంజలి, మరి\nకొందరు గ్రామస్తులు చెట్టువద్దకు పరుగెత్తి\nవస్తుండటం చూశాడు. రాము రాత్రంతా\nఇంటికి రాకపోవడంతో అంజలి కలవరపడి\nపోయింది. కొంతమంది గ్రామస్తులను\nతీసుకుని అతడిని వెతుకుతూ వచ్చింది.\nఅతడు క్షేమంగా ఉన్నాడని తెలియగానే\nఆమెకు సంతోషం పట్టలేకుండా పోయింది.\nగత రాత్రి తాను చావుబతుకుల మధ్య\nఎలా కొట్టుకులాడిందీ రాము వివరించి\nచెప్పాడు. వరద ముంపునుంచి బయటప\nడ్డమే గొప్ప అదృష్టమని అన్నాడు. అంజలి\nచెప్పింది.\n‘అవును భవానీ మాత దయవల్లే నీవు\nబతికి బయట పడ్డావు. మనం ఆ తల్లికి\nమొక్కుకుందాము.'\n‘వద్దు అంజలీ, ఈ దేవతే నన్ను కాపా\nడింది,' అంటూ రాము చింతచెట్టు కేసి\nచూపించాడు. 'ఇది సజీవరూపంలోని\nదేవుడు. నేను బతికి బట్టకట్టడానికి ఎవరిక\nయినా కృతజ్ఞత చెప్పుకోవలసి వస్తే ఈ\nహరిత దేవుడికే చెప్పుకోవాలి. ఇకపై నేను\nపచ్చనాకు చెట్లను ఎన్నటికీ పడగొట్టనని\nప్రమాణం చేస్తున్నాను. అలాగే ఇతరులు\nఎవరయినా చెట్లు నరకడాన్ని కూడా నేను\nఅడ్డుకుంటాను.'\nతర్వాత అతడు చింతచెట్టు ముందు\nమోకరిల్లి ప్రార్థించాడు.",
            "book_page_end": 20,
            "story_id": "2012_01_04",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సంతృప్తి",
            "book_page_start": 21,
            "pdf_page_start": 21,
            "pdf_page_end": 24,
            "author": "వాణిశ్రీ",
            "genre": "సాంఘిక కథ",
            "moral": "వ్యాపారంలో ఉన్నత లక్ష్యాలను సాధించడానికి ప్రయత్నించాలి, స్వల్ప లాభాలతో సంతృప్తి పడకూడదు. ఇతరులకు ఉపాధి కల్పించేలా వ్యాపారాన్ని వృద్ధి చేయాలి.",
            "keywords": [
                "కోటిరత్నం",
                "వ్యాపారం",
                "విజయనగరం",
                "మామగారు",
                "బంగారు పళ్లెం",
                "సంతృప్తి"
            ],
            "characters": [
                "రామకృష్ణయ్య",
                "శాంతలాదేవి",
                "కోటిరత్నం",
                "బ్రహ్మచారి"
            ],
            "locations": [
                "ఆత్మకూరు గ్రామం",
                "విజయనగరం"
            ],
            "content": "ఆత్మకూరు గ్రామంలో రామకృష్ణయ్య తన\nకుమార్తె శాంతలాదేవిని అదే వూళ్ళో ఉన్న\nబంధువుల యువకుడు కోటిరత్నానికిచ్చి\nపెళ్లి చేశాడు. కోటిరత్నం వ్యసనపరుడు\nకాడు, కష్టజీవి. ఉన్నంతలో ఏ లోటూ\nలేకుండా సంసారం నడిపేవాడు.\nకొన్నాళ్ల తర్వాత కోటిరత్నం భార్యాసమే\nతంగా మామగారింటికి వచ్చాడు.\n'మామయ్యా! నేను ఊరు విడిచి మన\nరాజధాని విజయనగరం వెళ్లి ఏదైనా\nవ్యాపారం చెద్దామని అనుకుంటున్నాను.’\nఅన్నాడు.\nరామకృష్ణయ్య ఆశ్చర్యపోయి 'నీకు\nమన ఊళ్లో ఏం లోటు ఉన్నది? పొలం\nసాగు చేసుకుంటూ హాయిగానే ఉన్నావు\nగదా?' అని అడిగాడు.\n'ఆ మాట నిజమే. కాని నాకు ఇక్కడ\nజీవితం యాంత్రికంగా ఉండి చాలా\nవిసుగు పుడుతోంది. ఎన్నాళ్లున్నా గొర్రె తోక\nబెత్తెడే అన్నట్లు పండే పంట భుక్తికి జరిగి\nపోతున్నది. చేతిలో డబ్బు ఏమీ మిగలడం\nలేదు. అందుకే పట్నం వెళ్ళి ఏదైనా చిన్న\nవ్యాపారం చేసి డబ్బు సంపాదించాలను\nకుంటున్నాను,’ అన్నాడు కోటిరత్నం.\n“నీకు ఇదివరకు వ్యాపారంలో ఏం\nఅనుభవం ఉన్నది? ఎవరి ఆపూ లేకుండా\nనగరంలో ఏం వ్యాపారం చేస్తావు?' అని\nఅల్లుడిని ప్రశ్నించాడు రామకృష్ణయ్య.\n'నగరంలో అందరికీ బియ్యం, అప\nరాలు అవసరం. పల్లెల్లో ఉండే పంట కొని\nనగరంలో దుకాణం తెరిచి అమ్ముతాను.\nమంచి లాభాలు ఉంటాయి. విజయన\nగరంలో నా స్నేహితుడు గోవిందు అన్ని\nవిధాలా సహాయం చేస్తానని మాటిచ్చాడు,’\nఅన్నాడు కోటిరత్నం.\nఅల్లుడి ఉత్సాహం చూసి సంతోషించిన\nరామకష్ణయ్య పెట్టుబడిగా కొంత ధనం\nఇచ్చాడు. కోటిరత్నం సంతోషించాడు.\nతండ్రి నిరుత్సాహపరచకుండా భర్తని\nప్రోత్సహించినందుకు శాంతలాదేవి కూడా\nఆనందపడింది.\nసంవత్సరం గడిచింది. అల్లుడిని\nసంక్రాంతి పండుగకు ఆత్మకూరు రమ్మని\nరామకృష్ణయ్య కబురు చేశాడు. ఐతే తను\nవ్యాపారంలో తీరిక లేకుండా ఉన్నాననీ,\nమామగారినే విజయనగరం రమ్మనీ ఆహ్వా\nనించాడు కోటిరత్నం.\nరామకృష్ణయ్య సంక్రాంతి పండుగకు\nకూతురింటికి విజయనగరం వెళ్లాడు.\nకోటిరత్నం పంచభక్ష్య పరమాన్నాలతో\nమామగారికి విందు భోజనం పెట్టి ఖరీదైన\nదుస్తులు బహూకరించాడు. తనకు పెట్టు\nబడిగా యిచ్చిన డబ్బు కూడా తిరిగి ఇచ్చే\nశాడు. రామకృష్ణయ్య సంతోషించాడు.\n“మామగారూ, నేను వ్యావార లావాదే\nలలో తీరిక లేకుండా ఉంటాను. ముందు\nముందు ఊపిరి సలపనంతగా పని\nఉంటుంది. పండుగలకు మేము రాలేము.\nమీరే ఇక్కడకు వస్తూ ఉండండి.' అన్నాడు\nకోటిరత్నం.\nరామకృష్ణయ్య సరేనని తలాడించి\nఊరెళ్లిపోయాడు. ఆ మరుసటి సంవత్సరం\nసంక్రాంతి పండుగకు విజయనగరం\nవచ్చాడు. శాంతలాదేవి తండ్రిని పలక\nరించి కంచు పళ్లెంలో భోజనం వడ్డించింది.\nరామకృష్ణయ్య అసంతృప్తి చెందాడు.\n‘అమ్మాయీ! మీ ఇంట్లో ఇంతకంటే\nమంచి పళ్లెం లేదా?' అని కూతుర్ని ప్రశ్నిం\nచాడు. ఈ పర్యాయం కూడా శాంతలా\nదేవి అడ్డంగా తల ఊపింది. మరుసటి\nసంవత్సరం తండ్రి వచ్చినప్పుడు వెండి\nపళ్లెంలో భోజనం వడ్డించింది.\nమామగారు ఇప్పుడు ఏమంటాడో\nచూద్దామని దూరంగా నిలబడి కుతూహ\nలంతో గమనించసాగాడు కోటిరత్నం. కాని\nరామకృష్ణయ్య ముఖంలో ఏమాత్రం\nతృప్తి కనిపించలేదు.\n'అమ్మాయీ! మీ ఇంట్లో ఇంతకంటే\nమంచి పళ్లెం లేదా?' అని ప్రశ్నించడంతో\nశాంతలాదేవి బిత్తరపోయింది.\nకోటిరత్నం తలపట్టుకున్నాడు. మామ\nగారు వెండి పళ్లెంతో వడ్డించినా ఎందుకు\nతృప్తిపడటం లేదో అతనికి అర్థం కాలేదు.\nమళ్లీ సంక్రాంతి పండుగ వచ్చింది.\nరామకృష్ణయ్య విజయనగరం వచ్చాడు\nఅల్లుడి పిలుపు అందుకుని. శాంతలా\nదేవి తళ తళ మెరిసిపోతున్న బంగారు\nపళ్లెంలో భోజనం వడ్డించి తండ్రి ప్రక్కనే\nకూర్చుని విసురుతూ ఉంది.\nకోటిరత్నం మళ్లీ దూరంగా నిలబడి\nఈసారైనా మామగారు తృప్తి పడతారా లేదా\nఅని గమనిస్తున్నాడు.\n'అమ్మాయీ! మీ ఇంట్లో ఇంతకంటే\nమంచి పళ్లెం లేదా?' అని కూతుర్ని యధా\nవిధిగా ప్రశ్నించాడు.\nశాంతలాదేవికి మతిపోయింది.\n'అదేంటి నాన్నా! బంగారు పళ్లెం కంటే\nమంచిది ఎక్కడుంటుంది?' అని ప్రశ్నిం\nచింది.\n'ఎందుకు ఉండదమ్మా? ఉంటుంది.’\nఅన్నాడు రామకృష్ణయ్య నవ్వుతూ.\nమామగారి ఉద్దేశం ఏమిటో అర్థం కాక\nకోటిరత్నం జుట్టు పీక్కున్నాడు. బంగారు\nపళ్లెం కంటే అవి మంచివే కదా,’ అన్నాడు.\nతర్వాత సంవత్సరం సంక్రాంతి పండుగ\nరోజుకి నవరత్నాలతో పొదిగిన బంగారు\nపళ్లాన్ని సిద్ధం చేయించాడు కోటిరత్నం.\nశాంతలాదేవి తండ్రికి నవరత్నఖచిత\nమైన బంగారు పళ్లెంలో భోజనం వడ్డిం\nచింది. రామకృష్ణయ్య భోజనం చేస్తూం\nడగానే కోటిరత్నం అక్కడకు వచ్చాడు.\n‘మామగారూ! ఇంతకంటే మంచి పళ్లెం\nచేయించడం నా వల్లకాదు. మహారాజులు\nకూడా ఇటువంటి నవరత్న ఖచితమైన\nపళ్లెంలోనే భోజనం చేస్తారు,' అని ముందు\nగానే అన్నాడు కోటిరత్నం.\nరామకృష్ణయ్య అందుకు పెద్దగా నవ్వి,\n‘నా ఉద్దేశం మీకు అర్థం కాలేదు. సంపాద\nనను బట్టే ఇంట్లో సౌకర్యాలు మెరుగుప\nడుతూ ఉంటాయి.\nమీరు తినే కంచం విలువ పెరుగుతూ\nఉందంటే మీ వ్యాపారం బాగా సాగుతూ\nఉందనే కదా అర్థం. బాగా సంపాదించి\nవ్యాపారం వృద్ధి చేసుకోవాలనేది నా కోరిక.\nఅది నర్మగర్భంగా సూచించాను.\nవ్యాపారి ఎప్పుడూ తాను సంపాదించిన\nదానితో తృప్తిపడకూడదు. ఇతర వ్యాపా\nరులతో పోటీ పడుతూ వ్యాపారం వృద్ధి\nచేసుకోవాలి. అందువల్ల ఎక్కువమందికి\nఉపాధి చూపించిన వారవుతారు.\nరైతులు పల్లెలలో ధాన్యం పండిస్తే గదా\nబళ్లున్న వాళ్లు రవాణా చేసేది. ధాన్యాన్ని\nబియ్యంగా దంచే కూలీలు, పెద్ద వ్యాపా\nరులు, చిన్నవ్యాపారులు అందరూ జీవి\nస్తారు గదా! ఎవరికి వారు తృప్తిపడి ఊరు\nకుంటే ప్రపంచం నడవదు,’ అన్నాడు.\nకోటిరత్నానికి అంతా అర్థమైంది. తను\nపల్లెటూరు నుంచి నగరానికి వచ్చింది\nభుక్తికోసమే కాదు. బాగా సంపాదించ\nడానికి, అలాగే కొందరికి ఉపాధి కల్పించ\nడానికి కదా! అనుకుని తృప్తి పడ్డాడు.",
            "book_page_end": 24,
            "story_id": "2012_01_05",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం-26",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "పంచతంత్ర కథ",
            "moral": "అవిశ్వాసం కలిగిన వారికి, చెడు ప్రవర్తన కలవారికి మంచి చెప్పడం నిష్ప్రయోజనం. చెడు చేసేవారు అవకాశం దొరికితే ఇతరులకు హాని తలపెట్టడానికి వెనుకాడరు.",
            "keywords": [
                "పిచ్చుక",
                "కోతి",
                "హితోపదేశం",
                "పంచతంత్రం",
                "దుర్మార్గుడు"
            ],
            "characters": [
                "పిచ్చుక",
                "కోతి",
                "కరటకం",
                "దమనకం",
                "దుష్టబుద్ధి",
                "ధర్మబుద్ధి"
            ],
            "locations": [
                "వనం",
                "పట్టణం",
                "అరణ్యం"
            ],
            "content": "బుద్ధిమంతుడైన వాడు తన మాట అంటే\nలక్ష్యం లేనివాడికీ, జూదరికీ, తాగుబో\nతుకూ, చిక్కులలో ఉన్న మూఢుడికి,\nఓటమి చెందినవాడికీ, ఆశాభంగం\nచెందినవాడికీ హితం చెప్పటం తనకే\nఅపాయమని తెలుసుకుంటాడు. చేవ\nఎక్కిన కర్ర విరగనైనా విరుగుతుంది గాని\nవంగదు గదా! అడిగిన వాడికే హితం చెప్పాలి\nగాని, విశ్వాసం లేనివాడికి చెప్పరాదు.\nఒక వనంలో ఒక పిచ్చుకల జంట ఒక\nచెట్టు కొమ్మమీద చక్కని గూడు కట్టుకుని\nఉంటూండేది. ఒక శిశిరంలో చలితో బాటు\nవాన కురుస్తున్నది.\nఅప్పుడొక కోతి వానకు తడిసి, చలికి\nవణుకుతూ వచ్చి అదే చెట్టుకింద నిలబ\nడింది. దాని శరీరం నిలువునా గజగజ\nలాడుతున్నది. దాని దంతాలు వణుకుతూ\nటకటకలాడుతున్నాయి.\nఆ సమయంలో గూట్లో ఆడపిచ్చుక\nమాత్రమే ఉన్నది. అది కోతికి కలిగిన\nదుస్థితి చూసి, “ఏమోయ్, నీకు మనిషికు\nన్నట్లే మొహమూ, కాళ్లూ. చేతులూ\nఉన్నాయి గదా. మనుషులు కట్టుకు\nఉన్నట్లే ఒక ఇల్లు కట్టుకోలేకపోయావా?\nఎందుకలా చెట్టుకింద నిలబడి, బుద్ధి\nలేకుండా చలికీ, వానకూ వణికిపోతు\nన్నావు?' అని అడిగింది.\nకోతి మండిపడి, ‘నా కోసం నేనైతే ఇల్లు\nకట్టుకోలేని మాట నిజమే కాని, ఇలాటి\nదుర్మార్గురాలి కొంప పీకటం నా చేతిలో పనే\nకదా,' అనుకుని పిచ్చుక గూడులాగి,\nతుంచి ముక్కలు ముక్కలు చేసేసింది.\nఆడపిచ్చుక ఎగిరిపోయి ప్రాణాలు\nదక్కించుకున్నది.\nఆలాగే సూచీముఖి పిలవని పేరం\nటంగా కోతికి హితవు చెప్పబోయేసరికి\nకోతికి ఆగ్రహం వచ్చి, సూచీముఖీని\nపట్టుకుని రాయికేసి కొట్టి చంపేసింది.\nకరటకం దమనకానికి ఈ కథ చెప్పి,\n‘మూఢుడికి వివేకం చెప్పటం నిష్ప్రయో\nజనం. అలాంటి వాడిలో వివేకం జాడీలో\nదాచి మూత పెట్టిన దీపం లాటిది. నువు\nపుట్టడమే అలా పుట్టావు. నువు వెనకటి\nదుష్టబుద్ధి లాటివాడివి.’\n“ఏమిటా కథ?” అని దమనకం అడి\nగింది. కరటకం దుష్టబుద్ధి కథ ఇలా\nచెప్పింది:\nదుష్టబుద్ధి కథ\nఒక పట్టణంలో దుష్టబుద్ధీ, ధర్మబుద్ధీ అని\nఇద్దరు వైశ్యయువకులు ఉండేవారు.\nఇద్దరూ మంచి స్నేహితులు. ధర్మబుద్ధి\nచాలా మంచివాడూ, నిజాయితీపరు\nడూనూ. కాని దుష్టబుద్ధి అనేక రకాల\nదుష్ప్రవర్తన కలవాడని ధర్మబుద్ధికి తెలి\nయదు.\nఅంతులేని తన వ్యసనాలు తీరటానికి\nపుష్కలంగా డబ్బు సంపాదించగోరి, దుష్ట\nబుద్ధి ధర్మబుద్ధిని వర్తకం కోసం దూర\nదేశాలకు పోదామని పిలిచాడు.\n'కొత్త కొత్త దేశాలు చూసి, మంచి\nలాభాలు సంపాదించటానికి ఇది మంచి\nఅవకాశం. వయసులోనే ప్రపంచం చూడ\nకపోతే ముసలితనంలో జ్ఞాపకం చేసుకు\nనేటందుకు ఏమీ ఉండదు. ప్రపంచంలో\nఎన్ని బాషలున్నాయో, ఎన్ని రకాల వస్త్ర\nధారణలూ, ఆచారాలూ, ఉన్నాయో తెలు\nసుకోని జన్మ ఏం జన్మ? దేశాంతరాలు\nచూస్తేనే గాని జ్ఞానమూ, సంపదా, కళా\nపెంపొందవు. పోదాం పద.' అన్నాడు దుష్ట\nబుద్ధి.\nధర్మబుద్ధి ‘సరే’ నన్నాడు.\nఇద్దరూ ఒక రోజు పట్టణం నుంచి\nబయలుదేరి, క్షేమంగా ఒక తెలియని దేశం\nచేరారు. అక్కడ వాళ్లు పర్యటన చేస్తూం\nడగా, ధర్మబుద్ధికి వెయ్యి బంగారు నాణాలు\nగల పాత్ర నిక్షేపం దొరికింది.\nఅతను దుష్టబుద్ధితో, ‘మన అదృష్టం\nబాగున్నది. మనం ఇంటికి తిరిగి పోదాం\nపద.” అన్నాడు.\nధనం కోసమో, విద్యకోసమో, కళ\nకోసమో దేశాంతరం వెళ్లినవాడికి అది\nలభించగానే స్వదేశం మీద గాలి మళ్లటం\nసహజం.\nఅందుకు దుష్టబుద్ధి వెంటనే ఒప్పుకు\nన్నాడు. ఇద్దరూ స్వదేశానికి తిరిగివచ్చారు.\nవాళ్లు తమ ఊరు చేరవస్తుండగా ధర్మ\nబుద్ధి దుష్టబుద్ధితో, ‘మిత్రమా, దొరికిన\nదానిలో నీ సగం నువు తీసుకో. త్వరలోనే\nమనం మనవాళ్లను చేరుకుని పండగ\nచేసుకోబోతున్నాం,' అన్నాడు.\nదురాశ మనసులో పెట్టుకున్న దుష్ట\nబుద్ధి, ‘మిత్రమా, ఇంత డబ్బు ఒక్కసా\nరిగా మన బంధువులకూ, స్నేహితులకూ\nచూపడం అంత మంచిది కాదు. వాళ్లు\nదాన్ని కోరతారు. అదీగాక వివేకి అయిన\nవాడు, తనకు కొద్ది సంపదే ఉన్నప్పటికీ,\nదాన్ని ప్రదర్శించడం అనుచితం. డబ్బు\nపాపిష్టిది.-అది తపస్వులను సైతం\nచలింపజేస్తుంది. అది అలా ఉంచి, ఈ\nబంగారం మన ఉమ్మడి సొత్తుగా ఉన్నంత\nకాలమూ మన స్నేహబంధం మరింత\nదృఢంగా ఉంటుంది. అందుచేత ఇప్పుడు\nమనం చెరొక నూరు నాణాలూ తీసుకుని,\nమిగిలిన ఎనిమిది వందలూ పాత్రతో సహా\nఅరణ్యప్రదేశంలో రహస్యంగా పాతిపె\nడదాం. అలా చేయడం వల్ల, ఈ పెన్నిధి\nమనకు అచ్చివచ్చేదీ లేనిదీ కూడా తెలిసి\nపోతుంది. మనకు అవసరం కలిగినప్పు\nడల్లా వచ్చి ధనం కొంచెం కొంచెంగా\nతీసుకుపోతూ ఉండవచ్చు.’\nధర్మబుద్ధికి అనుమానం కలగలేదు.\nఇద్దరూ అరణ్యంలో ఒక నిర్జన ప్రాంతానికి\nవెళ్లి, అక్కడ నిధిని పాతిపెట్టి తమ ఇళ్లకు\nతిరిగి ఇచ్చేశారు.\n(ఇంకా వుంది)",
            "book_page_end": 27,
            "story_id": "2012_01_06",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "విమర్శ",
            "book_page_start": 28,
            "pdf_page_start": 28,
            "pdf_page_end": 30,
            "author": "తిరుమలశ్రీ",
            "genre": "సాంఘిక కథ",
            "moral": "నిజమైన నాయకుడు విమర్శలను సానుకూలంగా స్వీకరించి, వాటిలో ఉన్న లోటుపాట్లను సరిదిద్దుకోవాలి. అధికార మదంతో ఇతరుల అభిప్రాయాలను అణచివేయకూడదు.",
            "keywords": [
                "చక్రవర్తి విష్ణువర్ధనుడు",
                "శూరసేనుడు",
                "విమర్శ",
                "అనంతవర్మ",
                "కుటుంబ వ్యవస్థ"
            ],
            "characters": [
                "చక్రవర్తి విష్ణువర్ధనుడు",
                "శూరసేనుడు",
                "అనంతవర్మ"
            ],
            "locations": [
                "త్రిపర్ణ సామ్రాజ్యం",
                "రామపురి"
            ],
            "content": "త్రిపర్ణ సామ్రాజ్యాన్ని ఏలే చక్రవర్తి విష్ణు\nవర్ధనుడు సహృదయుడు, సమర్థుడూనూ.\nరాజ్యవ్యవహారాల్లో కీలక నిర్ణయాలు తీసు\nకునేటప్పుడు వీచక్షణను పాటించగలడని\nపేరుపొందాడు.\nఒకసారి సర్వసేనాని శూరసేనుడు చక్ర\nవర్తి వద్దకు వచ్చి, ‘ప్రభూ! మన సామంత\nరాజ్యాలలో ఒకటైన రామపురి రాజ్యాన్ని\nఏలే అనంతవర్మ ఏలినవారి శాసనాలను\nవిమర్శిస్తున్నట్లు వార్తలు వస్తున్నాయి. కప్పం\nకట్టడానికి కూడా సవాలక్ష ప్రశ్నలు వేస్తు\nన్నాడు. తమ ఆజ్ఞ అయితే తక్షణమే వెళ్లి\nఅతనికి బుద్ధి చెప్పి వస్తాను,” అన్నాడు.\nసేనాని మాటలు విన్న విష్ణువర్ధనుడు,\n'అనంతవర్మకు తప్పక బుద్ధి చెప్పవలసిందే.\nఎలా చెప్పాలన్నది మేం ఆలోచిస్తాం,' అని\nఅప్పటికి అతడిని పంపేశాడు.\nచక్రవర్తి ఆదేశాలకు ఎదురుచూస్తూ,\nరామపురి మీదకు దండెత్తేందుకు సన్నా\nహాలను చేసుకోసాగాడు శూరసేనుడు.\nఅంతలో ఓ రోజున అతనికి చక్రవర్తి నుండి\nపిలుపు రానేవచ్చింది. ఉత్సాహంగా వెళ్లాడు\nఅతను:\nవిష్ణువర్థనుడు, శూరసేనుడితో రామా\nపురం గురించి గాని, అనంతవర్మ గురించి\nగాని ప్రస్తావించలేదు. ‘శూరసేనా! ఉమ్మడి\nకుటుంబపు వ్యవస్థను గూర్చి అధ్యయనం\nచేస్తున్నాము మేము. ఆ సందర్భంలో నీ\nసహకారం కోరి పిలిపించాము,” అన్నాడు.\nసామాజిక దృక్పథం కలిగిన చక్రవర్తి\nవిష్ణువర్ధనుడు తరచుగా అటువంటి విష\nయాలపై అధ్యయనం చేస్తుండటం కద్దు.\nఅందుకే, 'అవశ్యం సెలవీయండి, ప్రభూ!’\nఅన్నాడు శూరసేనుడు.\n‘ఆ అధ్యయనంలో ఓ భాగమైన కుటుం\nబంలో సామరస్యతను గూర్చి, పరిశీలిం\nచేందుకుని వివిధ తరగతులకు చెందిన\nకొన్ని కుటుంబాలను నమూనాలుగా తీసు\nకున్నాం మేము. వాటిలో నీదొకటి,' చెప్పాడు\nవిష్ణువర్ధనుడు.\n“నువ్విప్పుడు చేయవలసిందల్లా ఇంటికి\nవెళ్లి ప్రశాంతంగా ఆలోచించి.. గత మూడు\nమాసాల్లోనూ నీ కుటుంబ వ్యవహారాలకు\nసంబంధించి నువ్వు తీసుకున్న నిర్ణయాలూ,\nవాటిని నీ కుటుంబంలోని సభ్యులంతా\nఏకగ్రీవంగా ఆమోదించిన సందర్భాలూ\nవగైరా వివరాలన్నీ రాసుకుని వచ్చి మాకు\nచూపించాలి.'\n'ఓస్, అదెంత భాగ్యం!' అనుకున్న\nశూరసేనుడు చక్రవర్తి వద్ద సెలవు తీసుకుని\nవెళ్ళిపోయాడు.\nమర్నాడు తల వేలాడేసుకుని వచ్చిన\nసేనానిని చూసి విస్తుపోయాడు విష్ణువర్ధ\nనుడు.\n‘మహాప్రభూ! తరచి చూస్తే గత మూడు\nమాసాలలోనూ నేను చేసిన ప్రతిపాదనలతో,\nనిర్ణయాలతో నా భార్య కాని, నా ఇద్దరు\nకుమారులు కాని ఏకగ్రీవంగా అంగీకరిం\nచిన సందర్భాలు ఒకటీ ఆరా తప్పితే ఏవీ\nలేవు,' అని విన్నవించుకున్నాడు శూరసే\nనుడు.\nవిష్ణువర్ధనుడు విస్తుపోతూ, 'ఆశ్చర్యంగా\nఉన్నదే! మరి కుటుంబ పెద్దగా నువ్వేం\nచేసావ్? వారిని దండించి నీ దారికి తిప్పు\nకున్నావా లేదా?' అనడిగాడు.\nఅందుకు శూరసేనుడు నవ్వి, 'ఓ పక్క\nనేను తాళికట్టిన భార్య, మరోపక్క పిల్లలు\nపసివాళ్లూ, అనుభవ శూన్యులూనూ. నా\nనిర్ణయాలలోని లోతుపాతులు వారికి ఎలా\nఅర్థమవుతాయి? అందుకే వారికి నచ్చచెప్ప\nడానికి ప్రయత్నించాను. అలా కొన్ని సంద\nర్భాలలో వారి ఆలోచనా సరళిని మార్చగలి\nగాను. కొన్ని సందర్భాలలో వారి ఆలోచన\nలకు అనుగుణంగా నా నిర్ణయాలను మార్చు\nకున్నాను,” అని జవాబిచ్చాడు.\nఅప్పుడు విష్ణువర్ధనుడు మందహాసం\nచేసి, ‘రామపురాధీశుడు అనంతవర్మ విష\nయంలో నువ్వు చేసిన ఫిర్యాదుకు సమా\nధానం కూడా ఇదే, శూరసేనా! అనంతవర్మ\nసామంతుడైనంత మాత్రాన అతడు మనకు\nబానిస అని అర్థం కాదు. మన సామ్రాజ్య\nమనే ఉమ్మడి కుటుంబంలో అతనూ ఒక\nభాగస్వామిగా ఉంటున్నాడు.\nచక్రవర్తి చేసే శాసనాలను విశ్లేషించి\nవిమర్శించే హక్కు సామంతరాజులకు\nఉంది. వారు మనకు చెల్లిస్తున్న కప్పమూ,\nమన సామ్రాజ్యంలో వారూ ఒక భాగమే నన్న\nసత్యమూ వారికి ఆ హక్కును ప్రసాదిం\nచాయి. అందుకు వారిని తప్పు పట్టడం\nసమంజసం కాదు,' అన్నాడు శాంతంగా.\n‘ప్రభూ!' అన్నాడు శూరసేనుడు తెల్ల\nబోయి.\n‘శూరసేనా! ఓ క్షణం అధికారమదం అనే\nపొరని తొలగించి శాంతంగా ఆలోచిస్తే నీకే\nబోధపడుతుంది. చిన్నదైన నీ స్వంత కుటుం\nబంలోనే ఏకాభిప్రాయం కుదరడం అరుదు.\nభార్యకూ, భర్తకూ కన్నవారికీ సంతానానికీ\nనడుమనే ఆలోచనలలో ఓ పొందికంటూ\nకుదరడం లేదు.\nఅటువంటప్పుడు సామ్రాజ్య పాలనలో\nరాజకీయపరమైన శాసనాల విషయంలో\nఏలికల మధ్య అభిప్రాయభేదాలు తలెత్త\nడంలో వింత ఏమున్నది? మన శాసనాల\nపట్ల అనుమానాలు రేగాయంటే ఆ లోపం\nమనదే ఔతుంది. ఆ సందేహాలను తీర్చవల\nసిన బాధ్యత మనపైన ఉంది.'\nఓ క్షణం ఆగి సాభిప్రాయంగా సేనాని\nవంక చూశాడు విష్ణువర్ధనుడు. ‘మనకు\nఅధికారం ఉందికదా అని.. విమర్శించిన\nవారినల్లా శిక్షించాలనుకోవడం అవివేకమే\nఔతుంది. అసలు విమర్శలనేవే లేకుంటే\nమన చర్యలలోని లోటుపాట్లు మనకు ఎలా\nతెలిసి వస్తాయి? సద్విమర్శలు ఎప్పుడూ\nఆరోగ్యకరమే.'\nవిష్ణువర్ధనుడి నిశిత దృష్టికి, విశాల దృక్ప\nధానికి జోహార్లు అర్పించకుండా ఉండలేక\nపోయాడు శూరసేనుడు.\n‘నా అజ్ఞానానికి మన్నించండి, మహా\nప్రభూ! స్వయంగా రామపురికి వెళ్లి అనంత\nవర్మను కలుసుకుంటాను. అతని అను\nమానాలనూ, శంకలనూ నివృత్తి చేసి పని\nసాధించుకుని వస్తాను,' అని చక్రవర్తి వద్ద\nఅనుమతి తీసుకుని నిష్క్రమించాడు.",
            "book_page_end": 30,
            "story_id": "2012_01_07",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "వేటగాడు",
            "book_page_start": 31,
            "pdf_page_start": 31,
            "pdf_page_end": 32,
            "author": "ఎన్. శివనాగేశ్వరరావు",
            "genre": "నీతి కథ",
            "moral": "అహంకారం, స్వార్థం మనిషికి మంచివి కావు. ప్రాణం కంటే మానవత్వం గొప్పది. ఉపకారం చేసినవారికి కృతజ్ఞత చూపాలి.",
            "keywords": [
                "విక్రమధీరుడు",
                "వేటగాడు",
                "అహంకారం",
                "కొండచిలువ",
                "మానవత్వం"
            ],
            "characters": [
                "విక్రమధీరుడు",
                "రణమల్లు",
                "సైనికులు"
            ],
            "locations": [
                "పంచవని రాజ్యం",
                "అరణ్యం"
            ],
            "content": "పంచవని రాజ్యం రాజు విక్రమధీరుడు\nమహావీరుడు. అయితే అతనికి తనను\nమించిన వారు లేరన్న అహంకారం జాస్తి.\nఅతడికి వేటంటే ప్రాణం. వీలు చూసు\nకుని తరచుగా అరణ్యానికి వెళ్లి జంతువు\nలను వేటాడేవాడు.\nఎప్పటిలాగే ఒక పర్యాయం విక్రమధీ\nరుడు మెరికల్లాంటి కొంతమంది సైనికు\nలను వెంటతీసుకుని అరణ్యానికి వేటాడ\nటానికి వెళ్లాడు. ఒక జింక పిల్లను చూసి\nబాణం గురిపెట్టాడు. అదే సమయానికి\nదూరం నుంచి ఒక బాణం వచ్చి జింక పిల్లను\nతాకింది. అది నేలకు ఒరిగింది.\nతను గురిపెట్టిన జింక పిల్లను వేటాడి\nనది ఎవరా అని విక్రమధీరుడు బాణం\nదూసుకొచ్చిన దిశగా చూశాడు. ఒక పొద\nమాటునుంచి ఒక వ్యక్తి బయటకు వచ్చాడు.\nఅతని వేష ధారణ చూసిన విక్రమధీరుడు\nఅతడు తప్పక వేటగాడు అయి ఉంటాడని\nభావించాడు. ఆ వేటగాడు మహారాజును\nసమీపించినంతనే నమస్కరించి, 'మహా\nరాజా! క్షమించండి. మీరు జింక పిల్లకు\nబాణం గురిపెట్టిన విషయం తెలియక నేను\nబాణం వదిలాను,’ అన్నాడు.\nవిక్రమధీరుడు కన్నెర్రజేసి, ‘ఎవరు\nనువ్వు 'అని ప్రశ్నించాడు. ‘నా పేరు రణ\nమల్లు. పొట్టపోసుకోవడానికి జంతువులను\nవేటాడుతుంటాను,' అని చెప్పాడతను.\n'నేను వేటాడ దలిచిన జింకపిల్లను నీవు\nవేటాడి పెద్ద తప్పు చేశావు. అందుకు శిక్షగా\nనీ కుడిచేతి బొటన వేలును నరికిస్తాను.'\nఅన్నాడు విక్రమధీరుడు. 'మహారాజా! తెలి\nయక చేసిన తప్పుకు అంత శిక్ష తగదు. విలు\nకాడికి కుడిచేతి బొటన వేలు ప్రాణంతో\nసమానమని మీకు తెలియనిది కాదు, '\nఅన్నాడు రణమల్లు,\n'నీవు నన్ను మించిన విలుకాడివా?' అని\nపరిహసించాడు విక్రమధీరుడు.\n'మీరు యుద్ధ భూమిలో ఎంతవీరులో,\nఈ అరణ్యంలో నేనంత వీరుణ్ణి,' బదులు\nపలికాడు రణమల్లు.\nవిక్రమధీరుడు ఆగ్రహంతో 'తక్షణం వీడి\nప్రాణం తీయండి.' అని భటులను ఆదేశిం\nచాడు.\nభటులు రణమల్లు మీద కత్తులు\nదూస్తుండగా హఠాత్తుగా ఒక మహా వృక్షం\nమీదనుంచి భయంకరమైన కొండ చిలువ\nమహారాజు మీదపడి అతణ్ణి చుట్టేసింది.\nమహారాజు, సైనికులు బిత్తరపోయారు.\nకొండ చిలువ బారి నుంచి తప్పించుకోవడా\nనికి ప్రయత్నం చేశాడు గాని, అతని శక్తి\nచాలలేదు. సైనికులు, కత్తులు దూసి కూడా\nకొండ చిలువ మీద దాడి చేస్తే మహారాజుకు\nమరింత ప్రమాదమని శంకించారు.\nఆ దృశ్యం చూసిన రణమల్లు తక్షణమే\nవిల్లు సంధించి రాజుకు చిన్న గాయమైనా\nతగులకుండా, కొండ చిలువమీదకు వది\nలాడు. దాంతో కొండ చిలువ పట్టు సడలిం\nచింది. అదే అదునుగా విక్రమధీరుడు\nకొండచిలువ బారి నుంచి బయటపడి పరు\nగున ఇవతలికి వచ్చాడు. రణమల్లు కొండ\nచిలువను సమీపించి తన మొలనున్న చుర\nకత్తి తీసి దాని ప్రాణం తీశాడు.\nవిక్రమధీరుడు, రణమల్లును కౌగలిం\nచుకుని, 'అహంకారంతో నిన్ను చులకన చేసి\nమాట్లాడాను. నీ ప్రాణం తీయించబోయాను.\nఅయినా నీవు నన్ను కాపాడావు. యుద్ధ\nభూమిలో ఇదే పరిస్థితి నా శత్రురాజుకు వస్తే\nనేను అతని చావునే కోరతాను. నీలా దయ\nచూపను. నీవు నా కంటే గొప్పవాడివి. నన్ను\nమన్నించు,' అని కోరాడు.\nఅందుకు రణమల్లు, ‘మహారాజా! విలు\nకాడికి చేతి బొటన వేలు ఎంత ముఖ్యమో,\nమనిషి అనేవాడికి మానవత్వం అంత ముఖ్యం.\nఒక మనిషిగా నా ధర్మం నేను నిర్వర్తించాను.\nఅంతే గాని ఇందులో నా గొప్పదనం ఏమీ\nలేదు, అని వినయంగా బదులు పలికాడు.\nవిక్రమధీరుడు తన మెడలోని ముత్యాల\nహారం తీసి, రణమల్లు మెడలో వేసి అతనికి\nకృతజ్ఞతలు చెప్పి, వెనుదిరిగాడు.",
            "book_page_end": 32,
            "story_id": "2012_01_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "తేడా",
            "book_page_start": 33,
            "pdf_page_start": 33,
            "pdf_page_end": 34,
            "author": "ఎ. కొండలరావు",
            "genre": "నీతి కథ",
            "moral": "ఇతరుల వద్ద ఉన్న వస్తు సంపదతో సంతృప్తి చెందకుండా, స్వయంకృషితో, ప్రతిభతో సాధించిన బహుమతులకే నిజమైన విలువ ఉంటుంది.",
            "keywords": [
                "దీపిక",
                "బహుమతి",
                "కానుక",
                "పాటల పోటీ",
                "త్యాగరాజు చరిత్ర"
            ],
            "characters": [
                "దీపిక",
                "వెంకటరాజు",
                "మైత్రేయి",
                "రోజీ",
                "న్యాయమూర్తి"
            ],
            "locations": [
                "బడి",
                "ఇల్లు"
            ],
            "content": "ఆరోజు ఎదురింటి రోజీ పుట్టినరోజు వేడు\nకకి వెళ్లి వచ్చిన దగ్గరనుంచి ఇంట్లో ఎవరి\nతోను మాట్లాడకుండా రెండు బుగ్గలమీదా\nచేతులుంచుకుని దీక్షగా ఏదో విషయాన్ని\nఆలోచిస్తూ కూర్చుంది ఆరేళ్ల దీపిక.\nదీపిక తండ్రి వెంకటరాజుకి అది చాలా\nఆశ్చర్యంగా అనిపించింది. ఒక్కగానొక్క\nకూతురయిన దీపికను వాళ్లు ఎంతో అపు\nరూపంగా చూసుకుంటారు మరి.\n“నువ్వేమయినా దీపూని కోప్పడ్డావా?\"\nఅని అడిగాడు భార్య మైత్రేయిని.\n“లేదే... ఎందుకలా అడుగుతున్నారు”\nఅంది మైత్రేయి భర్తతో.\n“మరయితే రోజూ గలగలా నవ్వుతూ\nఇల్లుషీకి పందిరివేస్తూ అల్లరి చేసే మన\nదీపిక ఎందుకంత విచారంగా కూర్చుంది?”\n“నేను వంటింటి పనిలోపడి గమనించ\nనేలేదు సుమండీ! ఎదురింటి డాక్టరు గార\nమ్మాయి రోజీ పుట్టినరోజుకి వెళ్లేటప్పుడు\nబాగానే ఉందే! పదండి కనుక్కుందాం”\nఅంది మైత్రేయి.\n“ఏమ్మా దీపూ! అలా ఉన్నావేం?”\nలాలనగా అడిగిన తండ్రికేసి చూసిన దీపిక\nకళ్లల్లో ఏదో బాధ కదలాడింది.\n“మరేమో రోజీకి ఎన్ని బహుమతులొ\nచ్చాయో నాన్నగారూ! కార్లు, బొమ్మలు,\nబట్టలు” అంది రోజీ.\nవెంకటరాజుకి విషయం అర్థమయింది.\n“అన్నట్టు దీపూ! రేపు బడిలో పాటల\nపోటీలున్నాయన్నావు. బాగా సాధన చేసావా?\nఏదీ ఓసారి పాడి వినిపించుమరి!” అన్నా\nరాయన దీపిక దృష్టిని మళ్లిస్తూ...\nతను అమ్మ దగ్గర నేర్చుకున్న అన్న\nమయ్య కీర్తనను తండ్రికి పాడి వినిపిం\nచింది దీపిక. తల్లి ఆ పాటలో ఒకటి రెండు\nచోట్ల ఎలా చక్కని భావాన్ని పలికించాలో\nచెప్పి సరిదిద్దింది.\nమరునాడు సాయంత్రం వెంకటరాజు\nవచ్చేసరికి దీపిక గుమ్మందగ్గరే ఎదుర\nయింది. పాటల పోటీలో ప్రథమ బహుమ\nతిగా తనకిచ్చిన ‘త్యాగరాజు జీవిత చరిత్ర'\nపుస్తకాన్ని తండ్రికి చూపించి ఆనందంతో\nగంతులేసింది.\n“ఎంతో ఖరీదు చెయ్యని ఈ పుస్తకం\nచూసి ఎందుకంత సంతోషం తల్లీ!” అని\nఅడిగారు వెంకటరాజు నవ్వుతూ.\n“మరేమో నాకు బహుమతి ఇస్తూన్యాయ\nమూర్తి గారు నేను పెద్దయ్యాక ఎంతో గొప్ప\nగాయనివి అవుతానని మెచ్చుకున్నారుగా.”\n“అంటే ఇది నీ ప్రతిభకి గుర్తింపుగా\nవచ్చిన పుస్తకం అన్నమాట\" అన్నాడు\nతండ్రి.\n“దీనిని భద్రంగా దాచుకుంటాను.\nఎంత పెద్దయినా దీనిని నేను మర్చిపోలేను\nనాన్నగారూ!” అంది దీపికమెరుస్తున్న కళ్లతో.\nచిన్నతనంలో పిల్లలను ప్రోత్సహిం\nచడం, వారి ప్రతిభను మెచ్చుకోవడం అనేవి\nవారిని ఉన్నత స్థానాలకు తీసుకు వెళ్తా\nయని తెలిసిన వెంకటపతి రాజు కూతురి\nతల ప్రేమగా నిమురుతూ అన్నారు.\n“దీపూ! ఇప్పటికయినా కానుకలకీ\nబహుమతికీ తేడా తెలిసిందా! కానుకలనేవి\nమనకి ఇష్టమైన వారు మనమీది ప్రేమతో\nఇచ్చేవి. బహుమతి మన స్వయంకృషితో\nమన ప్రతిభకి గుర్తింపుగా మనం సంపాదిం\nచుకునేది. రెండూ సంతోషం కలిగించేవే\nఅయినా మన కష్టం లేకుండా వచ్చేవాటి\nకంటే మనం కష్టపడి సాధించుకున్న బహు\nమతులకే ఎక్కువ విలువని నీకు అర్థమ\nయిందిగదా!”\nదీపిక బాగా అర్థమయిందన్నట్టు తల\nఊపడమే కాకుండా తనకి వచ్చిన బహు\nమతిని అలాగే అపురూపంగా గుండెకి\nహత్తుకుని చుట్టుప్రక్కల స్నేహితులందరికి\nచూపించేందుకు సంబరంగా బయటికి\nపరిగెత్తింది.",
            "book_page_end": 34,
            "story_id": "2012_01_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 9,
        "author_counts": {
            "చందమామ బృందం": 2,
            "సంపాదకులు": 1,
            "కల్పితం": 1,
            "డి. జానకి": 1,
            "వాణిశ్రీ": 1,
            "తిరుమలశ్రీ": 1,
            "ఎన్. శివనాగేశ్వరరావు": 1,
            "ఎ. కొండలరావు": 1
        },
        "genre_counts": {
            "వ్యాసం": 1,
            "ఆహ్వానము": 1,
            "బేతాళ కథ": 1,
            "నీతి కథ": 3,
            "సాంఘిక కథ": 2,
            "పంచతంత్ర కథ": 1
        }
    }
}