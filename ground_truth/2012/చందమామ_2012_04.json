{
    "book_id": "చందమామ_2012_04",
    "stories": [
        {
            "title": "యువ విజేతలు - చిచ్చర పిడుగు",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "వ్యాసం (సమకాలీన)",
            "moral": "లక్ష్యం పట్ల చిత్తశుద్ధి, తల్లిదండ్రుల మద్దతు విజయానికి కీలకం.",
            "keywords": [
                "శంతను వినేష్ రంగ్నేకర్",
                "ఛాంపియన్స్",
                "జాతీయ అవార్డు",
                "నటుడు"
            ],
            "characters": [
                "శంతను వినేష్ రంగ్నేకర్"
            ],
            "locations": [
                "మహారాష్ట్ర",
                "ఇండోర్"
            ],
            "content": "శంతను వినేష్ రంగ్నేకర్ సులె గురూజీ విద్యాలయంలో 9వ తరగతి చదువుతున్నాడు. ఇప్పటికే ఇతడు స్టార్ అయిపోయాడు. శ్రీ రమేష్ మోరె దర్శకత్వం వహించిన మరాఠీ చిత్రం 'ఛాంపియన్స్'లో నటనకు గాను ఇతడికి 58వ జాతీయ చిత్రోత్సవాల్లో ఉత్తమ బాల నటుడుగా అవార్డు వచ్చింది.\nపిల్లలపై మరాటీ నాటకం 'అప్పు అశ్వహకారి గుడ్ గుల్య'లో నటించడంతో శంతను నటజీవితం మొదలైంది. మహారాష్ట్ర, ఇండోర్లలో ఈ నాటకాన్ని 37సార్లు ప్రద ర్శించారు.\nశంతను రెండు డాక్యుమెంటరీ చిత్రాలలో కూడా నటించాడు. ఒకటి ఇంగ్లీష్ డాక్యుమెంటరీ 'టాపర్స్.’ రెండోది మరాటీ డాక్యుమెంటరీ 'సావధాన్ పుదీ ఎయిడ్స్ ఆహే.' సమాజంలో ఎయిడ్స్ వ్యాధిపై చైతన్యం తీసుకు రావడానికి తీసిన చిత్రం ఇది. సామాజిక సమస్యలపై తీసిన మరొక మరాఠీ చిత్రం 'వర్స' లో కూడా అతడు నటించాడు.\nపెరిగి పెద్దయ్యాక మంచి నటుడిగా పేరుపొందాలని శంతను ఆశిస్తున్నాడు. తల్లిదండ్రులు అతనికి సంపూర్ణ మద్దతు ఇస్తున్నారు. హోటల్ మేనేజ్మెంట్ కోర్స్ చదవ డానికి కూడా అతడు సిద్ధమవుతున్నాడు. నటనను భవి ష్యత్ కెరీర్ గా తీసుకోవడంలో అతడు ఆసక్తి ప్రదర్శిస్తు న్నాడు కూడా.\nఈ నెల ఉదయ తారకు చందమామ శుభాకాంక్షలు.",
            "book_page_end": 3,
            "story_id": "2012_04_01",
            "raw_genre_backup": "వ్యాసం (సమకాలీన)",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ప్రియమైన పాఠకులకు!",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "సంపాదకీయం",
            "moral": "మంచి ఫలితాల కోసం క్రమం తప్పకుండా చదవాలి; ఇతరుల అభిప్రాయాలను గౌరవించాలి.",
            "keywords": [
                "ఏప్రిల్ పండుగలు",
                "పరీక్షలు",
                "శ్రీరామ నవమి",
                "సంక్షోభం"
            ],
            "characters": [],
            "locations": [
                "యూరప్",
                "తమిళనాడు",
                "కేరళ"
            ],
            "content": "ఏప్రిల్ నెల అంటేనే తీపి, పులుపూ రెండూ కలిసిన పదార్థం లాంటిది. ఒకవైపు మనం పరీక్షలకు సిద్ధమవుతూ, మరోవైపు సంవత్సర కాలంలో పడిన కష్టానికి ప్రతిఫలంగా మంచి మార్కులతో ర్యాంక్ సంపాదించడంపై దృష్టి పెడుతుంటాము. ఇది సంతోషించవలసిన సమయం కూడా! మనం క్రమం తప్పకుండా చదువుతున్నట్లయితే, తుది పరీక్షలలో మంచి ఫలితాలు సాధించే ప్రయత్నంలో ఒత్తిడికి గురికావలసిన అవసరం ఉండదు.\nఏప్రిల్ 1 అంటే ఏప్రిల్ పూల్స్ డే. మన స్నేహితులను మాటల్లో పెట్టి ఏమారుస్తుం టాము. మన సరదాను అందరూ సరైన స్ఫూర్తితోనే స్వీకరిస్తుంటారు. ఈసారి మీరు మిత్రులను ఏప్రిల్ ఒకటి సందర్భంగా ఎలా ఆటపట్టించారో మాకు తెలియజేయండి.\nఏప్రిల్ 1న శ్రీరామ నవమి. శ్రీరామ జయంతి ఉత్సవాలతో మాసారంభమవుతుంది. ఏప్రిల్ 5న మహావీరుడి జయంతి, 6న హనుమాన్ జయంతి మరియు జీసస్ క్రీస్తు శిలువను సందర్భంగా 4 గుడ్ ఫ్రైడేని జరుపుకుంటారు. ఈస్టర్ ఆదివారం క్రీస్తు పునరు త్థానాన్ని జరుపుకుంటారు. పంటకోతల కాలం సందర్భంగా ఏప్రిల్ 13న వైశాఖ పర్వదినం జరుపుకుంటాము. ఏప్రిల్ 14న భారతరత్న డాక్టక్ బాబాసాహేబ్ అంబేద్కర్ జయంతిని జరుపుకుంటాము. ఈరోజునే తమిళనాడులో నూతన సంవత్సరం/విషు పర్వదినాన్ని మరియు కేరళలో నూతన సంవత్సర వేడుకలను కూడా జరుపుకుంటారు.\nయూరప్లో ఆర్థిక సంక్షోభం నెలకొన్నది. కాని ఈ దేశాలే ఆర్థిక వ్యవస్థను ఎలా గాడిలో పెట్టుకోవాలంటూ భారత్కు ఆమధ్య సలహా ఇవ్వడానికి ప్రయత్నించాయి. జీవితంలో పరిస్థితులు తారుమారవుతుంటాయి మరి. ఈరోజు బోధకుడుగా ఉన్న వ్యక్తి రేపు విద్యార్థిగా ఉండవలసి రావచ్చు. నేటి విద్యార్థి రేపటి బోధకుడుగా కూడా మారవచ్చు.\nమేం కొత్త పుస్తకాలను ప్రారంభించడానికి, మొబైల్ ఇంటర్నెట్లో కొత్త కార్యక్రమాలను చేపట్టడానికి ప్రయత్నిస్తున్నాము. మొబైల్ మరియు ఇంటర్నెట్లో ఏం చదవాలనుకుం టున్నారో, చూడదలిచారో మాకు తెలియజేయండి. మీ అభిప్రాయాలను మా ప్రయ త్నాల్లో భాగం చేస్తాం కూడా.",
            "book_page_end": 5,
            "story_id": "2012_04_02",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 7,
            "author": "చందమామ బృందం",
            "genre": "పాఠకుల అభిప్రాయాలు",
            "moral": "",
            "keywords": [
                "చందమామ గొప్పదనం",
                "పౌరాణిక కథలు",
                "ముఖచిత్రం",
                "ఆకాశవాణి సూక్తులు"
            ],
            "characters": [],
            "locations": [],
            "content": "హిందీ చందమామను చదవటం నాకిష్టం. అన్ని కథలూ అద్భుతంగా ఉంటాయి. వీటిలో ఉత్తమమైనది ముఖచిత్రం. చందమామ ముఖచిత్రం సుందరంగా ఉంది. పంజాబీ చందమామను మీరు ఎందుకు ఆపివేశారు? - సందీప్ కుమార్, అమృత్సర్\nపుస్తకాల షాపుకు వెళ్లినప్పుడల్లా నేను చందమామకోసం వెతుకుతాను. ప్రతినెలా చందమామ చదువుతుంటాను. గత 40 ఏళ్లుగా చందమామ చదువుతున్నాను. - munubhargabi@ovi.com\nమూడో తరగతి చదువుతున్నప్పటినుంచి చందోబా(చందమామ)ను చదువుతూ వస్తున్నాను. ఇప్పటికీ చదువుతూనే ఉన్నాను. మహారాష్ట్ర ప్రభుత్వంలో ఒక విభాగాధిపతిగా పనిచేస్తు న్నాను. అరబ్ సాహిత్యం నుంచి కథలను చదవాలని నా కోరిక. - సంజయ్ డోలె\nచందమామను చూడటం, చదవటం అంటే నాకెంతో ఇష్టం. - బిఆర్. శంకర్, గంగావతి\nనేను చందమామ నిత్య పాఠకుడిని, కాలం గడుస్తూ ముసలివారమవుతున్నప్పుడు కూడా చందమామ మాతో కలిసి వస్తూనే ఉంది. పుస్తకాలు చదవటం తగ్గిపోతుండటంతో ఈ రోజుల్లో మన సంస్కృతి క్షీణిస్తోంది. కాని జాహ్నమాము (చందమామ) దీనికి పరిష్కారంగా పనిచేస్తోంది. పౌరాణిక జ్ఞానానికి ప్రధాన వనరు జాహ్నుమాము. పౌరాణికాలపై క్విజ్ను మళ్లీ ప్రారంభించండి. - లోకనాథ్ సేథి, కలహండి(జిల్లా), ఒరిస్సా\nయాభై ఏళ్ల వయసులోనూ చందమామను ఉత్సాహంతో చదువుతుంటాను. శంకర్, చిత్రా బొమ్మలతో కూడిన కథలు, ఇప్పటికీ నన్ను ఉత్తేజ పరుస్తుంటాయి. - జవన, కర్నాటక\nగ్రంథాలయంలో గుజరాతి చందమామను మొదటిసారిగా చదివి చాలా ఇష్టపడ్డాను. చందమామను పిల్లల కంటే పెద్దలు ప్రీతిగా చదువుతుంటారు. ట్యూషన్ క్లాసుల్లో చంద మామ నుంచి నేను చదివి చెప్పే కథలను పిల్లలు బాగా ఇష్టపడుతుంటారు. చందమామ ఇప్పటికీ తాజాగానే ఉంది. - జ్యోతి సంన్తాని, బరోడా\nచందమామను లాంతరు నీడలో చదివిన చిన్ననాటి అనుభవాలను అందరితో పంచు కోవడానికి అవకాశమిచ్చిన చందమామకు కృతజ్ఞతలు. మా పిల్లలు పాత చందమామ కాపీలను తీసుకుని చదువుతుంటారు. అర్ధ శతాబ్దం పైగా ప్రచురించబడుతూ రికార్డు సృష్టిస్తున్న ప్రియమైన చందమామకు శుభాకాంక్షలు. - శ్యామల ఎస్ ఎన్ భట్, పల్లత్తాడ్క, కేరళ\nచందమామలో శిథిలాలయం చదివిన తర్వాత 'అపూర్వ స్తంభ' సీరియల్ను మళ్లీ ప్రచురిం చవలసిందిగా కోరుతున్నాను. ఈ సీరియల్ ఒక్కసారి కూడా పునఃప్రచురించబడలేదు. - ఎస్.వెంకటేష్, ఇందిరా నగర్, బెంగళూరు\nచందమామ ముఖ చిత్రం, అట్టవెనుక బొమ్మలోని శివతాండవ దృశ్యం మనోహరంగా ఉన్నాయి. శివుడు ఆనంద తాండవం చేస్తున్నప్పుడు పాలు పంచుకున్న దేవతల వదనాలలో ఆనందం తాండవిస్తుండటం అనే భావనతో బొమ్మ గీయడం ఇదే మొదటి సారి అను కుంటాను. వపాగారు మాత్రమే గీయగలిగిన అద్భుత చిత్రం. - ఐ.కోటేశ్వరరావు, చెన్నయ్\nచందమామలో నా జ్ఞాపకాలు ప్రచురించినందుకు ధన్యవాదాలు. చందమామ పత్రిక సాధించిన ప్రగతిని చూసి సంతోషిస్తున్నాను. మునుపటిలాగే చందమామ ఇప్పటికీ ఆకర్ష ణీయంగా, జ్ఞానదాయకంగా, వినోదాత్మకంగా ఉండటాన్ని కొనసాగిస్తోంది. - పి.పరమేశ్వర రావు, నోయిడా, న్యూఢిల్లీ\nమా తాతగారు చందమామను గత 50 ఏళ్లుగా చదువుతున్నారట. నాకు చిన్నప్పుడు కథలు చెబుతూ నిద్రపుచ్చేవారు. ప్రస్తుతం నేనే స్వయంగా చందమామ కథలు చదివే స్థాయికి చేరాను. ఇప్పుడు నేను చదివి మా తాతగారికి కథలు వినిపిస్తుంటే ఆయన చాలా ఆనం దంగా ఉంటారు. పెద్ద వాళ్లు వారి జ్ఞాపకాలు చెబుతుంటే, చందమామ చదవడానికి వయస్సు, ఉద్యోగపు హోదా అక్కరలేదనిపిస్తుంది. పెద్దవారిని సైతం చిన్నపిల్లల్లాగా చేసి కథలు చదివించే శక్తి చందమామకే ఉంది. ఈ నెల కథలన్నీ బాగున్నాయి. అలాగే లోకజ్ఞానం క్విజ్ మాకు మెదడుకు మేత అన్నట్లుంది. - పులిజాల శ్రద్ధ, హైదరాబాద్\nపాత చందమామల్లో ఆకాశవాణి సూక్తులు పేరిట మీరు చక్కని సూక్తులు ప్రచురించేవారు. నేటి పిల్లలకోసం వాటిని మళ్లీ ప్రచురించగలరు. - ఎమ్. అచ్యుతానంద రెడ్డి, గాజువాక\nహిందీ భాష తెలిసిన వ్యక్తి పంజాబీ చందమామను చదివి పంజాబీ భాషను నేర్చుకున్న జ్ఞాపకం చదువుతుంటేనే హృద్యంగా ఉంది. మోక్షగామి, రుజువు కథలు చాలా బాగు న్నాయి. - ఎస్.శ్యామ్సుందర్, రాయచోటి\nగతవారం కొల్హాపూర్కు వెళ్లాను. చందోబా పత్రికను చాలా కాలం తర్వాత అంగడిలో కొన్నాను. చందోబా ఇప్పటికీ వస్తుండటం చూసి ఆశ్చర్యపోయాను. (అల్లా దయవల్ల అది ఎప్పటికీ వస్తూనే ఉండాలి). చందోబా కాపీని తీసుకుని మా ఊరైన సతారాకు వచ్చాను. చాలా కాలం తర్వాత చందోబాను చూసిన మా నాన్న కూడా చాలా సంతోషించాడు. ఒక మధ్యాహ్నం తర్వాత ఆయన చందోబాను పూర్తిగా చదివేశారు. మా మామగారికి కూడా చందోబా గురించి చెప్పాను. ఆయన కూడా దాన్ని చదివేశారు. కుటుంబంలోని సభ్యులం దరూ చందోబాను అడగటంతో సంతోషపడ్డాను. - ఇర్ఫాన్, సతారా",
            "book_page_end": 7,
            "story_id": "2012_04_03",
            "raw_genre_backup": "పాఠకుల అభిప్రాయాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - తెలుగు",
            "book_page_start": 9,
            "pdf_page_start": 9,
            "pdf_page_end": 10,
            "author": "చందమామ బృందం",
            "genre": "జ్ఞాపకాలు",
            "moral": "",
            "keywords": [
                "బాల్య జ్ఞాపకాలు",
                "పాతాళ భైరవి",
                "ప్రశాంతత",
                "మార్గదర్శి"
            ],
            "characters": [
                "K. Sivaram Prasad",
                "H. Abdul Mazid",
                "రాకేష్ ఓం ప్రకాష్"
            ],
            "locations": [
                "బెంగళూరు",
                "చిత్తూరు",
                "ముంబై"
            ],
            "content": "1964-65 ప్రాంతాల్లో మా మామయ్యగారింటికి వెళ్ళినప్పుడు, వాళ్ళింట్లో మొట్టమొదటిసారి చందమామను చూడ్డం. 1966లో, మా నాన్నగారు, నా పుట్టినరోజు నాడు, చందమామ పత్రికనిచ్చి నన్ను బాధ పడసాగారు. ఇది మొదలు, మా ఇంట్లో చందమామ ఎప్పుడూ ఉంటూనే ఉన్నది. అప్పట్లో చందమామ 75 పైసలు ఉండేది. ప్రతీ నెల ఎప్పుడు వస్తుందా అని ఎదురు చూడటం, రాగానే వేగంగా ఇంటికి వెళ్ళి డబ్బులు తీసుకుని వచ్చి, కొనుక్కుని, బొమ్మలు చూసుకుంటూ తిరిగి వెళ్ళేవాళ్ళం.\nచదవటం, చదవటం నేర్చుకునే రోజుల్లో, చక్కటి భాషలో ఉన్న చందమామ కథలను చదవటం, నాకు ఎంతోగానో ఉపకరించింది. తెలుగు పిల్లలు లేకుండా ప్రాయంగా అభివృద్ధి చెందాలి. అలాగే మంచి, మంచి పౌరాణిక కథలను మాకు అందించండి.\nసంతోషించడానికి మాకు చందమామ పత్రిక చాలా ఇష్టమైంది. ఇతను 13-14 ఏళ్ళప్పటికి చందమామను బాగా ఇష్టపడసాగాడు. అప్పటికి చాలామంది పిల్లలు చందమామ పత్రిక కోసం ఎదురుచూసేవారు. విదేశాలలో నా సోదరులు ఉన్న వాళ్ళు, మళ్లీ తిరిగి వచ్చినప్పుడు పాత చందమామ పత్రికలను సేకరించి చదివేవాడు. 1973-74 నాటికి పాత చందమామ పత్రికల గురించి చర్చించడం అనేది ఒక ప్రధాన అంశం. రాజు నాయుడు ఆఫీసులో ఉన్నప్పుడు, పాత చందమామ పత్రికలను సేకరించి వాటిని భద్రపరచడం అనేది అతనికి ఒక గౌరవం. ఇప్పుడు పాత చందమామ పత్రికలను చూస్తే, అందులో కథలు, బొమ్మలు ఇప్పటికీ అతనికి చాలా ఉత్సాహాన్నిస్తాయి.\nచందమామతో నా అనుబంధం 62 సంవత్సరాలుగా కొనసాగుతోంది. చందమామను పోలిన కథల పుస్తకం మరొకటి నా కంటికి కనబడలేదు. ఎన్నో కథల పుస్తకాలు వచ్చాయి, వస్తున్నాయి. కాని అవేవీ చందమామతో సరితూగలేవు. చందమామ వస్తే మార్కెట్లో కొని దాచుకుని రోజుకు రెండు కథల చొప్పున చదివి తృప్తి పడుతుంటాను. మొత్తం కథలు ఒకేసారి చదవలేను. నా వయస్సు 72 సంవత్సరాలు. నేను చదివి నా మనవరాళ్లకు ఇస్తుంటాను. వారు చదివి దాస్తున్నారు. ఇంకా చెప్పాలంటే నాకు కూడా అందకుండా చందమామను వారు తీసి దాపెడుతుంటారు. ఎప్పుడైనా మనసు బాగాలేకుంటే పాత చందమామ కథలు చదివి ప్రశాంతత పొందుతుంటాను. ఈ మధ్య చందమామ సైజ్ తగ్గింది. దయచేసి పాత సైజుకు పత్రికను తీసుకురండి. చందమామ అంటే నా ప్రాణం.\nనా బాల్యం నుండి చందమామ నా శరీరంలో భాగమైపో యింది. చందమామ చదివిన తర్వాత నా జీవితంలో ఎవరితోనూ విరోధం పెట్టుకోవటం కాని కోపగించడం కాని చేయలేదు. చందమామ నా మార్గదర్శి. పాతాళ భైరవి సినిమాలోని రాజభవనం ప్రతి చందమామ బొమ్మలోనూ కనబడుతుంటుంది. అలనాటి రాజుల దర్పం చూడాలంటే చందమామే చూడాలి. పశువైద్య శాలలో నేను పనిచేసేటప్పుడు నా సహోద్యోగి ఒకరికి వివరీతమైన కోపం వచ్చేది. మా పై అధికారి సలహా మేరకు అతడు చందమామ చదివేవాడు. కేవలం 2 నెలల్లో అతడి కోవం మటుమాయమైంది.\nమరొక సంఘటన. నాకు మధ్యాహ్నం 2.30 గంటలకు రేడియోలో వివిధ భారతిలో పాటలు వినడం అలవాటు. 22-06-2011న సాయంత్రం 4 గంటలకు '‘ఆజ్ కె మెహెమాన్' ప్రోగ్రాంలో 'రంగ్ బసంతి' సినిమా నిర్మాత రాకేష్ ఓం ప్రకాష్ మెహ్రాతో రేణు బన్సాల్ ఇంటర్వ్యూ నిర్వహించారు. ఆ ఇంటర్వ్యూలో రాకేష్ ఓం ప్రకాష్ తొలుత చెప్పిన మాట. ‘నాకు బాల్యం నుండి చందమామ కథల పుస్తకం చదివే అలవాటు ఉంది. చందమామ పుస్తకం చదివి నేను ప్రశాంతంగా ఉండటమే కాక ఇతరులకూ ఆ కథలు చెబుతుంటాను' వివిధ భారతి బాంబే ప్రోగ్రాంలో నేను ఈ మాటలు విన్నప్పుడు నిజంగా పొంగిపోయాను. పైన చెప్పిన రెండు ఘటనలు కల్పితాలు కావు. ఇవి చందమామ తన పాఠకులపై వేస్తున్న సానుకూల ప్రభావాన్ని చెప్పే నిజమైన సంఘటనలు. చందమామ పాఠకులందరికీ ఈ విషయం చెప్పాలని నా కోరిక.",
            "book_page_end": 10,
            "story_id": "2012_04_04",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మూర్ఖ నిర్ణయం",
            "book_page_start": 11,
            "pdf_page_start": 11,
            "pdf_page_end": 17,
            "author": "శాఖమూరి శ్రీనివాస్ (కల్పితం)",
            "genre": "బేతాళ కథ",
            "moral": "దేశభద్రతకు ప్రాధాన్యత ఇవ్వాలి; దీర్ఘకాలిక ప్రయోజనాల కోసం స్వల్పకాలిక కష్టాలను భరించాల్సి వస్తుంది.",
            "keywords": [
                "మూర్ఖత్వం",
                "నాగవర్మ",
                "ఇంద్రసేనుడు",
                "వలస ప్రజలు",
                "దేశభద్రత"
            ],
            "characters": [
                "విక్రమార్కుడు",
                "బేతాళుడు",
                "ఇంద్రసేనుడు (రాజు)",
                "సునీతి (మంత్రి)",
                "నాగవర్మ (కాంభోజ రాజు)"
            ],
            "locations": [
                "మణిపురం",
                "కాంభోజపురం",
                "నల్లమల పర్వతసానువులు"
            ],
            "content": "పట్టువదలని విక్రమార్కుడు చెట్టు వద్దకు తిరిగి వెళ్ళి, చెట్టుపైనుంచి శవాన్ని దించి భుజానవేసుకుని, ఎప్పటిలాగే మౌనంగా స్మశానం కేసి నడవసాగాడు.\nఅప్పుడు శవంలోని బేతాళుడు మాట్లాడుతూ, 'విక్రమార్కా,... నీ పట్టుదల, ప్రయత్నానికి జోహార్లు. పట్టువిడుపులు ఏమనిషికైనా అవసరం. అయితే సరైన కారణం లేకుండా అభిప్రాయాలను మార్చు కోవడం మూర్ఖత్వమవుతుంది. అలా తన మూర్ఖత్వంతో దేశానికి విలువైన సంపదను చేకూర్చిన శ్రమజీవులను దూరం చేసుకు న్నాడో మహారాజు. అతని మూర్ఖనిర్ణయాన్ని చెబుతాను, శ్రమ తెలియకుండా విను!' అంటూ బేతాళుడు కథ చెప్పసాగాడు.\nపూర్వం నల్లమల పర్వతసానువులను ఆనుకుని మణిపురం రాజ్యం ఉండేది. దానికి ఇంద్రసేనుడు రాజుగా ఉండేవాడు. మేధావి, సమస్యలు పరిష్కరించడంలో దిట్ట అయిన సునీతి అతడికి మంత్రిగా ఉండేవాడు. అతని సలహా సహకారాలతో చక్కగా పరిపాలన చేస్తూ ఇంద్రసేనుడు ఆద ర్శప్రాయుడిగా పేరొందాడు. మణిపురానికి పొరుగునే కాంభోజపురం ఉంది. దానిని నాగవర్మ పరిపాలిస్తున్నాడు. కాంభోజపురం సుభిక్షమైన, శక్తివంతమైన దేశం కాదు. రాజు అస్తవ్యస్త పాలన ప్రకృతి వైపరీత్యాలు తరచూ తాకిడి చేస్తుండటంతో కాంభోజపురంలోని ప్రజలంతా సాధారణ జీవితాన్నే గడపసా గారు. ఒక పర్యాయం వరుసగా రెండు సంవత్సరాలపాటు తీవ్రమైన కరువు సంభ వించి కాంభోజపుర ప్రజలకు తిండిగింజలు కూడా కరువయ్యాయి. గ్రాసంలేక పశువు లన్నీ మోరలెత్తి మౌనరోదన చేయసాగాయి. అన్నార్తులైన వారికి మణిపురం కామధేను వులా కనిపించింది.\nపొట్ట చేత్తో పట్టుకుని గుంపులు గుంపు లుగా మణిపురానికి వలసలు రాసాగారు. అర్ధరాత్రి వేళలో, సైనికులు అప్రమత్తంగా లేని సమయంలో మణిపురంలోకి ప్రవేశించ సాగారు. ఈ వలసల సంగతి సరిహద్దు సైన్యం ద్వారా ఇంద్రసేనుడికి తెలిసింది. తక్షణమే సభలో ఆ విషయాన్ని ప్రస్తావించాడు.\nదాదాపు సభికులంతా వలసలను అనుమ తించవద్దనే కోరారు. చివరగా సునీతి తన అభిప్రాయాన్ని చెబుతూ, 'భూపాలా.. అన్నా ర్తులను ఆదుకోవడం మన కర్తవ్యం. ఫలి తంగా మానవత్వానికి ప్రతీకగా నిలుస్తాము. వారు మనదేశంలోకి రావడం వలన లాభమే కాని నష్టప్రసక్తి లేదు. మనరాజ్యంలో సారవం తమైన భూములెన్నో శ్రమశక్తి వినియోగం కాక బీడు భూములయ్యాయి. రైతులంతా శ్రామికశక్తి కొరకు ఎదురుచూస్తున్నారు. వల సలను అనుమతించడం ద్వారా పంటల సాగు పెరిగి రైతు సుభిక్షంగా ఉండడమేగాక రాజ్య అదాయం కూడా గణనీయంగా పెరు గుతుంది. తద్వారా మనదేశం మరింత శక్తి వంతమవుతుంది. ఆలోచించండి..' అన్నాడు.\nసునీతి మాటల్లోని వాస్తవాన్ని ఇంద్ర సేనుడు గ్రహించాడు. వలసప్రజలను ఆప వద్దని, వారిని రాజ్యంలోకి అనుమతించమని సైన్యాధికారులకు వర్తమానం పంపాడు. సైన్యం వలస ప్రజలను స్వేచ్ఛగా మణి పురంలోకి పంపింది. కొద్దిరోజుల్లోనే వారంతా రాజ్యంలోని పలుప్రాంతాలకు చేరుకుని అనువైనచోట ఉపాధిని వెతుక్కున్నారు. ఎక్కువమంది రైతుకూలీలుగా మారి వ్యవ సాయానికి ఊతమిచ్చారు. కొద్దినెలల్లోనే వారి శ్రమకు ఫలితం లభించింది. రాజ్యంలో బీడు భూములనేవి కనిపించలేదు. ఎటు చూసినా పైర్లతో పచ్చదనం నిండిపోయింది. ఆ సంవ త్సరం రాజ్యాదాయం విపరీతంగా పెరిగింది. ధాన్యరాశులతో రైతులముఖాలు కళకళ లాడాయి. వలసప్రజల సహకారంతో మణి పురం ఎంతో అభివృద్ధి సాధించింది.\nవలస వచ్చినవారిలో ఎంతోమంది ఇల్లు, భూములు సమకూర్చుకుని స్థిరనివాసం ఏర్పరచుకున్నారు. ఈ సమయంలోనే కాంభోజపురం కూడా ఆర్థికంగా పుంజుకుని బలమైన రాజ్యంగా మారింది. అయితే మొదటినుంచీ కాంభోజరాజు నాగవర్మకు ఇంద్రసేనుడిపై అసూయ! అవకాశమొస్తే మణిపురాన్ని స్వాధీనం చేసుకోవాలనేది అతని గాఢవాంఛ. ఇన్నాళ్ళూ శక్తిసామర్థ్యాల లోపం వల్ల మణిపురంపై దండయాత్రకు సాహసించలేదు. కానీ, ప్రస్తుత పరిస్థితి అనుకూలంగా ఉంది. పటిష్టమైన సైన్యం, సమృద్ధిగా ఆర్థికవనరులు ఏర్పరచుకున్న నాగవర్మ యుద్ధం ప్రకటించేందుకు సిద్ధంగా ఉన్నాడు. తన మంత్రులతో, సైన్యాధికారు లతో మంతనాలు చేయసాగాడు.\nనాగవర్మ పన్నుతున్న కుట్రలు, కుతం త్రాలన్నీ వేగుల ద్వారా ఇంద్రసేనుడికి ఎప్పటికప్పుడు తెలుస్తున్నాయి. ఒకనాడు సభను హాజరు పరచి, ‘సభికులారా.. ఒక ప్రత్యేకమైన అంశాన్ని మీముందు ఉంచేం దుకే ఈనాడు మిమ్మల్ని పిలవడం జరిగింది. ఇది మన దేశరక్షణకు, భవిష్యత్తుకు సంబం ధించిన విషయం. నాగవర్మ కయ్యానికి కాలు దువ్వుతున్నాడు. తన వాపును బలంగా భ్రమిస్తున్నాడు. మనం బలంగానే ఉన్నా ఉదాసీనత పనికిరాదు, ఇప్పటికే సైన్యా న్నంతా సరిహద్దు వెంట మోహరించడం జరిగింది. దీనితోపాటు నేనొక కీలకనిర్ణ యాన్ని తీసుకోవాలనుకుంటున్నాను. నా అభిప్రాయాన్ని మీరందరూ గౌరవిస్తారనే భావిస్తాను,' అన్నాడు.\n'రాజ్యభద్రతకొరకు మీరు తీసుకునే ప్రతి నిర్ణయాన్ని మేము శిరసావహిస్తాం. మీరు చెప్పేది మీ అభిప్రాయంగా కాక ఆజ్ఞగా అనుసరిస్తాం, సెలవివ్వండి,' అని అందరూ ముక్తకంఠంతో చెప్పారు.\n'అయితే వినండి. నాగవర్మ గత కొంత కాలంగా మనపై పోరుకు రంగం సిద్ధం చేస్తూ, గోతికాడి నక్కలా కాచుకు కూర్చు న్నాడు. కాంభోజపురం నుంచి వలస వచ్చి గత కొన్ని సంవత్సరాలుగా మనరాజ్యంలో నివాసమున్న ప్రజల్లో కొందరు అతనికి నమ్మకబంట్లుగా పనిచేస్తూ రాజ్యరహస్యా లను చేరవేస్తున్నారు. అందుకే వలస ప్రజ లందరినీ రెండేళ్లపాటు మణిపురం విడిచి వెళ్లమని ఆజ్ఞాపిస్తున్నాను. దేశభద్రతకు ఈ చర్య అత్యంత కీలకమని నేను భావిస్తు న్నాను,' గంభీరంగా చెప్పాడు ఇంద్రసేనుడు.\nసభికులంతా నిశ్శేష్టులయ్యారు. ఇంత కాలం రాజ్య అభివృద్ధికి దోహదపడిన వలస ప్రజలను ఒక్కసారిగా దేశం విడిచి వెళ్లమ నడం వారికి నచ్చలేదు. కొందరు తప్పుచేస్తే శిక్ష అందరికీ వేయడం వారిలో అసంతృప్తిని కలిగించింది. అయితే మహారాజుకు ఎదురు చెప్పలేక, పరిష్కారం కొరకు కృషి చేయమ న్నట్లు అందరూ సునీతి వైపు చూశారు.\nసునీతి మాట్లాడుతూ, 'ప్రభూ... మీ నిర్ణయం బహుప్రశంసనీయం, ఉత్తమోత్త మని నేను నమ్ముతున్నాను. శాశ్వతంగా మణిపురం విడిచి వెళ్ళాలనుకునే వలస ప్రజల స్థిరాస్తులను ప్రభుత్వమే స్వాధీన పరచుకుని దానికి సమానమైన పైకం ఇవ్వడం సముచితం. రెండేళ్ళ తర్వాత తిరిగి వస్తామనే వారి సంపదను కాపాడడం కూడా మన బాధ్యతే! నా సూచనలను కూడా పరిశీలించి తగు నిర్ణయం తీసుకోండి.\" అన్నాడు.\nసభికులు ఖంగుతిన్నారు. సునీతి మహా రాజుకు వత్తాసుగా మాట్లాడడం విడ్డూరంగా ఉంది. తనకు వయసు పెరిగేకొద్దీ ఆలో చించేశక్తి తగ్గుతోందని అభిప్రాయపడ్డారు. అయితే సునీతి చేసిన సూచనలను ఇంద్ర సేనుడు అమోదించాడు.\nఇంతవరకు కథ చెప్పిన బేతాళుడు విక్రమా ర్కుడితో, ‘విక్రమార్కా.. విజ్ఞులెవరికైనా ఇంద్ర సేనుడి ఆలోచనలు అసంబద్ధంగా తోస్తాయి. నాగవర్మ కుతంత్రాలకు పరిష్కారాన్ని ఆలో చించాలేగాని అమాయకులైన ప్రజలకు రాజ్యబహిష్కరణ విధించడం ఎంతవరకు సబబు? దండయాత్రను ఈ బహిష్కరణ మంత్రం ఆపగలుగుతుందా? బహిష్క రణకు గురైన ప్రజలు తిరుగుబాటు చేస్తే అంతర్యుద్ధం తలెత్తుతుంది కదా? ఎలాంటి విజ్ఞత లేకుండా నిర్ణయాలు తీసుకున్న ఆ మూర్ఖరాజుకు మేధావిగా పేరొందిన సునీతి వత్తాసు పలకడం చిత్తచాంచల్యంగా అనిపి స్తోంది. ఇంద్రసేనుడి నిర్ణయాల వెనక ఉన్న అంతరార్థాన్ని సరిగా ఊహించి చెప్పగలి గావా.. సరేసరి. లేకుంటే నీ తల వేయి ముక్కలవుతుంది,' అన్నాడు.\n'బేతాళా.. నీవు ఊహిస్తున్నట్లుగా ఇంద్ర సేనుడు మూర్ఖుడుకాదు, భవిష్యత్తును స్పష్టంగా ఊహించగలిగినవాడు. అతని ఆలో చనలోని వాస్తవాన్ని పసిగట్టబట్టే సునీతి ఎలాంటి ఎదురూ చెప్పక ఒప్పుకున్నాడు, పైగా అందులో ఎదురయ్యే లోపాలను గ్రహించి సవరణలను కూడా ప్రతిపాదిం చాడు. ఇంద్రసేనుడి నిర్ణయాలు ఎంతో లోతైనవి. వాటిలోని గూడార్ధాన్ని చెబుతాను.\nకాంభోజపురం ప్రజలు వలస వచ్చిన రోజులు వేరు. నాడు కడుపు నింపుకునేం దుకు ఎలాంటి కష్టాన్నయినా ఓర్చుకోవడా నికి సిద్ధంగా ఉన్నారు. అలాగే ఎవరు తమకు ఉపాధి కల్పిస్తే వారిపట్ల అమితమైన విధే యత ప్రకటించి విశ్వాసంగా తమ వృత్తిని నిర్వర్తించారు. కాలం గడిచేకొద్దీ వారిలో చాలామంది పొలాలకు, పరిశ్రమలకు యజ మానులుగా మారి కష్టపడే స్థితి నుంచి అజ మాయిషీ చేసే స్థితికి చేరుకున్నారు. మొదట్లో ఉన్నంత విధేయత క్రమేపీ చాలామందిలో కనుమరుగు అయ్యింది. అలాగే స్వదేశంపై అభిమానం పెరిగింది.\nఇదే అదనుగా భావించిన నాగవర్మ కొంత మందిని తనకు అనుకూలంగా మార్చుకుని వారిద్వారా మణిపురం రహస్యాలను సేకరిం చడం ప్రారంభించాడు. రాజ్యరహస్యాలు శత్రువుకు తెలుస్తున్నాయంటే దేశంలో ఉన్నవారి ద్వారానేకదా! ఇంటి దొంగల్లో స్వదే శీయులు కూడా ఉండొచ్చు. అయితే కుట్రలో పాల్గొంటున్న విదేశీయులను గుర్తించాక స్వదేశీద్రోహులపై దృష్టి సారించవచ్చని ఇంద్రసేనుడు భావించి ఉండొచ్చు. స్థిరపడ్డ విదేశీయుల్లో ద్రోహం చేస్తున్నవారినందరినీ కనిపెట్టడం క్లిష్టమైన సమస్య. దానికి ఎక్కువ సమయం పడుతుంది.\nకానీ, యుద్ధమేఘాలు కమ్ముకున్న ప్రస్తుతస్థితిలో అంత వ్యవధి తీసుకోవడం మూర్ఖత్వమవుతుంది. దీనికి పరిష్కారంగానే రెండేళ్ళపాటు వారందరినీ దేశం విడిచి వెళ్ళ మని ఆజ్ఞాపించాడు. అయితే వారిలో అసం తృప్తి తీవ్రస్థాయికి చేరితే అది దేశానికి చేటు అవుతుంది. అందుకే సునీతి రెండేళ్ళపాటు వారి ఆస్తిపాస్తులను ప్రభుత్వమే కాపాడా లని సూచన చేశాడు. అలాగే గడువు ముగి శాక దేశంలోకి తిరిగి వచ్చేవారికి ఎలాంటి అడ్డంకి ఉండరాదన్నాడు. దీనివల్ల నిజంగా మణిపురంపై అభిమానం పెంచుకున్నవారు శాశ్వతంగా స్థిరపడేందుకు సిద్ధపడి వస్తారు. కేవలం భుక్తికొరకే వచ్చినవారు ఆస్తినంతా ఇక్కడే విక్రయించి తమ దేశంలో స్థిరపడ తారు. ఈ రెండేళ్ల గడువు వల్ల నిజంగా మణి పురంపై ప్రేమ, భక్తి ఉన్నవారే ఇక్కడ మిగు లుతారు. ఈ చర్య వలన కాంభోజపురానికి గూఢచారులుగా పనిచేస్తున్నవారి ఆటకట్ట డమేగాక, భవిష్యత్తులోమణిపురం మరింత భద్రంగా ఉంటుంది.\nవలస వచ్చినవారికి ఇంద్రసేనుడి నిర్ణయం ఇబ్బందిగానే ఉండొచ్చు. కానీ, వారిలో రాజ్యశ్రేయస్సు గురించి ఆలోచించేవారు రాజాజ్ఞను శిరసావహిస్తారు. పైగా కాంభో జపురం మునుపటిలా తీవ్రక్షామంతో లేదు. పాడిపంటలతో కళకళలాడుతోంది. విడిచి వచ్చిన ఆస్తులను విచారించేందుకు, బంధు మిత్రులను పలుకరించేందుకు వారికి అవ కాశం లభించినట్లు భావించవచ్చు. ఎలా ఆలోచించినా ఇంద్రసేనుని నిర్ణయం అత్యంత సముచితమని తేలుతోంది,' అంటూ సమా ధానమిచ్చాడు విక్రమార్కుడు.\nరాజుకు ఈ విధంగా మౌనభంగం కలగ గానే బేతాళుడు శవంతో సహా ఎగిరిపోయి తిరిగి చెట్టెక్కాడు.",
            "book_page_end": 17,
            "story_id": "2012_04_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భూమిపుత్రుడు",
            "book_page_start": 18,
            "pdf_page_start": 18,
            "pdf_page_end": 19,
            "author": "వాణిశ్రీ",
            "genre": "జానపద కథ",
            "moral": "ధన, రాజ్య, అధికారాల కన్నా శాంతి, ఆనందకరమైన జీవితం విలువైనది.",
            "keywords": [
                "వైద్యం",
                "భూమిపుత్రుడు",
                "రాచపుండు",
                "అర్ధరాజ్యం",
                "నిరాడంబరత"
            ],
            "characters": [
                "మత్స్యవల్లభుడు (రాజు)",
                "స్వాతి (రాజకుమార్తె)",
                "శ్రీముఖుడు (వైద్యుడు/యువకుడు)"
            ],
            "locations": [
                "దేవరకొండ దుర్గం",
                "విజయపురి",
                "నల్లమల అరణ్యం"
            ],
            "content": "దేవరకొండ దుర్గాన్ని పాలిస్తున్న మత్స్య వల్లభుడనే రాజుకు వీపుమీద రాచపుండు ఏర్పడింది. ఆస్థాన వైద్యులు ఎన్ని చికి త్సలు చేసినా, ఎన్ని మందులు ప్రయోగిం చినా పుండు మానడం లేదు.\nఆ వ్రణం బాధతో మత్స్యవల్లభుడికి మనశ్శాంతి అనేది లేకుండా పోయింది. ఇక లాభం లేదని రాజు ఇతర రాజ్యాలలో కూడా తనపేరిట దండోరా వేయించాడు.\nదేవరకొండ మహారాజు మత్స్యవల్లభుడి వ్రణం నయం చేసిన వైద్యుడికి రాజ కుమార్తె స్వాతిని ఇచ్చి పెళ్లి చేయడమే గాక, అర్ధరాజ్యాన్ని కానుకగా ఇచ్చి పట్టా భిషేకం చేస్తారు.\nఈ ప్రకటనతో ఇరుగుపొరుగు దేశాల లోని పేరొందిన ఆస్థాన వైద్యులు ఎందరో దేవరకొండకు వచ్చి మత్స్య వల్లభుడికి వైద్యం చేశారు. రకరకాల మూలికాపసురు వేసి కట్టుకట్టి చూశారు. అయినా ఆ వ్రణం మాన్పడం ఎవరి వల్లా సాధ్యం కాలేదు.\nచివరకు విజయపురి నుంచి శ్రీము ఖుడనే యువకుడు నల్లమల అరణ్యంలో సేకరించిన సంజీవనీ పత్రాల లేపనంతో మత్స్యవల్లభుడి రాచపుండును నయం చేశాడు. మహారాజు పూర్తి ఆరోగ్యవంతుడై స్వస్థత పొందాడు. ప్రకటించిన విధంగా యువరాణి స్వాతిని ఇచ్చి పెళ్లి చేయడా నికి, దేవరకొండలో అర్ధరాజ్యానికి రాజుని చేయడానికి సిద్ధపడ్డాడు మత్స్యవల్లభుడు.\nకాని అందుకు శ్రీముఖుడు తిరస్కరిం చాడు. ‘మహారాజా! నాకు తాతల నుంచి నేర్చుకున్న వైద్యం మీకు రాచకురుపు మానడానికి ఉపయోగపడింది. అందుకు ఎంతో ఆనందంగా ఉంది. నేను ప్రతిఫలం ఆశించి వైద్యం చేయలేదు. నేను వ్యవ సాయం చేసుకుంటూ సంతోషంతో జీవి స్తున్నాను. మీ సత్కారాలు ఏమీ వద్దు,' అన్నాడు.\n'శ్రీముఖా, నీ ధోరణి నాకు చాలా ఆశ్చర్యం కలిగిస్తోంది. సంపద కోసం అందమైన స్త్రీ కోసం ఎందరో రాజులు యుద్ధాలు చేస్తారు. తమ సైనికులను గుర్రాలను, ఏనుగులను బలి ఇచ్చి రక్తం ఏరులై పారిస్తారు. అటువంటి అగ్నిపరీ క్షలు ఏమీ లేకుండా సునాయాసంగా యువరాణి నీ భార్యగా వస్తుంటే, రాజ్యా నికి రాజయ్యే అవకాశం కాళ్లదగ్గరికి వస్తే తిరస్కరిస్తున్నావు. ఇది లోక విరుద్ధం కాదా? నువ్వు ఎందుకు ఈ అవకాశాన్ని కాదంటున్నావో తెలుసుకోగోరుతున్నాను,' అన్నాడు మత్స్యవల్లభుడు.\n'మహారాజా! మీరే చెప్పారుగా, రాజ్యం కోసం, అందమైన యువతుల కోసం రాజులు రక్తాన్ని ఏరులై పారిస్తారని, అటువంటి రాజులతో వియ్యం నాకేల? ఒక వేళ మీరు ఉదార బుద్ధితో నాకు అర్ధరాజ్యం ఇచ్చినా మీ కుమారుడు, రాజ బంధువులు ఊరుకుంటారా? పైగా నా వంటి సామాన్యుడిని వివాహం చేసుకుని యువరాణి జీవితాంతం సంతృప్తిగా కాపురం చేస్తుందా?\nరాచరికం కత్తిమీద సాము. ఎప్పుడు ఇరుగు పొరుగు రాజులు దండెత్తి వస్తారో తెలీదు. బావమరదులు, మేనమామలు మంత్రులు అంతఃపురంలో కుట్రలు చేసి వెన్నుపోటు పొడిచి ఎప్పుడు చంపుతారో తెలీదు.\nఅటువంటి రాచరికపు జీవితం నాకు వద్దు ప్రభూ! నేను భూమిని నమ్ముకున్న భూమి పుత్రుడను. నాకు ప్రశాంతంగా బతకడమే ఇష్టం,' అన్నాడు శ్రీముఖుడు.\nమత్స్యవల్లభుడు శ్రీముఖుడి అభి ప్రాయాన్ని గౌరవించి విలువైన కానుక లిచ్చి విజయపురికి పంపించాడు.",
            "book_page_end": 19,
            "story_id": "2012_04_06",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "అర్ధణారాజు",
            "book_page_start": 20,
            "pdf_page_start": 20,
            "pdf_page_end": 23,
            "author": "వి. నాగభూషణం",
            "genre": "జానపద కథ",
            "moral": "కేవలం డబ్బు లేదా సుఖం కన్నా, లక్ష్యాన్ని సాధించడం మరియు వ్యక్తిగత ఆనందం, శ్రమ పట్ల గౌరవం ముఖ్యం.",
            "keywords": [
                "అర్ధణా",
                "నీళ్లు మోసేవాడు",
                "శ్రమ",
                "ఆనందం",
                "పండుగ"
            ],
            "characters": [
                "నీళ్లు మోసేవాడు",
                "నీళ్లు మోసేవాడి భార్య",
                "రాజు",
                "రాజభటులు"
            ],
            "locations": [
                "పాటలీపుత్ర నగరం (ఉత్తర ద్వారం, దక్షిణ ద్వారం)"
            ],
            "content": "పాటలీపుత్ర నగరంలో ఒక పేదవాడుండే వాడు. వాడు నీళ్లు మోసి జీవితం వెళ్ల బుచ్చుతుండేవాడు. వాడుండేది నగరపు ఉత్తర ద్వారం వద్ద. ఆ నగరం దక్షిణ ద్వారానికి సమీపంలో ఒక స్త్రీ ఉండేది. ఆమె కూడా నీళ్ల బిందెలు మోసి జీవ యాత్ర గడుపుతున్నది. ఈ ఇద్దరికీ స్నేహం కుదిరి పెళ్లి చేసుకున్నారు. పెళ్ళి చేసు కున్నప్పటికీ ఇద్దరూ నగరం చెరొక మూలా పని చేస్తూ ఉండటం వల్ల తరచు ఒకరి నొకరు చూసుకునేవారు కారు.\nఇలా ఉండగా ఒకరోజు ఏదో పండగ వచ్చింది. నీళ్లు మోసేవాడు తన పని త్వరగా ముగించుకుని దక్షిణ ద్వారం దగ్గిర ఉండే తన భార్యను చూడబో యాడు.\n'ఇవాళ పండగ రోజు. అందరూ పండుగ చేసుకుంటారు. మనం మాత్రం చేసుకోవద్దా? నా దగ్గిర అర్ధణా ఉన్నది. నీదగ్గర ఏమాత్రం ఉన్నది?” అని భార్య అడిగింది, తన అర్ధణా చూపుతూ.\n‘నా దగ్గర కూడా అర్ధణా ఉంది. దాన్ని ఉత్తర ద్వారం వద్ద గోడలో ఇటుకల సందున జాగ్రత్తగా దాచి ఉంచాను,' అన్నాడు భర్త. 'చాలు. అందులో ఒక కానీ పెట్టి పూలు కొందాం. ఇంకో కానీకి చందనం కొందాం. మిగిలిన అర్ధణాతో పాయసం తాగుదాం!' అన్నది భార్య.\nఈ మాటలకు నీళ్ళు మోసేవాడు పరవశుడై పోయాడు. తానూ, తన భార్యా కలిసి పండగ చేసుకుంటున్నామన్న ఆనందంలో వాడికి వళ్లు తెలియలేదు.\n‘నువ్విక్కడే ఉండు. నేనిప్పుడే ఉత్తర ద్వారానికి వెళ్ళి నా అర్ధణా తెస్తాను, అంటూ వాడు బయలుదేరాడు.\nమిట్టమధ్యాహ్నం కావస్తోంది. నెత్తిన ఎండ మండిపోతున్నది. కింద దారివెం బడి ఇసుక నిప్పులు చెరుగుతున్నది. కాని ఆనందంలో, నీళ్లు మోసేవాడికి ఎండా తెలియలేదు. కాళ్లకు వేడీ తెలి యలేదు. వాడు ఉత్సాహంగా గెంతుతూ, పాడుతూ, ఉత్తరపు ద్వారం కేసి పోతు న్నాడు.\nరెండు ద్వారాలకూ మధ్య మార్గంలో రాజుగారి మేడ ఉన్నది. రాజు పైఅంత స్తులో నిలబడి చూస్తూంటే ఎండను లక్ష్య పెట్టకుండా, కాళ్లు కాలుతున్న సంగతి కూడా తెలియకుండా, పాడుతూ వెళ్ళు తున్న నీళ్ళు మోసేవాడు కనిపించాడు. రాజుకు వాణ్ణి చూసి ఆశ్చర్యమయింది. వాడి ఆనందానికి కారణమేమిటో తెలు సుకుందామని, ఆయన నౌకర్లను పిలిచి, 'ఆ పాడుతూ వెళ్లేవాణ్ణి నా దగ్గరికి పట్టు కురండి,' అని ఆజ్ఞాపించాడు.\nభటులు వెళ్లి నీళ్లు మోసేవాడితో, \"ఏయ్, రాజుగారు రమ్మంటున్నారు, రా,' అన్నారు.\n'నాకు రాజుగారితో ఏం పని? నేనా యన నెరుగను,' అన్నాడు నీళ్లు మోసే వాడు, తన దారిన తాను వెళ్లడానికి సిద్ధ పడుతూ.\nరాజభటులు వాణ్ణి పట్టుకుని బల వంతాన రాజుదగ్గిరికి ఈడ్చుకు వెళ్లారు. రాజుగారు వాణ్ణి చూసి 'ఏమోయ్, పైన నెత్తీ, కింద కాళ్లూ మాడుతున్నా లెక్క చేయకుండా ఎక్కడికి పోతున్నావు?' అని అడిగాడు.\n‘అయ్యా, నా గుండెలో ఇంతకన్న వేడి అయిన కోరిక ఉండటం వల్ల నాకు ఈ ఎండ వేడి తెలియడం లేదు,' అన్నాడు నీళ్లు మోసేవాడు.\n‘అదెంత గొప్ప కోరికో” అనుకుంటూ రాజు, 'ఏమిటా కోరిక?' ఆని అడి గాడు.\n'అయ్యా, ఇవాళ పండుగ. నా భార్య దగ్గిర అర్ధణా ఉన్నది. నేను ఉత్తర ద్వారం వద్ద గోడలో ఇటుకల సందున అర్ధణా దాచుకున్నాను. ఇద్దరి డబ్బులూ కలిసి అణా అవుతుంది, అందులో కానీకి పూలూ, కానీకి చందనం కొని మిగిలిన అర్ధణాతో పాయసం వండు కుని ఇద్దరమూ హాయిగా పండగ చేసు కుంటాం. అందుకే బయలుదేరాను. నేను నా అర్ధణా తీసుకుని తిరిగి దక్షిణ ద్వారానికి వెళ్లాలి. అప్పుడు పండుగ చేసుకోవాలి. నా భార్య కాచుకుని ఉన్నది. అందుచేత త్వరగా నన్ను పోని వ్వండి,' అన్నాడు నీళ్లు మోసేవాడు.\nఇది విని రాజు నివ్వెరపోయాడు. 'ఇంకా వచ్చినంత దూరం వెళితే కాని ఉత్తర ద్వారం రాదు. దానికి రెట్టింపు నడిస్తే గాని మళ్లీ దక్షిణ ద్వారానికి చేరు కోవు. ఎందుకంత శ్రమ? నేను అర్ధణా ఇస్తాను. నీ భార్య వద్దకు తిరిగిపోయి పండగ చేసుకో!' అన్నాడు రాజు.\n'చిత్తం. తమరిచ్చే అర్ధణా తీసుకుం టాను, నా అర్ధణా కూడా మీరే తీసుకో నక్కరలేదు, ' అన్నాడు నీళ్లు మోసేవాడు.\n'ఆ అర్ధణా కోసం ఎందుకు మళ్లీ నడవ వలసిన అవసరం ఉంది? దాన్ని వదిలేస్తే పది హేనేసి హస్తాల పని తగ్గు తుంది కద? వదిలేసి తిరిగి రండి,' అన్నాడు రాజు.\n'చిత్తం, వదలి వస్తాను. నా అర్ధణాకు నా ఆశలు అడ్డువచ్చినవి. ఆ ఆశలు వదలి వేస్తే తిరిగి వచ్చేస్తాను,' అన్నాడు రాజు.\nరాజుకు బదులు ఇవ్వదలచాడు. ఎంత సమయాన్నైనా వెచ్చించి, పని పూర్తి చేయకుండానే నీళ్లు మోసేవాడు వెళ్ళి పోతాడు. ఎంత శ్రమ అయినా, పని పూర్తయితేనే సంతోషిస్తాడు. ఈ విషయాన్ని రాజు అర్థం చేసుకున్నాడు.\nరాజు భార్యను పిలిచి, ఆ నీళ్లు మోసేవాడికి ఎంత డబ్బిచ్చినా ఆశపడడని, పని పూర్తయితేనే సంతోషిస్తాడని చెప్పాడు. రాజు అప్పుడు నీళ్లు మోసేవాడిని పిలిచి ఈ విధంగా అడిగాడు.",
            "book_page_end": 23,
            "story_id": "2012_04_07",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "మిత్రభేదం – 29",
            "book_page_start": 24,
            "pdf_page_start": 24,
            "pdf_page_end": 26,
            "author": "చందమామ బృందం",
            "genre": "పంచతంత్ర కథ",
            "moral": "దుష్ట స్వభావం కలవారు తమ స్నేహాన్ని కూడా మోసానికి వాడుకుంటారు. అలాగే, పెరిగే వాతావరణం వ్యక్తి యొక్క స్వభావాన్ని నిర్ణయిస్తుంది.",
            "keywords": [
                "మిత్రభేదం",
                "మోసం",
                "ఎలుకలు",
                "త్రాసు",
                "వర్తకుడు",
                "వాతావరణం"
            ],
            "characters": [
                "నాటుకుడు (నటుకుడు/వర్తకుడు)",
                "లక్ష్మణ శెట్టి (వర్తకుడు)",
                "ధనదేవుడు (శెట్టి కొడుకు)",
                "న్యాయాధికారులు",
                "కరటకం",
                "దమనకం",
                "రాజు",
                "ముని",
                "దొంగ",
                "చిలుకలు"
            ],
            "locations": [],
            "content": "ఇనుము తిన్న ఎలుకలు\nఒకానొక దేశంలో నటుకుడు అనే వర్తకుడు ఉండేవాడు. అతను తన సర్వస్వమూ పోగొట్టుకుని, కష్టార్జితంతో వైభవంగా బతికిన చోట ఎవడు గాని పేదగా జీవిం చరాదు. డబ్బు మంచి నీరులాగా ఖర్చు పెట్టి సమస్త భోగాలూ అనుభవించిన చోట పేదగా, యాచిస్తూ బతికేవాడు చులకనగా చూడబడతాడు. అనుకుని ఎక్కడికైనా వెళ్లి, డబ్బు సంపాదించుకుని రావడానికి నిశ్చయించాడు.\nఅతని ఇంట పాతకాలపు త్రాసు, పది మణుగుల బరువు గలది ఉన్నది. తన వ్యాపారం ఉచ్ఛదిశలో ఉన్న కాలంలో పెద్ద పెద్దసరుకులు తూచడానికి ఆయన దాన్ని వాడాడు. అతను ఆ త్రాసును తన మిత్రు డైన లక్ష్మణ శెట్టి అనే వర్తకుడికి దాచమని ఇచ్చి, దేశాంతరాలకు వెళ్లిపోయాడు.\nఅతను విదేశాలలో చాలా కాలం ఉండి, ధనం సంపాదించి తిరిగి ఇచ్చి, తన త్రాసును ఇవ్వమని లక్ష్మణశెట్టిని అడి గాడు.\n'అయ్యో, నాటుకా! ఏం చెప్పమన్నావు, నీ త్రాసును ఎలుకలు తినేశాయి, ' అన్నాడు లక్ష్మణశెట్టి.\nఈ మాట వినగానే నాటుకుడికి మండి పోయింది. కాని అతను తన కోపాన్ని ఏమాత్రమూ బయట పడనియ్యక, 'మిత్రమా, ఎలుకలు తింటే అది నీ తప్పు ఎలా అవుతుంది? నేనిప్పుడు నదిలో స్నానం చెయ్యబోతున్నాను. నా బట్టలూ అవీ పట్టుకు రావడానికి నీ కొడుకు ధనదేవుడిని పంపగలవా?' అని అడిగాడు.\nఅతని మాట తీసేస్తే, తనమీద పూర్వం ఉండిన మిత్రభావం పోతుందనుకుని, లక్ష్మణ శెట్టి తన కొడుకుతో 'నాయనా, మామ స్నానానికి నదికి పోతున్నాడు. అతని వెంట వెళ్లిరా,' అన్నాడు.\nధన దేవుడు నాటుకుడి వస్తువులు తీసుకుని సంతోషంగా నదికి వెళ్లాడు. నాటుకుడు స్నానం చేసి, తిరిగి వచ్చే టప్పుడు ఒక కొండగుహలో ధనదేవుడీని ఉంచి, గుహకు బరువైన రాయి అడ్డం పెట్టి, తన మిత్రుడి ఇంటికి వచ్చాడు.\nలక్ష్మణ శెట్టి తన కొడుకు గురించి అడిగాడు. 'అయ్యో లక్ష్మణా, నీ కొడుకు గట్టుమీద ఉండగా ఒక పెద్ద గద్ద వచ్చి తన్నుకు పోయింది,' అన్నాడు నాటు కుడు.\n'పచ్చి అబద్దం, ఎదిగి వచ్చిన కుర్రవాణ్ణి గద్ద తన్నుకుపోవడమేమిటి?' అన్నాడు లక్ష్మణ శెట్టి.\n'లక్ష్మణా, అదే జరిగింది. దాన్ని గురించి వితర్కించి ఏం లాభం?' అన్నాడు నాటుకుడు.\nఇద్దరూ తీవ్రంగా ఘర్షణపడి, న్యాయ స్థానానికి వెళ్లారు. లక్ష్మణశెట్టి గొంతు చించుకుంటూ ‘న్యాయమూర్తులారా, నాకు ఘోరమైన అన్యాయం జరిగింది. ఈ నాటుకుడు నా కొడుకును తీసుకుపోయి ఎక్కడో దాచాడు,' అన్నాడు.\n“నేను ఏం చేసేది? ఒడ్డున ఉండగా ఆ కుర్రవాణ్ణి గద్ద తన్నుకుపోయింది, ' అన్నాడు నాటుకుడు.\nన్యాయాధికారులు, ‘నాటుకా, పదిహే నేళ్లవాడిని గద్ద ఎలా తన్నుకుపోగలదు?' అన్నారు.\nనాటుకుడు చిరునవ్వు నవ్వుతూ, ‘పది మణుగుల బరువు గల నా త్రాసును ఎలు కలు తినెయ్యడం సాధ్యం కాగా, పదిహే నేళ్ళ కుర్రవాడిని గద్ద తన్నుకుపోవడం ఎందుకు సాధ్యం కాదు?' అని అడిగాడు.\n'ఏమిటి నువు అనేది? వివరంగా చెప్పు,' అన్నారు న్యాయాధికారులు.\nనాటుకుడు వారికి జరిగినదంతా చెప్పాడు. న్యాయాధికారులు విరగబడి నవ్వి, నాటుకుడికి త్రాసునూ, శెట్టికి కుర్రవాడినీ ఇప్పించారు.\nకరటకం దమనకానికి ఈ కథ చెప్పి ఇంకా ఇలా అన్నది.\n'పింగళకం సంజీవకం పట్ల చూపిన ఆదరణ చూసి ఓర్వలేక నువు ఇంతపని చేశావు. నీవంటి వాడి వెంట ఉండటం కూడా అపాయకరమే. ముని వద్దా బోయ వాడి వద్దా పెరిగిన పక్షుల కథలో ఎంతైనా సత్యం ఉన్నది.'\n“ఏమిటా కథ?” అని దమనకం అడి గింది. కరటకం ఇలా చెప్పింది.\nపర్వతప్రాంతంలో ఒక చిలుకకు రెండు పిల్లలుండేవి. ఒకనాడు తల్లి పక్షి మేతకు పోయి ఉండగా ఒక దొంగ పిల్లలను కాజే శాడు. ఒక పిల్ల దారిలో వాడి బుట్టనుంచి కింద పడిపోయింది. దొంగ రెండో పిల్లను ఇంటికి తీసుకుపోయి పెంచుకుని, మాటలు నేర్పాడు.\nదారిలో పడిపోయిన పిల్ల ఒక మునికి దొరికింది. ఆయన దాన్ని ఆశ్రమానికి తీసు కుపోయి, పెంచుకుని మాటలు నేర్పాడు.\nఒకనాడు ఒకరాజు వేటాడుతుండగా ఆయన గుర్రం బెదిరి, దొంగ ఉండే ఇంటికి తెచ్చింది. రాజును చూడగానే, దొంగ పెంచుతున్న చిలుక, 'ఎవడో వచ్చాడు, పట్టు కొట్టు, చంపు,' అని అరిచింది.\nరాజు భయపడి తన గుర్రాన్ని దౌడు తీయించి, త్వరలోనే ముని ఆశ్రమానికి వచ్చాడు. ముని పెంచిన చిలుక, రాజును చూస్తూనే, 'రాజా, స్వాగతం, విశ్రమిం చండి, నీరు తాగి, పళ్లు ఆరగించండి, అతిథికి నీరు పట్టుకురండి,' అన్నది.\nరాజు రెండు చిలుకలలోనూ గల ఈ వ్యత్యాసానికి ఆశ్చర్యపడి ఆ రెండూ ఒక తల్లి పిల్లలేననీ, తేడా పెరిగిన వాతావరణంలో మాత్రమేననీ తెలుసుకున్నాడు.",
            "book_page_end": 26,
            "story_id": "2012_04_08",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పరీక్షలు",
            "book_page_start": 27,
            "pdf_page_start": 27,
            "pdf_page_end": 29,
            "author": "టి. రామేశం",
            "genre": "జానపద కథ",
            "moral": "మేధస్సును, తెలివితేటలను సరైన సమయంలో, సరైన రీతిలో ఉపయోగించినప్పుడే విజయం లభిస్తుంది.",
            "keywords": [
                "ప్రశ్నలు",
                "తెలివితేటలు",
                "పరీక్ష",
                "పేదవాడి కూతురు",
                "రాజు",
                "వరహాలు"
            ],
            "characters": [
                "పేదవాడు",
                "పేదవాడి కూతురు",
                "రాజు"
            ],
            "locations": [],
            "content": "ఒకానొక దేశంలో ఒక పేదవాడు ఎంతగా ప్రయత్నించినా సంసారం గడపలేక రాజు వద్దకు పోయి సహాయం వేడాడు. రాజు పేదవాడి కోరిక విన్నమీదట, 'నిన్ను నాలుగు ప్రశ్నలు అడుగుతున్నాను. అన్నిటికన్న వేగమైనదేది? అన్నిటికన్న బలం కలదేది? అన్నిటికన్న మెత్తనైన దేది? అన్నిటికన్న ఆనందకరమైనదేది? రేపటిలోగా ఈ ప్రశ్నలకు నీవు సమా ధానం చెబితే నీకు సహాయం చేయటా నికి ప్రయత్నిస్తాను,' అన్నాడు.\nపేదవాడు ఈ ప్రశ్నలను మననం చేసు కుంటూ ఇంటికి వెళ్లి సమాధానాలు తట్టక తికమక పడసాగాడు. అతని కూతురు పదిహేడేళ్ల పిల్ల తండ్రిని చూసి, 'ఏమిటి, నాన్నా దీర్ఘంగా ఆలోచి స్తున్నావు?' అని అడిగింది.\n'రాజుగారిని యాచించబోయాను. ఆయన నన్ను నాలుగు ప్రశ్నలడిగి రేపటిలోగా సమాధానాలు చెప్పాల న్నారు. అటువంటి ప్రశ్నలకు నేనేం సమాధానాలు చెప్పగలను?' అన్నాడు పేదవాడు.\nఅతని కూతురు ప్రశ్నలు విని, 'దీని కింత ఆలోచన దేనికి, నాన్నా? అన్నిటి కన్న వేగమైనది గాలి. అన్నిటికన్న బల మైనది భూమి. ఎందుకంటే ఎంత బలం గల ప్రాణులకు కూడా భూమే బలమి స్తుంది. అన్నిటికంటే మెత్తనైనది చెయ్యి. హంసతూలికా తల్పం మీద పడుకున్న వాడు కూడా చెయ్యి ముడిచి తలకింద పెట్టుకుంటాడు. అన్నిటికన్న ఆనందక రమైనది నిద్ర. ఇంక దేనిచేతా పోని దుఃఖం కూడా నిద్రలో పోతుంది.'\nపేదవాడు ఈ సమాధానాలకు సంతో షించి మర్నాడు ఉదయమే రాజుదగ్గ రకు వెళ్ళి సమాధానాలు నాలుగూ చెప్పాడు. ‘ఈ సమాధానాలు నీ అంతటా నీవే తెలుసుకున్నావా? లేక ఎవరైనా నీకు చెప్పారా?' అని రాజు అడిగాడు.\n‘నా కూతురు పదిహేడేళ్ల పిల్ల చెప్పింది,' అన్నాడు పేదవాడు.\nరాజు ఆశ్చర్యపడి, 'నీ కూతురు అంత తెలివిగలదా? అయితే ఈ పోగు తీసుకుపోయి నీ కూతురికిచ్చి రేపటి లోగా దీనితో నాకొక జరీ ఉత్తరీయం నేసి పెట్టమను,' అని జానెడు పోగొకటి పేద వాడికిచ్చాడు.\nపేదవాడు హతాశుడై ఇంటికి తిరిగి వచ్చాడు. తండ్రిని చూసి కూతురు, 'ఏం నాన్నా? రాజుగారికి నీమీద ఇంకా దయ కలగలేదా?' అన్నది.\nఆయన ఇంకో పరీక్ష పెట్టాడు. ‘ఈ నూలు పోగుతో రేపటిలోగా నీవాయ నకు జరీ ఉత్తరీయం నేసి ఇవ్వాలట,' అన్నాడు తండ్రి.\n'అదెంత భాగ్యం నాన్నా? నువ్వొక చీపురుపుల్ల పట్టుకెళ్లి, రాజుగారి కియ్యి. దానితో మగ్గం తయారు చేసి ఈ సాయంత్రంలోగా ఇవ్వమను. జరీ ఉత్త రీయం అలాగే నేసిపెడతాను,' అన్నది పేదవాడి కూతురు.\nపేదవాడు చీవురుపుల్ల ఒకటి తీసు కుని రాజుగారి వద్దకు పోయి కూతురు చెప్పిన మాటలే అన్నాడు.\nరాజు క్షణం ఆలోచించి, 'ఏమో అను కున్నాను. నీ కూతురు చాలా ప్రయోజ కురాలే. నూరు కోడిగుడ్లిప్పిస్తాను. వాటిని పొదగబెట్టి రేపు ఉదయానికల్లా పిల్లలు చేయించి నావద్దకు పంపమని నీ కూతురుకు చెప్పు,' అన్నాడు.\nఇదంతా ఏదో ప్రమాదానికే వచ్చిం దని భయపడుతూ పేదవాడు నూరు కోడిగుడ్లూ తీసుకుని ఇంటికి తిరిగి వచ్చాడు. అతని కూతురు మాత్రం నిశ్చి తంగా ఆ గుడ్లతో అట్లూ, కూరా, పులుసూ వగైరాలు చేసి మూడు పూటలా తండ్రికి పెట్టి తాను కూడా తిన్నది.\nమర్నాడు ఆమె తండ్రితో ఈ విధంగా అన్నది.\n‘నాన్నా, రాజుగారివద్దకు పోయి, గుడ్లన్నీ పొదిగాయని చెప్పు. అయితే కోడి పిల్లలు ఏ ఆహారమూ ముట్టడం లేదని, ఒక్కరోజు వ్యవసాయంతో పండిన ధాన్యం తప్ప అవి తినేటట్టు లేవనీ, అలాంటి ధాన్యం ఉంటే ఇప్పించమనీ అడుగు. లేకపోతే కోడిపిల్లలన్నీ చచ్చిపో తాయని చెప్పు.'\nపేదవాడు ఈ మాటలే రాజుకు చెప్పాడు. రాజు చాలా సంతోషపడ్డాడు. ఆయన పేదవాడితో, 'నీవింటికి వెళ్ళి, నేను రెండు గడియలలో మీ ఇంటికి వస్తున్నానని నీ కుమార్తెతో చెప్పు,' అన్నాడు.\nఈ సంగతి తెలియగానే పేదవాడి కూతురు ఇల్లంతా అలికి ముగ్గులు పెట్టి, గడపలకు పసుపు రాచి, మండ గానికి పచ్చతోరణం కట్టింది. కాస్సేపట్లో రాజుగారు గుర్రంమీద వచ్చి పేదవాడి ఇంటిముందు గుర్రం ఆపాడు గాని దిగలేదు. రాజుగారిని ఆహ్వానించడా నికి రాబోతున్న పేదవాడి కుమార్తె కూడా వాకిలి గుమ్మం దాటబోతూ ఒక కాలు మాత్రం బయటవేసి ఆగిపోయింది.\nగుర్రంమీద ఉన్న రాజు ఆ పిల్లకేసి, 'అమ్మాయీ, నేను దిగి మీ ఇంట్లోకి రాబోతున్నానా? గుర్రాన్ని నడుపుకుని ముందుకు సాగబోతున్నానా?' అని అడి గాడు. పేదవాడి కూతురు చిరునవ్వు నవ్వి, 'మహాప్రభూ! మీరు నాకన్న గొప్ప వారు, తెలివిగలవారు, చదువుకున్న వారు. నేను లోపలికి వెళ్లబోతున్నానో బయటకి రాబోతున్నానో మీరు చెప్ప గలిగితే మీ ప్రశ్నకు నేను సమాధానం చెబుతాను!' అన్నది.\nరాజు సంతోషించాడు. గుర్రం దిగి లోపలికి వచ్చి పెద్ద వరహాల సంచీ పేదవాడికిచ్చాడు. తరవాత ఆయన ఆ పేదవాడి కుమార్తెనే పెళ్లాడి ఆమెను తన పట్టపు రాణిని చేసుకున్నాడు.",
            "book_page_end": 29,
            "story_id": "2012_04_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "రూపాయి పావలా",
            "book_page_start": 30,
            "pdf_page_start": 30,
            "pdf_page_end": 31,
            "author": "గవ్వల నిర్మలాదేవి",
            "genre": "హాస్యం/జానపద కథ",
            "moral": "ఒకరి కష్టం ఇతరులకు లాభం. ఇతరుల సమస్యలు లేదా మార్పులు వారి సొంత ఆదాయానికి ముప్పుగా మారవచ్చు.",
            "keywords": [
                "బల్లకట్టు",
                "నారయ్య",
                "చెంగయ్య",
                "మంగయ్య",
                "స్థూలకాయం",
                "రూపాయి పావలా"
            ],
            "characters": [
                "నారయ్య (పడవవాడు)",
                "చెంగయ్య",
                "మంగయ్య (వ్యాపారులు)",
                "వైద్యుడు"
            ],
            "locations": [
                "నల్లకాలువ గ్రామం",
                "కొత్త పట్నం"
            ],
            "content": "నల్లకాలువ గ్రామానికి, కొత్త పట్నానికి మధ్య వాగు పారుతుండేది. నారయ్య అనేవాడు తన బల్లకట్టుమీద తలకు పావలా చొప్పున వసూలు చేస్తూ అటూ ఇటు మనుషుల్ని చేరవేస్తూ ఉండేవాడు. కాలువమీద పాతకాలపు వంతెన కూడా ఉండేది. ఎవరో ఒకరిద్దరు వంతెన మీద నడుచుకుంటూ వెళ్లేవారు తప్ప, తక్కిన వారందరూ నారయ్య బల్లకట్టునే ఆశ్ర యిస్తూ ఉండేవారు.\nఆ ఊళ్లోని చెంగయ్య, మంగయ్య అనేవాళ్ళు ఆ మధ్య పట్నంలో కొత్తగా పచారీ కొట్లు తెరిచారు. ఆ కారణంగా ఇద్దరూ రోజూ తెలతెలవారుతుండగా నారయ్య బల్లకట్టు ఎక్కి పట్నానికి వెళ్లి తిరిగి సాయంత్రానికి గ్రామం చేరేవారు.\nచెంగయ్య, మంగయ్య ఇద్దరూ కూడా స్థూలకాయులు ప్రతిసారి బల్లకట్టు మీద వీరిద్దరినీ సమంగా కూర్చోబెట్టడం నార య్యకు కత్తిమీద సాములా ఉండేది. ఏమాత్రం బరువు అటు ఇటు ఎక్కువ యినా బల్లకట్టు ఏటవాలుగా ఒరిగిపోతుం దేది.\nచెంగయ్య, మంగయ్యలను బల్లకట్టు మీద అటు ఇటు కూర్చో పెట్టి మధ్యలో మిగిలిన వారిని సర్దుతుండేవాడు నారయ్య. ఈ సర్దుబాటతోనే సగం తెల్లవారుతుండేది. క్రమంగా, ఈ సమస్య ఒక పూటతో తీరేది కాదని నారయ్యకు అర్థమయింది. 'వీళ్ల వ్యాపారం సంగతి దేవుడెరుగు, కాని మధ్యలో నాకొచ్చాయి తిప్పలు' అనుకుంటూ నారయ్య చిరాకు పడసాగాడు.\nఆఖరికి ఒకరోజు బాగా విసుగొచ్చి, 'బాబులూ, పూటపూటకు మిమ్మల్ని సర్ది కూర్చోబెట్టడానికే నా సమయమంతా సరి పోయేలా ఉంది. ఇక నుండి వంతెనెక్కి వెళ్లి మీ పనులు చూసుకోండి. నడక ఆరోగ్యకరం కూడా,' అన్నాడు చిరాగ్గా.\nదాంతో చెంగయ్య, మంగయ్యలకు ఒళ్ళుమండి. ‘నీ బల్లకట్టు లేకపోతే పని జరగదనుకున్నావా,' అంటూ విసవిస వంతెనవైపు నడుచుకుంటూ వెళ్ళిపో యారు. ఇదంతా చూస్తున్న బల్లకట్టు మీది కొందరు మనుషులు నారయ్యతో, 'నీకింత పొగరు పనికిరాదు. అసలే లావు మనుషులు, రోజూ వంతెనెక్కి వెళ్లి రావా లంటే ఎంత కష్టం. బల్లకట్టు నీకొక్కడికే ఉన్నదన్న బడాయితో వచ్చిన బేరాన్ని కూడా వదులుకున్నావు,' అన్నారు.\nఅందుకు నారయ్య, 'ఏం బేరం లే బాబూ, రోజూ వాళ్లను సర్ది కూర్చోబెట్టేసరికి నా తల ప్రాణం తోకకు వస్తోంది. నడక ఆరోగ్యానికి మంచిదే లెండి. వారంరోజుల్లో సన్నబడి ఆరోగ్యవంతులవుతారు. అప్పుడు మీరే అంటారు. మంచిపని చేశావు నారయ్యా అని, ఇక నాకు వాళ్లు ఎక్కనం దువల్ల వచ్చిన నష్టం ఏం లేదు.పైగా వాళ్లు కూర్చునే స్థలంలో ఇప్పుడు ఐదుగురు కూర్చున్నారు. నాకు రూపాయిపావలా లాభమే కదా,' అన్నాడు తల ఎగురవేస్తూ.\n'ఓరి వీడి రూపాయి పావలా ఆనందం పాడుగానూ, వీళ్లిద్దరూ రోజూ నడిచి సన్న బడి ఆరోగ్యవంతులయిపోతే, నా ఆదాయం సంగతి ఏం కాను.' అంటూ బల్లకట్టుమీద ఓ మూల కూర్చొని ఉన్న ఒక బక్కపలుచటి వ్యక్తి మనసులో తెగ బాధపడ్డాడు. అతడు ఆ ఊరి వైద్యుడు. చెంగయ్య, మంగ య్యలు తమ స్థూలకాయం మూలంగా వచ్చే అనేక సమస్యలకు అతని వద్ద వైద్యం చేయించుకుంటూ ఉంటారు మరి.",
            "book_page_end": 31,
            "story_id": "2012_04_10",
            "raw_genre_backup": "హాస్యం/జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "నష్టం మూడుసార్లు!",
            "book_page_start": 32,
            "pdf_page_start": 32,
            "pdf_page_end": 34,
            "author": "వి. పురుషోత్తం",
            "genre": "నీతి కథ",
            "moral": "ఇతరుల సలహాలను గుడ్డిగా పాటించకూడదు. తెలివైన వ్యక్తిని కేవలం డబ్బుతో కొలవకూడదు, వారి విలువలు గొప్పవిగా ఉండవచ్చు.",
            "keywords": [
                "ఖుస్రో",
                "షిరీన్",
                "బెస్తవాడు",
                "అత్యాశ",
                "సలహా",
                "తెలివి"
            ],
            "characters": [
                "ఖుస్రో (రాజు)",
                "షిరీన్ (రాణి)",
                "బెస్తవాడు"
            ],
            "locations": [
                "పర్షియా",
                "రాజభవనం"
            ],
            "content": "పర్షియాను ఒకప్పుడు పరిపాలించిన ఖుస్రోకు చేపలంటే చాలా ఇష్టం. ఒక నాటి ఉదయం ఆయన, తన భార్య అయిన షిరీన్తో మిద్దెమీద కూచుని ఉండగా బెస్తవాడొకడు ఆయన కొక చేపను తెచ్చి కానుకగా ఇచ్చాడు. అది చాలా అపురూపమైనది. చాలా పెద్దది కూడా. రాజు దానిని చూసే ఎంతో సంతో షించి, బెస్తవాడికి బహుమానంగా నాలుగువేల కాసులివ్వవలసిందిగా ఉత్తరువు చేశాడు.\nతన భర్త సంతోషం కలిగినప్పుడీ విధంగా ఒళ్లు తెలియని బహుమానా లివ్వటం షిరీన్ చాలాసార్లు చూసింది. ఆమెకిది ఎంతమాత్రం ఇష్టం లేదు.\nబెస్తవాడు అవతలికి వెళ్లగానే షిరీన్ తన భర్తను కోప్పడింది. 'ఒక్క చేపకు నాలుగువేల కాసులు బహుమానమా? ఇలా ఇవ్వటం మొదలు పెడితే రేపటి నుంచి ప్రతిదానికీ ఇదే ప్రకారం ఇవ్వవ లసి వస్తుంది. ఏదో మిష పెట్టి వాడికి చ్చిన డబ్బు తిరిగి తీసుకోండి అంది.'\n'ఇచ్చిన డబ్బు తిరిగి తీసుకోవడం కంటే రాజరికానికి తలవంపు మరొకటి ఉంటుందా? ఏదో ఈసారికిలా పోనిద్దూ,' అన్నాడు ఖుస్రూ.\n'అలా ఎంతమాత్రం వీలులేదు. మన మర్యాదకు భంగం ఏమీ కలుగకుం డానే ఇచ్చినది పుచ్చుకోవచ్చు. నేను ఉపాయం చెబుతాను వినండి. అది మగదని వాడన్నట్లాయెనా, మగది అక్క ర్లేదు. ఆడచేప కావాలని ఈ చేపను వాడికి తిరిగి ఇచ్చెయ్యండి. అది ఆడదే నని వాడంటే, మగ చేప కావాలని అనండి.' అని షరీన్ భర్తకు నమ్మకంగా సలహా ఇచ్చింది.\nఖుస్రోకు తన రాణీపై చాలా మక్కువ. ఆమెకు అసంతృప్తి కలిగించడం ఆయ నకేమాత్రం ఇష్టం లేదు. అందుచేత ఆయన, తన మనసు బాధపడుతున్న ప్పటికీ బెస్తవాణ్ణి వెనక్కు పిలిపించాడు.\n“ఏమోయ్, ఈ చేప ఆడదా, మగదా?' అని అడిగాడాయన.\nబెస్తవాడు రాజుకు వంగి సలాము చేసి, 'హుజూర్, ఈ జాతి చేపలలో ఆడా మగా లేదు. ప్రతి చేపా దేనికదే గుడ్లు పెట్టి పిల్లలు పొదుగుతుంది,' అన్నాడు.\nఖుస్రో ఈ మాటలకు విరగబడి నవ్వుతూ, బెస్తవాడికి ఎనిమిదివేల కాసులిమ్మని ఉత్తరువు చేశాడు. అంత డబ్బూ ఎంచి బెస్తవాడి బుట్టలో వేశారు. వాడు పరమానందంతో బుట్ట తీసుకుని బయలుదేరాడు.\nవాడు రాజభవనం ముందు ఆవర ణలో నుంచి పోతూండగా, ఒక కాసు బుట్టలో నుంచి పడి, గచ్చుమీద దొర్లి ఎటోపోయింది. వెంటనే బెస్తవాడు బుట్టను కింద పెట్టి, చుట్టుపక్కల అంతా వెతికి, పడిపోయిన కాసు ఏరుకుని, సంతోషంతో బుట్టలో వేసుకున్నాడు.\nఇదంతా మిద్దెమీద నుంచి ఖుస్రో అతని భార్యా చూస్తూనే ఉన్నారు.\n'చూశారా, ఎంత నీచుడో! ఒక్క కాసు పడిపోతే, ఎవరికన్నా పేదవాడికి దొరు కుతుంది లెమ్మన్న ఔదార్యం కూడా లేకుండా వాడు దానికోసం వేటాడి తీసుకున్నాడు,' అన్నది షిరీన్.\nతన రాణిని తృప్తిపరిచేటందుకై, ఖుస్రో బెస్తవాడిని మళ్లీ వెనక్కు పిలి పించి వాడితో ఇలా అన్నాడు.\n'ఓరీ పరమ నీచుడా! ఒక్క వెండి కాసు పడిపోతే, అది ఏ పేదవాడికైనా దొరు కుతుంది లెమ్మనుకోకుండా, దానికోసం అంత కష్టపడి వెతికావే, నీ అత్యాశనేమ నాలి?\nబెస్తవాడు నేలదాకా వంగి సలాము చేసి, ‘అల్లా ఏలినవారిని కటాక్షించాలి. ఒక్క కాసు పోయినందువల్ల నాకు దారి ద్రం వస్తుందని నేనెన్నడూ అనుకోలేదు. నా దృష్టిలో ఆ కాసు పవిత్రమైనది. దాని మీద ఒక వైపున రాజుగారి ముద్రా, రెండో వేపున ఆయన పవిత్రనామమూ ఉన్నాయి. అది నేలమీద పడి ఉంటే ఎవరైనా చూడక తొక్కుతారేమో అని భయపడ్డాను. హుజూర్ వారు మట్టిలో నుంచి కాసు విలవచేయని బెస్తవాణ్ణి ఏరగాలేందీ, నేను మట్టిలోనుంచి ఒక కాసు ఏరటంలో వింత ఏమిటి?' అన్నాడు వినయంగా.\nవాడి తెలివితేటలకు ఖుస్రో పొంగి పోయి వాడికి మరి నాలుగువేల కాసులు అదనంగా ఇప్పించి పంపేశాడు.\nదీనితో ఖుస్రోకు ఆంతరంగికుల సల హాలను పాటించటంలో ఉన్న ప్రమాదం అర్థమయింది. ఆ రోజే ఆయన నగర మంతటా ఈ విధంగా చాటింపు వేశాడు.\nఇతరులు చెప్పిన సలహా ప్రకారం మాత్రమే ఎవరూ నడుచుకోవద్దు. ఇత రుల సలహాను గుడ్డిగా విన్నట్లయితే సగం పొరపాటును దిద్దుకోవడానికి రెండు పొరపాట్లు అదనంగా చేయవ లసివస్తుంది.",
            "book_page_end": 34,
            "story_id": "2012_04_11",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాజార్హత",
            "book_page_start": 35,
            "pdf_page_start": 35,
            "pdf_page_end": 38,
            "author": "బి. పురుషోత్తం",
            "genre": "రాజకీయం/నీతి కథ",
            "moral": "రాజుకు వ్యక్తిగత రక్షణ కన్నా, దేశ సంపదకు, ప్రజల శ్రేయస్సుకు ప్రాధాన్యత ఇవ్వడం రాజార్హతకు చిహ్నం.",
            "keywords": [
                "రాజార్హత",
                "సారంగపాణి",
                "భూపతి",
                "మంత్రి సహదేవుడు",
                "పరీక్ష",
                "దేశభద్రత"
            ],
            "characters": [
                "వీరమల్లుడు (పూర్వ రాజు)",
                "మంత్రి సహదేవుడు",
                "మహారాణి",
                "సారంగపాణి",
                "భూపతి (యువకులు)"
            ],
            "locations": [
                "అవంతి రాజ్యం",
                "విదిశ"
            ],
            "content": "అవంతి సింహాసనం ఖాళీ అయింది. రాజు వీరమల్లుడు వృద్ధాప్యంతో చనిపో వడంతో, రాజ్యంలో అల్లకల్లోలం రేగింది. పొరుగు దేశం విదిశ, అవంతిని నేరుగా జయించలేక, అవంతిలో కొందరు స్వార్థ పరులను డబ్బుతో వశపర్చుకుని, వారి సహాయంతో అమాయక ప్రజలను రెచ్చ గొట్టి రాజ్యమంతా ఆందోళనలు రేపింది. పిమ్మట అవంతిపై దాడి చేయాలని దాని యోచన.\nవీరమల్లుని భార్య కడు వృద్ధురాలు. పైగా సంతానం లేదు. ఆమె రాజ్యాన్ని నడపలేదు. దాంతో మంత్రి సహదేవుడు, రాణితో సంప్రదింపులు జరిపి, కొత్త రాజును నిలబెట్టడం కోసం యుద్ధ ప్రాతి పదికన ప్రయత్నాలు ఆరంభించాడు.\nగురుకులం నుండి సుశిక్షితులైన కొందరు యువకుల్ని సమీకరించి, వారికి వివిధ పరీక్షలు పెట్టి, చివరకు ఇద్దరిని తేల్చారు. వారి సారంగపాణి, భూపతి.\nఅన్ని పరీక్షల్లోనూ ఇద్దరూ సమవుజ్జీ లుగా నిల్చి మంత్రిని, రాణిని అయోమ యంలో పడేసారు. బాగా ఆలోచించి, సహదేవుడు సభను సమావేశపర్చి, సారంగపాణి, భూపతిలను పరిచయం చేసి, ‘రాజప్రముఖులారా, వీరిద్దరూ రాజార్హత కోసం పోటీ పడుతున్నారు. అన్ని రంగాల్లోనూ వీరిద్దరూ ఒకరికొకరు తీసిపోకుండా ఉండి, తిరిగి మనకే పరీక్ష పెట్టారు. వీరిరువురిలో అవంతి సింహా సనాన్ని అధిష్టించే యోగ్యత ఎవరికి ఉందో తేల్చవలసి ఉంది. రాజ్యం అల్లకల్లోల పరిస్థితుల్లో ఉంది కనుక దాన్ని చక్కదిద్దే బాధ్యత వీరిరువురికీ అప్పగించి అలా వీరిద్దరిలో సరైన వాడిని సమర్ధుడిని ఎంపిక చేయాలన్నది నా అభిమతం. దీనిపై మీ అభిప్రాయాలను, అభ్యంత రాలను తెలుసుకోవాలని కోరుతు న్నాను,' అన్నాడు.\nమహారాణీతో సహా సభికులంతా మంత్రి ఆలోచనను ఏకగ్రీవంగా ఆమో దించారు. తరువాత వెంటనే, మంత్రి యువకులతో, ‘వీరులారా! మన అవం తీరాజ్యం అచిరకాలం నుండీ, ప్రజారం జక పాలనకు, శాంతి సుభిక్షాలకు పెట్టింది పేరు. దురదృష్టవశాత్తూ మహా రాజు మరణంతో కొన్ని బయటి స్వార్థ శక్తులు దేశంలో అరాచకత్వాన్ని సృ ష్టించి, దురాక్రమణ చేయాలని చూస్తు న్నాయి. అందుకు ఊతంగా కొందరు ద్రోహుల సహాయంతో మన ప్రజానీకాన్నే మనకు వ్యతిరేకులుగా రెచ్చగొడుతు న్నారు. మీరిద్దరిలో ఎవరో ఒకరు ఈ దేశానికి రాజు కావటం తథ్యం.\nఅందుకే, మీకు ఓ పరీక్ష పెట్టదలి చాము. ఇరువురికి కొంత సైన్యాన్ని, అధి కారాన్ని ఇస్తాం. మిమ్మల్ని మీరే రాజుగా భావించి ప్రజలకు దేశస్థితిగతులు, స్వార్థశక్తుల కుటిలయత్నాలు అర్థమ య్యేలా వివరించి, ఆందోళనలు విర మింపజేయండి. అంతర్గత ద్రోహుల్ని కఠినంగా అణచండి. ఈ పనిలో ఎవరు సత్ఫలితాన్ని సాధించగలుగుతారో వారే అవంతీ దేశానికి రాజు,' అన్నాడు.\nసారంగపాణి, భూపతి వినయంగా, 'మంత్రివర్యా, సింహాసనం కోసమే అని కాకుండా, ఈ దేశపౌరులుగా మా దేశాన్ని పూర్వస్థితికి తీసుకురావడానికి మా శాయశక్తులా ప్రయత్నిస్తాము. తర్వాత మాలో ఎవరు సఫలీకృతుల య్యారన్నది పెద్దల నిర్ణయం,' అని చెరో కొంత సైన్యాన్ని తీసుకుని తలో దిక్కుకూ బయల్దేరారు.\nవాళ్లు దేశం నాలుగు చెరగులా తిరు గుతూ, ప్రజల్ని సమావేశపరుస్తూ, తమను రాజప్రతినిధులుగా పరిచయం చేసుకుని, దేశ పరిస్థితులను వాళ్లకు వివరిస్తూ, అంతర్గత ద్రోహుల విషపుమా టలు నమ్మకుండా ప్రభుత్వంతో సహ కరించమని కోరసాగారు.\nచాలా చోట్ల ప్రజలు వారి మాటలతో ఆందోళనలు విరమించారు. అది గమ నించి అంతర్గత ద్రోహులు, వారిపై దాడి చేయడంతో సైన్యం సహాయంతో, ధైర్య సాహసాలతో సారంగ పాణి, భూపతి వారందరినీ తుదముట్టించారు.\nకొన్ని ప్రాంతాలలో, వారి మాటలు లక్ష్యపెట్టని ప్రజలు, విచక్షణా రహితంగా దేశ ఆస్థులను విధ్వంసం చేయడమే కాక, సారంగపాణి, భూపతిల మీద కూడా దాడి చేయడంతో వారు, అటు వంటి వాళ్లను సైన్యం సహాయంతో బంధించి రాజధానికి తెచ్చి కారాగృహంలో పడవేశారు.\nఅలా వారిద్దరి కృషితో, దేశంలో గొడ వలు, హింస తగ్గుముఖం పట్టాయి. పరిస్థితులు అదుపులోకి వచ్చాయి. దానితో, మంత్రి, మహారాణి, రాజప్ర ముఖ్యులు అందరూ సంతోషించారు. ప్రజలు ఊపిరి పీల్చుకున్నారు. తన పాచిక పారకపోవడంతో విదిశ కంగు తిండి.\nమహారాజుని నిర్ణయించే రోజు రానే వచ్చింది. మంత్రి సహదేవుడు నిండు సభను ఏర్పాటు చేసి, సభికులతో, 'సభా సదులారా! ఈ యువకుల అవిరళ కృషితో అవంతీ రాజ్యం ఆపదలను దాటుకుని నేటికి ఒడ్డున పడింది. ప్రస్తుతం అంతర్గత సమస్యలు తొలిగి దేశంలో శాంతి సుస్థిరతలు నెలకొన్నట్లే. ముందుగా అందుకు కారణభూతమైన వీరిద్దరిని మనమంతా మనస్ఫూర్తిగా అభినందించాలి,' అంటూ ఇద్దరినీ ఘనంగా సత్కరించాడు. ఆ సత్కారానికి సారంగపాణి, భూపతి ఎంతో సంతోషంతో కృతజ్ఞతలు తెలియ జేశారు.\nసహదేవుడు, సారంగపాణిని ఉద్దే శించి, 'సారంగా, నువ్వు బంధించి తీసు కువచ్చిన ప్రజలు చేసిన తప్పిదమే మిటి,' అని ప్రశ్నించాడు.\nఅందుకు సారంగపాణి, 'వాళ్లు నాపై దాడి చేసి గాయపర్చారు. నన్ను నేను కాపాడుకోవడం కోసం, వాళ్లను బంధిం చవలసి వచ్చింది,' అన్నాడు.\nతర్వాత భూపతిని కూడా అలాగే ప్రశ్నించాడు. దానికి భూపతి, 'నేను బంధించి తెచ్చిన వాళ్లు ప్రజల, దేశ ఆస్థులను విధ్వంసం చేస్తున్నారు. దేశ పరిరక్షణ కోసం వాళ్ళను బంధించక తప్పలేదు.' అన్నాడు.\nమంత్రి సహదేవుడు కొద్దిసేపు మహా రాణితో చర్చింది, తర్వాత సభికులను ఉద్దేశించి, భూపతిని మహారాజుగా నిర్ణ యించినట్లు ప్రకటించాడు.\nవివరణగా, 'సారంగపాణి, భూపతి ఇద్దరూ దాదాపు అన్నిటిలోనూ సరిస మానులే. అంతర్గత ద్రోహులను శిక్షిం చడంలో, ఇద్దరి విధానం ఒకేలా ఉన్నప్ప టికీ సామాన్య ప్రజలను అదుపు చేయడంలో వారు చూపిన వ్యత్యాసమే మా ఈ నిర్ణయానికి ఆధారం. సారంగపాణి, రాజ్య సంపదను నాశనం చేస్తున్న వారిని వదిలివేసి, తనపై దాడి చేసిన వారిని మాత్రమే బంధించాడు. భూపతి అలా కాక, తనపై దాడిచేసిన వారిని అప్పటికి వదిలి, దేశ సంపదల్ని పాడు చేస్తున్న వారిని బందీలు చేశాడు. సారంగపాణి, తన స్వీయ రక్షణకు మాత్రమే విలువ ఇచ్చాడు. భూపతి దేశ సంపదకు ప్రాధా న్యమిచ్చాడు. అందుకే ఈ దేశానికి రాజయ్యే అర్హతను అతడు పొందగ లిగాడు,' అన్నాడు.\nసభికులంతా, ఆ నిర్ణయానికి పెద్ద పెట్టున హర్షధ్వానాలు చేశారు. సారంగ పాణి, తన ఓటమికి కారణాన్ని గ్రహించి సిగ్గుపడ్డాడు, అనంతరం విజయుడైన తన మిత్రుడిని మనస్పూర్తిగా అభినం దించాడు.",
            "book_page_end": 38,
            "story_id": "2012_04_12",
            "raw_genre_backup": "రాజకీయం/నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చెల్లనినాణెం",
            "book_page_start": 39,
            "pdf_page_start": 39,
            "pdf_page_end": 39,
            "author": "జి.జాన్ కెనడి",
            "genre": "నీతి కథ",
            "moral": "మానవ సంబంధాలు, స్నేహం ధనం కంటే విలువైనవి. ధనవ్యామోహం స్నేహాన్ని కూడా చెడగొడుతుంది.",
            "keywords": [
                "స్నేహం",
                "ధనం",
                "నాణెం",
                "అనర్థం",
                "సాధువు",
                "తగువు"
            ],
            "characters": [
                "రాముడు",
                "భీముడు (మిత్రులు)",
                "సాధువు"
            ],
            "locations": [
                "రాజధానీ నగరం",
                "దేవాలయం"
            ],
            "content": "రాముడు, భీముడు ఒకే ఊరివాళ్ళు. రాజాస్థానంలో ప్రాపకం సంపాదించాలని ఒకరోజు అడవి గుండా రాజధానీ నగరం బయలుదేరారు. దారిలో వారికి ఒక బంగారు నాణెం కనిపించింది. దానిని ఆత్రంగా అందుకోబోయారు. ప్రయాణం కొనసాగిస్తూనే ఇద్దరూ నాణెం ఎవరికి చెందాలనే అంశంపై తగువులాడుకుంటున్నారు. అడవికి చివరలో ఆ వైపు ఒక చిన్న దేవాలయం ఉంది. అరుగు మీద వృద్ధ సాధువు ధ్యానంలో ఉన్నాడు.\n“ఎందుకు నాయనా తగువులాడుకుంటున్నారు!' అని అడిగాడు సాధువు. విషయం వివరించారు మిత్రులిద్దరూ. ఆ నాణాన్ని తన చేతుల్లోకి తీసుకున్నాడు సాధువు. దాన్ని తేరి పారచూసి, నవ్వి, ‘దీనికోసమా మీ తగవు. ఇది అసలు నాణెం కాదు. నకిలీది. చెల్లనిది. చూశారా. ఆప్త మిత్రులైన మీరు నాణెం కంటబడగానే మిత్రులమన్న సంగతి మర్చిపోయి బద్ధ శత్రువులయ్యారు. ధనం సమస్త అనర్థాలకు మూలం. పచ్చగడ్డిని కూడా భగ్గున మండించగల మహమ్మారి. అది చేసే మాయల్లో మీ మధ్య వైరం ఒకటి!' అన్నాడు.\nమిత్రులిద్దరూ సిగ్గుతో తలలు దించుకున్నారు. సాధువు ఆ నాణేన్ని ప్రక్కనే ఉన్న హుండీలో వేసేశాడు.\n'అయ్యో అదేంటి స్వామీ! చెల్లని నాణాన్ని హుండీలో వేశారు. అపచారం కదా!' అని రాముడు, భీముడు ఆందోళన పడ్డారు.\nసాధువు మరోమారునవ్వి, 'లేదు. అది అసలు సిసలు బంగారమే. మనుషులను విడ దీసే ఏ వస్తువైనా, అది ఎంత విలువ కలదైనా అది చెల్లని నాణెం వంటిదే. కలకాలం నిలిచేవి మానవీయ సంబంధాలే. ధనవ్యామోహం విడిచిపెట్టి మీ పాండిత్యంతో పైకి రండి. పదుగురికీ మేలు చేయండి. దేవుడు మీకు సాయం చేస్తాడు. వెళ్లండి నాయనా!' అని దీవించి పంపాడు.",
            "book_page_end": 39,
            "story_id": "2012_04_13",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "తరం - అంతరం",
            "book_page_start": 40,
            "pdf_page_start": 40,
            "pdf_page_end": 41,
            "author": "తిరుమలశ్రీ",
            "genre": "సామాజిక కథ",
            "moral": "తరాల మధ్య ఆలోచనా విధానంలో తేడా ఉంటుంది. కొత్త తరం పోటీ ప్రపంచంలో రాణించడానికి కష్టపడటమే కాక, అన్యాయాన్ని ఎదిరించే ధైర్యాన్ని కూడా కలిగి ఉంటుంది.",
            "keywords": [
                "తరం అంతరం",
                "పోటీ ప్రపంచం",
                "రౌడీ",
                "అభిషేక్",
                "ధనలక్ష్మి",
                "సీతారామయ్య"
            ],
            "characters": [
                "సీతారామయ్య (తాత)",
                "ధనలక్ష్మి (నాయనమ్మ)",
                "ఈశ్వర్ (కొడుకు)",
                "నీరజ (కోడలు)",
                "అభిషేక్ (మనవడు)",
                "అనిత (మనవరాలు)",
                "రౌడీ",
                "పెద్దాయన"
            ],
            "locations": [
                "పల్లె",
                "పట్టణం",
                "ట్యాంక్ బండ్",
                "లుంబినీ పార్క్",
                "నెక్లెస్ రోడ్"
            ],
            "content": "పల్లెలో ఉండే అరవై ఐదేళ్ల సీతారామయ్య, అతని భార్య ధనలక్ష్మి పట్టణంలో ఉన్న కొడుకు ఇంటికి వచ్చారు. కొడుకు ఈశ్వర్, కోడలు నీరజ ఇద్దరూ ఉద్యోగస్థులే. వారి పిల్లలు అభిషేక్ డిగ్రీ, అనిత పదవ తరగతి చదువుతున్నారు.\nమనవల కోసమని అరిసెలు, సున్నుం డలు, కజ్జికాయలు, జంతికలు వండి తీసు కువచ్చింది ధనలక్ష్మి. పిల్లల్ని పిలిచి వాటిని పెట్టింది. అనిత మొహమాటానికి తిన్నా, అభిషేక్ మాత్రం వాటిని రుచి చూడకుం డానే వద్దనేసాడు.\n“మీకోసమే లేని ఓపిక తెచ్చుకుని మరీ తెచ్చాన్రా. కొద్దిగా తిని చూడు,' అంటూ ఆవిడ మనవణ్ణి బ్రతిమాలుతుంటే, 'పిజ్జాలు బర్గర్లకు అలవాటు పడ్డవాళ్లకు వీటి రుచి ఏం తెలుస్తుంది అత్తయ్యా! మేము వీటిని చూసి చానాళ్లయింది. నేను, మీ అబ్బాయే తింటాం,' అంది కోడలు నవ్వుతూ.\nఉదయం పిల్లలిద్దరూ ఉపాహారం ముగిం చుకుని కళాశాలకు వెళితే.. కొడుకు, కోడలు పాఠశాలకు భోజనం తీసుకుని హడావిడిగా ఆఫీసులకు పరుగెత్తుతారు. చీకటి పడ్డాక గాని ఇంటికి తిరిగిరారు. రోజంతా ఇంట్లో సీతారామయ్య, ధనలక్ష్మి ఒంటరిగా ఉండే వారు.\nమనవలతో కాసేపు సరదాగా గడపాలన్న ఆ వృద్ధ దంపతుల ఉబలాటం నీరుకారిపోయేది.\nఓసారి కోడలితో, ‘ఇరవై నాలుగ్గంటలూ చదువే ఐతే ఆ పిల్లలు ఇక ఆడుకునేదెప్పు డర్రా? వాళ్ల ఆరోగ్యం ఏం కానూ!' అంది ధనలక్ష్మి. కోడలు నవ్వి, ‘ఇది పోటీ ప్రపంచం అత్తయ్యా! జీవితంలో నిలదొక్కుకోవాలంటే ఇప్పట్నుంచే కష్టపడక తప్పదు మరి,” అంది.\nపిల్లలకు రెండు రోజులు వరుసగా సెల వులు రావడంతో అత్తగారిని, మామగారిని బైట తిప్పి తీసుకురమ్మని వాళ్లకు పురమా యించింది నీరజ. తాతయ్యను, నాన్న మ్మనూ తీసుకుని, సాయంత్రం ట్యాంక్ బండ్, లుంబినీ పార్క్, నెక్లెస్ రోడ్లో జరు గుతున్న ప్రదర్శనలను చూపించారు అన్నా చెల్లెళ్లు ఉత్సాహంగా.\nతిరిగి వస్తూంటే దారిలో గొడవ జరుగు తూండటం కనిపించింది వారికి. రౌడీలా ఉన్న ఓ వ్యక్తి ఓ పెద్దాయనను కొడుతున్నాడు. అక్కడ చేరిన వారిని విచారిస్తే. రౌడీ ఆ పెద్దాయన గురించి అసభ్యంగా వ్యాఖ్యా నించాడనీ, పెద్దాయన అభ్యంతరం చెబితే ఎదురు కొడుతున్నాడనీ తెలిసింది.\n‘వాడికి నేను బుద్ధి చెప్పి వస్తాను,' అంటూ అభిషేక్ కోపంగా వెళ్లబోతే, 'మన కెందుకురా?' అంటూ మనవణ్ణి ఆపబో యింది ధనలక్ష్మి. 'అన్నయ్యను వెళ్ళనీ నాన్నమ్మ! అంది అనిత.\nఆ రౌడీ చిన్నవాడైన తన మనవణ్ణి ఏం చితగ్గొడతాడోనని ఆ వృద్ధ దంపతులు ఆందో ళన చెందుతుంటే.. అభిషేక్ వెళ్లి వాణ్ణి నాలుగు తన్నడంతో రౌడీ కాళ్ళకు బుద్ధి చెప్పాడు. తిరిగి వచ్చిన మనవడి వంక ధన లక్ష్మి ఆశ్చర్యంగా చూస్తుంటే, 'దుష్టులకు దూరంగా ఉండాలిరా, అభీ! వాడు నిన్నే మైనా చేసుంటేనో? ఇంకెప్పుడూ గొడవల్లో తలదూర్చకు,' అన్నాడు సీతారామయ్య.\nఅభిషేక్ నవ్వి, ‘దుష్టులకు దూరంగా ఉండాలన్నది మీ కాలం ఆలోచన తాతయ్యా! మా యువతరం సిద్ధాంతం ఏమిటో తెలుసా? దుష్టులకు బుద్ధి చెప్పడం!' అన్నాడు సగ ర్వంగా. అన్నకు వత్తాసుగా నవ్వుతూ బొటన వేలు చూపించింది అనిత.\n‘ఔరా, ఈ కాలపు పిల్లలు ఎంత ఎదిగి పోయారు!' అనుకుంటూ ఆశ్చర్యం, ఆనం దాలతో ముఖాలు చూసుకున్నారు ఆ వృద్ధ దంపతులు.",
            "book_page_end": 41,
            "story_id": "2012_04_14",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "బూమర్ మేవ్ మరియుది బ్యూటీ క్వీన్",
            "book_page_start": 42,
            "pdf_page_start": 42,
            "pdf_page_end": 47,
            "author": "చందమామ బృందం",
            "genre": "కామిక్ కథ",
            "moral": "సరైన సాధనాన్ని, తెలివిని ఉపయోగించి ధైర్యంగా పోరాడితే విజయం సాధించవచ్చు.",
            "keywords": [
                "బూమర్ మేన్",
                "బెలూన్",
                "సూపర్ హీరో",
                "కిడ్నాప్",
                "డాన్"
            ],
            "characters": [
                "బూమర్ మేన్",
                "బాలుడు",
                "డాన్",
                "సౌందర్య రాణి",
                "కిడ్నాపర్లు/రౌడీలు"
            ],
            "locations": [
                "రాజమహాలు",
                "డాన్ స్థావరం"
            ],
            "content": "ఒక చక్కటి సాయంత్రం... క్రికెట్ ఆడుకొని ఒక బాలుడు ఇంటికి తిరిగి వెళ్తున్నాడు. ఆకస్మాత్తుగా, సహాయం చేయండి అనే అరుపుని అతడు విన్నాడు. ఒక సౌందర్య రాణి ఆపదలో ఉంది. కాపాడండి! అరే.. నేను ఆమెని కాపాడాలి. ఒక పెద్ద రాజమహాలులోకి కారు వెళ్ళింది. సౌందర్య రాణిని అపహరించిన కిడ్నాపర్లు ఆమెని డాన్ ఉండే స్థావరానికి లాక్కువెళ్తున్నారు. ది డాన్! అతడు ఆజ్ఞాపిస్తున్నాడు. డాన్స్ చేయ్! అప్పుడే మేము విన్నాం... ఆపు! హు? బాలుడు ఆ దృశ్యంలోకి ప్రవేశించాడు. నేను మీకు కొన్ని ముప్స్ చూపిస్తాను. అతడు బూమర్ సూపర్ బబుల్ గమ్ తీస్తాడు... దాన్ని నోట్లో వేసుకొని నములుతాడు. బాలుడు పెద్ద బెలూన్ ఊదుతాడు. అది పగిలిపోతుంది. బూమ్. అది పగిలిన వెంటనే బూమర్ మేన్ కనిపిస్తాడు. డాన్ ఆశ్చర్యపోతాడు. బూమర్ మేన్ మరియు బాలుడు ఒకరి వంక మరొకరు చిలిపిగా కళ్ళు మూసి తెరుస్తూ చూస్తూ ఉంటారు. డాన్స్ ఆరంభమవుతుంది. బూమ్ ది విల్లి బూమ్ ...ఏక్షన్ కోసం అంతా తయారవుతుంది. అతడు తన సాగే శక్తిని ఉపయోగిస్తాడు... రౌడీలు అతడిపై దాడి చేసే లోపుగా బూమర్ మేన్ బాలుడ్ని పైకి ఎత్తుతాడు... బాలుడు బూమర్ మేన్ భుజాలపైకి ఎక్కుతాడు, తర్వాత చేయబోయే పనికి అంతా సిద్ధమవుతుంది. బూమర్ మేన్ తన చేతుల్ని చాచి బాలుడ్ని తీసుకువెళ్తాడు... వారిద్దరూ కలిసి రౌడీల్ని చితకబాదుతారు. ...బాలుడు గాల్లో ఎగురుతాడు! ...దుర్మార్గుడైన డాన్ తన సింహాసనం దగ్గర ఉన్న ఒక రహస్యమైన బటన్ని నొక్కుతాడు... అతడు సరిగ్గా కింద నేల మీద పడిపోయే సమయానికి... బూమర్ మేన్ ఒక పెద్ద బెలూన్ ఊదుతాడు... అది అతడు పడిపోకుండా కాపాడుతుంది. బోయింగ్! హూ? డాన్ వైపుగా బాలుడు ఎగురుతూ వస్తాడు... ...గట్టిగా ఒక్క తన్ను తంతాడు. డాస్ పడిపోతాడు. సౌందర్య రాణి ఆనందపడుతుంది! విజయం సాధించి, బూమర్ మేన్ మరియు బాలుడు సంతోషంతో ఉప్పొంగుతారు.",
            "book_page_end": 47,
            "story_id": "2012_04_15",
            "raw_genre_backup": "కామిక్ కథ",
            "normalized_genre_te": "కామిక్",
            "normalized_genre_code": "COMIC",
            "content_type": "STORY",
            "language": "TELUGU"
        }
    ],
    "statistics": {
        "total_stories": 15,
        "author_counts": {
            "చందమామ బృందం": 5,
            "సంపాదకులు": 1,
            "శాఖమూరి శ్రీనివాస్ (కల్పితం)": 1,
            "వాణిశ్రీ": 1,
            "వి. నాగభూషణం": 1,
            "టి. రామేశం": 1,
            "గవ్వల నిర్మలాదేవి": 1,
            "వి. పురుషోత్తం": 1,
            "బి. పురుషోత్తం": 1,
            "జి.జాన్ కెనడి": 1,
            "తిరుమలశ్రీ": 1
        },
        "genre_counts": {
            "వ్యాసం (సమకాలీన)": 1,
            "సంపాదకీయం": 1,
            "పాఠకుల అభిప్రాయాలు": 1,
            "జ్ఞాపకాలు": 1,
            "బేతాళ కథ": 1,
            "జానపద కథ": 3,
            "పంచతంత్ర కథ": 1,
            "హాస్యం/జానపద కథ": 1,
            "నీతి కథ": 2,
            "రాజకీయం/నీతి కథ": 1,
            "సామాజిక కథ": 1,
            "కామిక్ కథ": 1
        }
    }
}