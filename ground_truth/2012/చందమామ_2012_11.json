{
    "book_id": "చందమామ_2012_11",
    "stories": [
        {
            "title": "దీపాలు, సంబరాలు, కార్యాచరణ",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "సంపాదకీయం",
            "moral": "కొత్త ఉత్సాహంతో, సృజనాత్మకతతో పండుగలు జరుపుకోవాలి.",
            "keywords": [
                "దీపావళి",
                "సంబరాలు",
                "సృజనాత్మకత",
                "సానుకూలత",
                "ఆర్థికవ్యవస్థ"
            ],
            "characters": [],
            "locations": [
                "భారతదేశం"
            ],
            "content": "జీవితం చాలా అనిశ్చితత్వంతో ఉంటుంది. నేటికాలంలో మనం దీన్ని మరింతగా అనుభవిస్తున్నాము కూడా. రెండు నెలలకు ముందు ప్రపంచమంతా పెనుచీకట్లు ఆవరించాయి. సకలదేశాలు దశానిర్దేశం లేని స్థితిలో స్తంభించిపోయిన ఆర్థికవ్యవస్థలను ఒడ్డున పడేయడానికి తీవ్రంగా ప్రయత్నించాయి. పరిస్థితి నాటకీయంగా మారలేదు కాని, భయాందోళలను తొలగించడానికి దేశాధినేతలు ప్రయత్నించడంతో ఇప్పుడు కాసింత వెలుగురేఖలు కనిపిస్తున్నాయి. భారత్లో కూడా చాలాకాలంగా విధానపరమైన పక్షవాతం స్థిరపడిపోయిన తర్వాత, ప్రభుత్వం ఎట్టకేలకు మేల్కొని, తగిన చర్యలు తీసుకోవడం ప్రారంభించింది. ఇది దేశానికి మేలుచేయడమే కాకుండా దేశంలోపల సానుకూల తత్వానికి కూడా మనం సాక్షీభూతులం కానున్నాము. చివరకు వరుణుడు కూడా కాస్త కనికరం చూపడంతో, వర్షపాతం క్రమేణా పెరుగుతోంది.\n\nఈ నెలలో మనం దీపావళి జరుపుకుంటున్నాము కనుక మనం సానుకూల దృష్టిని కలిగివుంటాము. అందరం మన ఊహలను విహరింపజేస్తూ, కొవ్వొత్తులను, రంగురంగుల కాగితపు లాంతర్లను, తయారుచేస్తూ పండుగ స్ఫూర్తితో గడుపుదాము. అదే సమయంలో హద్దుమీరిన శబ్దాలు సృష్టించకుండా జాగ్రత్తపడదాము. పాఠకులను దీపావళి సందర్భంగా తమ సృజనాత్మక రచనలను, చిత్రాలను పంపించవలిసిందిగా కోరుతున్నాము. వీటిని మేము చందమామలో ప్రచురిస్తాము కూడా.\n\nమా పాఠకులకు దీపావళి శుభాకాంక్షలు తెలియజేస్తూ, కొత్త సంవత్సరం మరిన్ని సిరులను కురిపించాలని కోరుకుంటున్నాము. దీపావళికి అత్యంత ఆసక్తి, ఉత్సాహాలతో స్వాగతం పలుకుదాం రండి...\n-సంపాదకులు",
            "book_page_end": 5,
            "story_id": "2012_11_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "లేఖలు",
            "moral": "చందమామ పత్రిక పాఠకులకు సంతోషాన్ని, నీతిని బోధిస్తుంది.",
            "keywords": [
                "చందమామ",
                "పాఠకుల అభిప్రాయాలు",
                "కథలు",
                "ముద్రణ",
                "నీతిబోధ"
            ],
            "characters": [
                "పి.రవీందర రావు",
                "పి.వెంకటేశ్వరరావు",
                "లక్ష్మీనారాయణ",
                "శాంతి పంత్రి"
            ],
            "locations": [
                "హైదరాబాద్",
                "బెంగళూరు",
                "ఉత్తర ప్రదేశ్"
            ],
            "content": "గత నెల చందమామ సంచికను నెల చివరలో అందుకున్నాను. ఈ నెలలో ప్రచురించిన కథలన్నీ బాగున్నాయి. ప్రత్యేకించి ముద్రణ చాలా బాగుంది. తొలిపేజీ తెరవగానే పుస్తకం చాలా ఆకర్షణీయంగా కనిపిస్తోంది. ఈ సంచికలో వచ్చిన చిన్న కథలన్నీ అద్భుతంగా ఉన్నాయి, అర్థవంతంగా కూడా ఉన్నాయి. నేటికాలంలో కూడా పంచతంత్ర కథలను పిల్లలు ఆసక్తితో చదువుతున్నారు. ఎప్పటిలాగే ముఖచిత్రం అద్భుతంగా ఉంది.\n-పి.రవీందర రావు, హైదరాబాద్\nభారతమాతపై వడ్డాది పాపయ్య గారు చిత్రించిన ముఖచిత్రాన్ని ఆగస్టు 15వ తర్వాతే చూశాను. నెలలో మూడోవారంలో కూడా చందమామ సంచిక మార్కెట్లో లేకపోవడం బాగాలేదు. ఆలస్యంగా వచ్చినా సంచిక 20 కథలతో నిండుగా ఉంది. యధావిధిగానే బొమ్మలు సుందరంగా ఉన్నాయి. దేవుని నమ్మనివాడు అనే నా బేతాళకథను ఆగస్ట సంచికలో ప్రచురించినందుకు మీకు కృతజ్ఞతలు, ఈ నెలలోనే పారితోషికం, పత్రిక రెండింటినీ పొందటం మరీ సంతోషంగా ఉంది.\n-పి.వెంకటేశ్వరరావు, జనుపల్లి, ఎపి.\nపాత సంచికలతో పాటు జూలై చందమామను ఇటీవలే అందుకున్నాను. నా పరిశీలనలో చందమామ పాత చందమామలా చక్కగా వస్తోంది. కొత్తవి, పాతవి కథలన్నీ బాగున్నాయి. ఈ సంప్రదాయాన్ని చివరివరకు కొనసాగించాలని కోరుతున్నాను.\n-లక్ష్మీనారాయణ, బెంగళూరు\nచందమామ అంటే నాకు చాలా ఇష్టం. ప్రతినెలా చందమామ కోసం ఆసక్తిగా ఎదురు చూస్తుంటాను. చందమామలో ప్రతి కథనూ నేను చదువుతాను. ప్రతి కథా చక్కని కూర్పుతో, నీతిబోధతో అలలారుతుంటుంది. చందమామ చదవటం ద్వారా నేనెంతో నేర్చుకున్నాను. ఇంత చక్కని సంచికను మాకు అందజేయడంలో సంపాదక బృందం గొప్పగా కృషి చేస్తోంది.\n-శాంతి పంత్రి, డెహ్రాడూన్\nచందమామ అంటే నాకు ప్రాణం. 1973లో ప్రచురించిన చందమామ పాత సంచిక ఒకటి నావద్ద ఉంది. ఈ రోజుకీ చందమామను అదే ఆసక్తితో చదువుతుంటాను. చందమామకు కృతజ్ఞతలు\n- మంజిత్కౌర, ఉత్తర ప్రదేశ్",
            "book_page_end": 6,
            "story_id": "2012_11_02",
            "raw_genre_backup": "లేఖలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - మరాఠి",
            "book_page_start": 7,
            "pdf_page_start": 7,
            "pdf_page_end": 7,
            "author": "దీపా దేశ్‌ముఖ్",
            "genre": "జ్ఞాపకాలు",
            "moral": "చందమామ కథలు కేవలం వినోదాన్ని ఇవ్వడమే కాక, జీవిత బాధ్యతలను, నైతిక విలువలను నేర్పుతాయి.",
            "keywords": [
                "చందమామ",
                "బాల్యం",
                "నైతిక విలువలు",
                "బేతాళుడు",
                "బాధ్యత"
            ],
            "characters": [
                "దీపా దేశ్‌ముఖ్",
                "తండ్రి",
                "బాలిక"
            ],
            "locations": [
                "పుణె"
            ],
            "content": "నేను చదవడం ప్రారంభించేటప్పటికి నా చేతిలో ఉన్న తొలి పుస్తకం చందమామ. తర్వాత ఎన్నో పుస్తకాలు చదివాను. చదివించిన పూర్తి ఘనత మాత్రం చందమామదే. తర్వాత నేను పుస్తకాలు వేగంగా చదవటం మొదలెట్టాను. చందమామలోని ఆకర్షణీయమైన, వర్ణరంజితమైన చిత్రాలు అంటే నాకెంతో ఇష్టం. దయ్యాలు లేవని ఈరోజు మనకు బాగా తెలుసు కాని బాల్యంలో చందమామలో నేను చూసిన దయ్యం ‘బేతాళుడు' ఇప్పటికీ నాకు గుర్తుండిపోయింది. దయ్యం ఉందనుకుంటే అది నేను చందమామలో చూసిన దయ్యంలాగే ఉంటుందని ఖచ్చితంగా చెప్పగలను. అలాగే రాజులూ, రాజకుమారులు కూడా. రాణులను ఎవరైనా చూశారా? వారు చందమామలో నేను చూసిన రకం రాణుల్లాగే ఉంటారు. బాల్యంలో ప్రతి ఒక్కరూ చిత్ర ప్రపంచాన్ని ఇష్టపడతారు. చందమామవల్లే ఈ ప్రపంచం నిజంగా తెరుచుకుంటోంది. చందమామలోని ఒక పేజీ, రెండు, మూడు, నాలుగు పేజీల కథలు నిజంగా విందులాంటివి. కథ చదువుతున్నప్పుడే తర్వాతేం జరుగుతుందన్న ఉద్వేగం మనల్ని ఆవపిస్తుంటుంది. కథలు ఆసక్తికరంగా ఉండటమే కాదు నైతిక విలువలను కూడా అవి నేర్పుతాయి. కొన్నాళ్ల క్రితం ఒక కుర్రాడు కుటుంబం పట్ల తన బాధ్యతలు విస్మరించేవాడు. అతడికి ఎలా బోధించాలో నాకు తెలిసేది కాదు. కాని చందమామే నాకు ఈ విషయంలో సహాయపడింది. నేను అనువదించిన చందమామ కథను అతడికి చదివి వినిపించాను.\n\nఆ కథ ఏమిటంటే ఒక యువకుడు తన తండ్రికి వ్యాపారంలో చేదోడువాదోడుగా ఉండేవాడు కాదు. అతడి భవిష్యత్తు గురించి తండ్రి కలవరపడేవాడు. అతడు తన బాధ్యతలను ఎప్పటికి తెలుసుకుంటాడు అని బాధపడేవాడు. ఒకసారి వాళ్లు ఇంటికి వెళుతున్నారు. దారి మధ్యలో ఒక బాలిక తాడుపై విన్యాసాలు చేస్తూంటుంది. తన చేతుల్లో కర్ర ఉంచుకుని ఎత్తులో ఉండే తాడుపై ఆమె నడుస్తోంది. ఆ పాపను చూడగానే ఈ కుర్రాడు ఆశ్చర్యపోయాడు. తాడుపై నేర్పుగా నడవడం అంటే జీవితాన్ని నడవటం లాంటిదేనని తండ్రి అతడికి వివరిస్తాడు. ఆమె చేతిలో ఉన్న కర్ర జీవితంలో బాధ్యతల వంటిది. కర్రవల్లే ఆమె సమతూకంతో నడవగలదు. తండ్రి తనకు బోధించదలచిన పాఠం బాలుడికి అర్థం అయింది. ఈ కథ నేను చదివి వినిపిస్తున్నప్పుడు నాకు పరిచయమైన ఆ కుర్రాడు కూడా కథలోని సందేశాన్ని అర్థం చేసుకున్నాడు. ఈ రకంగా చందమామ మనకు స్నేహితుడు, తాత్వికుడు, మార్గదర్శకుడు. నా జీవితంలో రంగులు నిల్పిన చందమామకు అనేక ధన్యవాదాలు.",
            "book_page_end": 7,
            "story_id": "2012_11_03",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - గుజరాతి",
            "book_page_start": 9,
            "pdf_page_start": 9,
            "pdf_page_end": 9,
            "author": "డా. శీలా నాయర్",
            "genre": "జ్ఞాపకాలు",
            "moral": "చందమామ కథలు వయసుతో సంబంధం లేకుండా అందరి హృదయాలను వెలిగిస్తాయి, ప్రపంచ శాంతికి తోడ్పడతాయి.",
            "keywords": [
                "చందమామ",
                "పౌరాణిక గాథలు",
                "జ్ఞాపకాలు",
                "ప్రపంచ శాంతి",
                "వయోభేదం"
            ],
            "characters": [
                "డా. శీలా నాయర్",
                "తండ్రి",
                "అమ్మమ్మ"
            ],
            "locations": [
                "త్రివేండ్రం"
            ],
            "content": "వెన్నెల చీకటిని వెలిగించిన విధంగానే చందమామ పత్రిక ఫిల్లలను, పెద్దలను వయసుతో పనిలేకుండా వెలిగిస్తుంది. చందమామ కథలు, వర్ణచిత్రాలు, ఉద్వేగాలు మన హృ దయాలను తట్టి లేపుతుంటాయి. చంద్రుడు రాత్రిపూట ఆకా శంలో ఉదయిస్తున్నప్పుడు, ప్రతి ఒక్కరి హృదయం సంతోషంతో నిండుతుంది. చందమామ సంచికలు కూడా ప్రతినెలా అందరి హృదయాలను వెలిగిస్తుంటాయి.\n\nపదేళ్ల వయస్సు నుండి నేను చందమామను చదువు తుంటాను. నాకిప్పుడు 70 ఏళ్లు. కాని చందమామను చద వడంలో నాకు విసుగు అనిపించదు. మా నాన్న చందమామ పత్రికను తొలిసారిగా మాకోసం తీసుకొచ్చినప్పుడు నేను ఆశ్చర్యపోయాను. ఆ సమయంలో పత్రిక ధర 25 పైసలు. ఇంట్లోకి పత్రిక రాగానే నేను, చెల్లెలు, అమ్మమ్మ ఎవరు చదవాలనే విషయంలో పోటీ పడేవాళ్లం.\n\nఅదృష్టవశాత్తూ మా ఇంట్లో నాలుగు భాషలు రాజ్యమేలేవి. మా అమ్మమ్మ మహా రాష్ట్రయురాలు కాబట్టి నాన్న మొదట మరాఠి చందమామ(చందోబా)ను తీసుకొచ్చేవాడు. తర్వాత నాన్న గుజరాతీ, హిలదీ చందమామలు తెచ్చేవాడు. ప్రతి నెలా పుస్తకాల షాపునుంచి నాన్న చందమామలను కొని తెచ్చేవాడు. మా అమ్మమ్మ అన్ని భాషల్లోనూ చందమామ చదివేది. ఆమె పోయిన తర్వాత మేము ఇంగ్లీష్ చందమామకు చందాకట్టి ఈరోజుకీ చదువుతూనే ఉన్నాము.\n\nపలు సంవత్సరాల తర్వాత కూడా చందమామను మళ్లీమళ్లీ చదవటం నాకిష్టం. పాత సంచికలను చదవడానికి తీసుకున్నప్పుడు వాటిని తొలిసారిగా చదువుతున్నట్లే అనిపిస్తుంది. బేతాళ కథలు, పంచతంత్ర కథలు, విదేశీ జానపద కథలు అంటే నాకు చాలా ఇష్టం. పౌరాణిక గాథలంటే ఎంతో మక్కువ. రామాయణం, మహాభారతం, భాగవతం, బౌద్ధ జాతక కథలు ఎంతో ఇష్టంగా చదువుతుంటాను. ఈ కథలను మళ్లీ ప్రచురించాలని నా అభ్యర్థన.\n\nముసలితనంలో మేం చందమామ సంచికలను చదువుతున్నప్పుడు మళ్లీ పిల్లల మవుతుంటాము. ఈ వయసులో పిల్లల పత్రిక చదువుతున్నందుకు అందరూ నవ్వేవారు. వాళ్లు కూడా చందమామను చదివితే దాని గొప్పతనం వారికి అర్థమవుతుందని నేను చెబుతుంటాను. ఈ పత్రికకు వయోభేదం, కుల, మత భేదం లేవు. నింగిలోని చందమామ లాగే ఈ చందమామ కూడా శాశ్వతంగా వెలుగొందుకాక! కులమత భేదాలు లేకుండా ప్రజలందరూ చందమామను చదువుతూ ప్రపంచ శాంతికి తోడ్పడుగాక! చందమామకు నా శుభాకాంక్షలు.",
            "book_page_end": 9,
            "story_id": "2012_11_04",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామతో నా జ్ఞాపకాలు - తెలుగు",
            "book_page_start": 10,
            "pdf_page_start": 10,
            "pdf_page_end": 10,
            "author": "బి. కమల",
            "genre": "జ్ఞాపకాలు",
            "moral": "చందమామ కథలు మాతృభాష, ఇంగ్లీషు నేర్చుకోవడానికి సహాయపడతాయి మరియు జీవితంలో ఆనందాన్ని ఇస్తాయి.",
            "keywords": [
                "చందమామ",
                "బేతాళ కథలు",
                "తెలుగు",
                "ఇంగ్లీష్",
                "సాహిత్యం"
            ],
            "characters": [
                "బి. కమల",
                "దీప్తి"
            ],
            "locations": [
                "సికింద్రాబాద్",
                "ఆస్ట్రేలియా"
            ],
            "content": "నాకు ఎనిమిదేళ్ల వయస్సు నుండి ఈరోజు వరకు చందమామను కొని చదువుతూనే ఉన్నాను. చందమామ దొరకని రోజున నాకు ఏదో పోగొట్టుకున్న అనుభూతి కలుగుతుంటుంది. బేతాళ కథలు, విచిత్ర సహోదరులు నన్ను ఆకర్షించేవి. ఇప్పుడు కూడా నా చేతిలో చందమామ ఉంది. నెలరాగానే ఈ రోజుకీ చిన్నపిల్లలాగా ఆ పుస్తకం తెచ్చుకోవడానికి పరుగెత్తుతాను.\n\nఇప్పుడు నాకు 72 సంవత్సరాలు. చిన్నపిల్లలా చందమామ చదువుకోవడం ఏమిటని అందరూ ఎగతాళి చేస్తుంటారు. నేను నవ్వుకుంటాను. నేనే కాదు. నా మనవరాలు దీప్తికి కూడా చందమామ చాలా ఇష్టం. చిన్నప్పుడు చందమామ కథ చెబితేనే అన్నం తినేది. తను ఇప్పుడు ఆస్ట్రేలియాలో ఉంటోంది. వచ్చినప్పుడల్లా నేను జమ చేసిన పుస్తకాలు తీసుకెళ్తుంది. పంచతంత్ర కథలు చాలా బాగుంటాయి. ఎప్పటి నుండో నా భావాలను చందమామతో పంచుకోవాలని ఉండేది. కాని మార్గం దొరకలేదు.\n\nఈ మధ్య కాలంగా ప్రచురిస్తున్న చందమామ జ్ఞాపకాలు చూసిన తర్వాత నాకూ అవకాశం దొరికింది. మధ్యలో కొన్నాళ్లు చందమామ ఆగిపోవడంతో చాలా బాధపడ్డాను. మళ్లీ దర్శనమివ్వగానే సంతోషమయింది. ఇంకా ఇంకా మంచి కథలు వేస్తూనే ఉండాలి. ఈ 'మామ'ను ఎప్పటికీ వచ్చేటట్టు చూడగలరు. అలాగే ఇంగ్లీష్ బాగా మాట్లాడటం నేర్చుకోవాలంటే నా సలహా ఏమిటంటే ఇంగ్లీష్ చందమామ చదవాలనే. నా సలహా పాటించి కొందరు పిల్లలు ఈ విధంగానే ఇంగ్లీష్ నేర్చుకున్నారు కూడా. 4వ తరగతి చదువుతున్న ఒక చిన్నారికి తెలుగు రాకపోతే నేనే ఆమెకు చందమామ ద్వారా తెలుగు నేర్పించాను. చిన్నవయసులో మాతృభాష, ఇంగ్లీషు నేర్చుకోవాలంటే చందమామను మించినది లేదు. చందమామకు నా అభినందనలు.",
            "book_page_end": 10,
            "story_id": "2012_11_05",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "సర్పముఖి",
            "book_page_start": 11,
            "pdf_page_start": 11,
            "pdf_page_end": 16,
            "author": "ఎన్ శివనాగేశ్వరరావు",
            "genre": "బేతాళ కథ",
            "moral": "రాజుగానీ, ఏ వ్యక్తి అయినా సరే, ప్రజా సంక్షేమాన్ని వ్యక్తిగత ఆశల కంటే ముందు ఉంచాలి. తొందరపాటు నిర్ణయాలు మానుకోవాలి.",
            "keywords": [
                "విక్రమార్కుడు",
                "బేతాళుడు",
                "రాజధర్మం",
                "నాగదేవత",
                "క్షామం"
            ],
            "characters": [
                "విక్రమార్కుడు",
                "బేతాళుడు",
                "జీమూత వాహనుడు",
                "రాగచంద్రిక",
                "దివ్యచరితుడు"
            ],
            "locations": [
                "జ్ఞానదీపిక రాజ్యం",
                "నాగభైరవ కోన"
            ],
            "content": "పట్టువదలని వికమార్కుడు చెట్టుపై నుంచి శవాన్ని దించి, భుజాన వేసుకుని మౌనంగా స్మశానం కేసి నడవసాగాడు. అప్పుడు శవంలోని బేతాళుడు 'రాజా, నువు ఈ అర్ధరాత్రి వేళ ఏ ప్రయోజనం ఆశించి ఇలా సంచరిస్తున్నావో నాకు బోధపడటం లేదు. బహుశా నీవు ఏ దేవతనయినా సంతృప్తి పరిచి నీ సమస్యలను పరిష్కరించుకోవడానికి ఈ విధంగా చేస్తున్నట్లయితే ఆ మేరకు నీ నిర్ణయం మంచిదే అవుతుంది. సర్పముఖంతో పుట్టిన తన కూతురుకు మానవ రూపాన్ని తెప్పించడానికి తీవ్రంగా ప్రయత్నించిన ఒక రాజు కథను ఈ సందర్భంగా నీకు చెబుతాను. తన ప్రార్థనలకు మెచ్చి నాగదేవత తనముందు ప్రత్యక్షమైనప్పుడు ఈ రాజు మరొక సమస్యను కూడా పరిష్కరించు కోడానికి ఈ అవకాశాన్ని ఉపయోగించుకున్నాడు. ఈ విశేషమేమిటో చెబుతాను, శ్రమతెలియకుండా విను,' అని కథ చెప్పసాగాడు.\n\nజ్ఞానదీపిక రాజ్యం రాజు జీమూత వాహ నుడు ధార్మికుడు. ప్రజాసంక్షేమ పథకాలు ప్రవేశపెట్టడంలోనూ, ప్రజల బాగోగులు చూడడంలోనూ అతనిది అందెవేసిన చేయి. జీమూతవాహనుడి పట్టమహిషి చూడామణి దేవి భర్తకు తగిన ఇల్లాలు. రాజదంపతులకు సందీపుడు ఒక్కడే కొడుకు. వయసు అయిదేళ్లు మించదు.\n\nరాజదంపతులు ఒకసారి వనవిహారానికి వెళ్లారు. మధ్యాహ్నం భోజనానంతరం యువరాజుతో కలిసి తమ కోసం నిర్మించిన గుడారంలో విశ్రాంతి తీసుకోసాగారు. విశ్రాంతి సమయంలో వారికి చిన్నపాటి కునుకు పట్టింది.\n\nఆ సమయంలో నిద్రిస్తున్న యువ రాజు మీద ఎండ పడసాగింది. అదే సమ యానికి గుడారంలోకి ఒక నాగసర్పం వచ్చింది. బాలుడి మీద ఎండ పడడం చూసిన నాగసర్పం పడగ విప్పి యువరాజు శిరస్సుమీద ఎండ పడకుండా గొడుగు పట్టింది.\n\nఅదే సమయానికి కళ్ళు తెరిచిన మహా రాజుకు ఆ దృశ్యం భయం గొలిపింది. అతను, నాగసర్పం నుంచి యువరాజుకు ప్రమాదం శంకించి ప్రక్కనున్న కత్తి అందు కుని పైకి లేచి తటాలున నాగసర్పం శిరసు ఖండించాడు. నాగసర్పం గిలగిలా కొట్టుకుని మరణించింది.\n\nఆ సవ్వడికి మేల్కొన్న మహారాణి జరి గిన సంఘటన తెలుసుకుని భీతిల్లి యువ రాజును అక్కున చేర్చుకుంది. మరికొంచెం సేపటికి రాజదంపతులు, యువరాజుతో కలిసి అంతఃపురం చేరుకు న్నారు.\n\nఆ సంఘటన జరిగిన కొంత కాలానికి మహారాణి చూడామణి దేవి గర్భం ధరిం చింది. ఆ శుభవార్త తెలుసుకుని మహా రాజుతో పాటు, రాజ్యవాసులు ఎంతగానో సంతోషించారు. నెలలు నిండిన మహారాణి ఒక ఆడశిశువును ప్రసవించింది. ప్రసవిం చిన బిడ్డను చూసి మంత్రసానులు భీతి చెందారు. ఎందుకంటే జన్మించిన బిడ్డకు దేహమంతా మానవదేహమే కాని శిరసు స్థానంలో పాము తల ఉంది.\n\nక్షణాల్లో ఆ వార్త మహారాజు చెవిన పడింది. అతను హుటాహుటిన అక్కడికి వచ్చి జన్మించిన బిడ్డను చూసి బాధతో విల విల్లాడాడు. అతనా విషయం బయటకు పొక్కకుండా జాగ్రత్తలు తీసుకున్నాడు.\n\nరాజ్యవాసులకు మహారాణి, ఆడ శిశు వును ప్రసవించిందన్న వార్త మాత్రమే తెలి సింది గాని ఆ బిడ్డసర్పముఖముతో జన్మిం చిన విషయం తెలియలేదు.\n\nఅటువంటి బిడ్డ పుట్టడానికి కారణం మహారాజు నాగసర్పం శిరస్సు ఖండించడ మేనని మహారాణి భావించి మహారాజుతో మనవి చేసింది. మహారాజు సర్పదోష నివా రణకు పూజలు జరిపించాడు. అయితే ఫలితం కానరాలేదు.\n\nజ్యోతిష్కులు యువరాణి జాతకం చూసి విషయం చెప్పడానికి తటపటాయిం చారు. మహారాజు పదే పదే అడగ్గా 'రాజా! యువరాణి జన్మ నక్షత్రాన్ని బట్టి త్వరలోనే రాజ్యానికి ఆపద రానున్నది' అని మనవి చేశారు. యువరాణికి రాగచంద్రిక అని నామకరణం చేశారు. రాజదంపతులు మాత్రం యువరాణిని సర్పముఖి అని పిలుచుకోసాగారు. జీమూత వాహనుడు ఎందరో రుషులను, మునీశ్వరులను కలిసి తనకు జన్మించిన బిడ్డకి మామూలు రూపు వచ్చేలా చూడమని ప్రార్థించాడు. అయితే వాళ్లు అదంత తేలికయిన విషయం కాదని తేల్చి చెప్పారు.\n\nసర్పముఖికి అయిదేళ్ల ప్రాయం వచ్చింది. అంతలో రాజ్యంలో క్షామం అలుముకుంది. వర్షాలు పడలేదు. పచ్చటి పంట పొలాలు బీళ్లుగా మారాయి. త్రాగు నీటికి కటకట అయింది. పచ్చిక లేక పశు వులు మరణించసాగాయి.\n\nఆ పరిస్థితికి కారణం యువరాజు జన నమేనని అర్థం చేసుకున్నాడు జీమూత వాహనుడు. అతను ప్రజాక్షేమం గురించి విచారిస్తుండగా, అతని దగ్గరకు దివ్యచరి తుడు అనే సన్యాసి వచ్చి కలిశాడు. ‘రాజా, నీ మనోవ్యాధి నాకు తెలుసు. సర్పముఖి జననం. రాజ్యంలోని క్షామం నీ మనసును కలిచివేస్తున్నాయి. అవునా,” అని అడిగాడు.\n\nతను చెప్పకుండానే యువరాణి జన్మ రహస్యం తెలుసుకున్న సన్యాసి సామా న్యుడు కాదని గ్రహించిన మహారాజు; 'అవును మహాత్మా! తరుణోపాయం సెలవీయండి,' అని ప్రార్థించాడు.\n\n'రాజా! దీనికంతటికీ కారణం నీవు చంపిన నాగసర్పమే! నీడనిచ్చిన సర్పాన్ని తొందరపాటుతో చంపావు. ఆ దోషమే నిన్ను వెంటాడుతున్నది. నేను చెప్పినట్లు చేస్తే పరిస్థితి చక్కబడుతుంది. ఈ రాజ్యానికి దక్షిణదిశన నాగభైరవ కోన అనే ప్రదేశం ఉంది.\n\nఅక్కడ అతి పురాతనమైన నాగదేవత విగ్రహం ఉంది. నీవా ప్రాంతానికి వెళ్లి నాగదేవతను క్షమాబిక్ష కోరి, పూజలు జరి పిస్తే మంచి ఫలితం ఉంటుంది,' అని చెప్పాడు.\n\nజీమూత వాహనుడు, దివ్య చరితుడికి పాదాభివందనం చేసి 'మహానుభావా మీరు చేసిన సహాయం ఎనలేనిది. అందు కు కృతజ్ఞతలు,' అని చెప్పాడు.\n\nశుభముహూర్తం చూసి జీమూత వాహ నుడు, ఒంటరిగా అశ్వారూఢుడై నాగభైరవ కోనను వెదుక్కుంటూ వెళ్లాడు. వారం రోజుల ప్రయాణం తర్వాత అతడా కోన చేరాడు. అక్కడ నాగదేవత విగ్రహం కనిపిం చింది. జీమూత వాహనుడు అక్కడున్న కొలనులో శుచిగా స్నానం చేసి, చెట్లకున్న పరిమళభరిత పుష్పాలను కోసి వాటిలో నాగదేవతకు పూజ చేశాడు.\n\n‘మాతా! కన్న తండ్రినైనందున మమ కారంతో, బిడ్డను రక్షించుకోవాలన్న తొందరలో నాగసర్పాన్ని చంపాను. అది తప్పే! అందుకు నన్ను శిక్షించు. అంతేకాని నా బిడ్డను గాని, రాజ్యప్రజలను గాని శిక్షించకు,' అని ప్రార్థించాడు.\n\nకొద్ది క్షణాలకు ఆకాశంలో మెరుపు మెరిసింది. బలమైన గాలి వీచింది. అంతలో నాగదేవత విగ్రహల నుంచి 'రాజా! పశ్చాత్తాప హృదయంతో నన్ను వెదుక్కుంటూ ఇంత దూరం వచ్చావు. నిన్ను క్షమిస్తున్నాను. ఏం వరం కావాలో కోరుకో!' అన్న స్వరం వినవచ్చింది.\n\nఅప్పుడు జీమూతవాహనుడు, ‘నాగ దేవతా, నేను చేసిన తప్పిదం వలన జన్మిం చిన బిడ్డ సర్పముఖముతో జన్మించింది. ఆ బిడ్డకు మామూలు రూపం ప్రసాదించు. అలాగే రాజ్యంలో ఎన్నడూ లేని క్షామం అలుముకుంది. ఆకలితో ప్రజలు అలమటిస్తున్నారు. వర్షాలు కురిసి క్షామం తొలిగేలా చూడు,' అని కోరాడు.\n\nఅప్పుడు నాగదేవత ‘రాజా! నీ రెండు కోరికల్లో ఒక్కకోరికను మాత్రమే తీర్చగ లను. ఒకప్పుడు తొందరపాటుతో నాగస ర్పాన్ని చంపి చిక్కులు కొని తెచ్చుకు న్నావు. ఈసారి అటువంటి తొందరపాటు ప్రదర్శించక నిదానంగా ఆలోచించి వరం కోరుకో!' అని చెప్పింది.\n\nక్షణం ఆలోచించిన జీమూత వాహ నుడు ‘తల్లీ! రాజ్యంలోని క్షామం తొలిగేలా అనుగ్రహించు,' అని కోరాడు. 'తథాస్తు' అని దీవించింది నాగదేవత. జీమూత వాహ నుడు సగం తృప్తితో, సగం అసంతృప్తితో అక్కడున్న నాగదేవత విగ్రహానికి నమస్క రించి వెనుదిరిగాడు.\n\nఅతను రాజ్యం చేరేసరికి వర్షం కుర వడం ఆరంభమయింది. ఆ తరువాత కూడా విస్తారంగా వర్షాలు కురిశాయి. బీళ్ళుగా మారిన పంట పొలాలు చిగు రించాయి. మెల్లగా రాజ్యంలో క్షామపరి స్థితులు వైదొలిగి ప్రజల కష్టాలు తీరాయి.\n\nఆ పరిస్థితులలో దివ్యచరితుడు మరలా రాజును కలిసి, 'రాజా! నేనొక శాంతియజ్ఞం జరిపిస్తాను. అందువలన అంతఃపుర పరిస్థితులు చక్కబడతాయి,' అని చెప్పి రాజదంపతుల చేత శాంతి యజ్ఞం జరిపించాడు.\n\nకొద్ది రోజులు గడిచేసరికి యువరాణి రాగచంద్రికకు సర్పముఖం మాయమై మానవ శిరము ప్రత్యక్షమయింది.\n\nరాజదంపతుల సంతోషానికి అవధు ల్లేవు. సంతుష్టి చెందిన జీమూత వాహ నుడు, దివ్యచరితుడిని ఘనంగా సత్కరిం చబోయాడు. అప్పుడు దివ్యచరితుడు ‘రాజా! నీముందు నేనెంత? నాకెందుకు సత్కారం?' అని నిష్క్రమించాడు. మహారాజు, నాగదేవతకు రాజ్యంలో ఆలయం కట్టించి తన భక్తిని చాటుకు న్నాడు.\n\nఅంతవరకూ కథ చెప్పిన బేతాళుడు, 'రాజా! ఒకప్పుడు తొందరపాటుతో నాగ సర్పం శిరసు ఖండించిన జీమూత వాహ నుడు, నాగదేవత తొందరపాటు నిర్ణయం తీసుకోవద్దని హెచ్చరించినప్పటికీ తన కుమార్తె బాగు కోరకుండా, క్షామం తొలగాలని ప్రార్థించడం అవివేకం కదా! ఎలాగూ కొడుకు ఉన్నాడు కాబట్టి ఆడ పిల్ల ఏమైనా ఫర్వాలేదన్న చులకన భావంతో అలా ప్రవర్తించాడా? ఒక్క కోరికను మాత్రమే నెరవేర్చిన నాగదేవత కంటే, శాంతియజ్ఞం జరిపించి యువరాణికి మామూలు రూపు తెప్పించిన దివ్య చరి తుడు మహిమాన్వితుడు కాదా? ఒక్క కోరి కను మాత్రమే నెరవేర్చిన నాగదేవతను అశక్తురాలిగా భావించి చిన్నచూపు చూడ వలసిన జీమూత వాహనుడు, దేవాలయం కట్టించి ఎందుకు కృతజ్ఞత చాటుకున్నాడు? కాగా, దివ్యచరితుడు మహా రాజును తనకంటే గొప్పవాడిగా ఎందుకు స్తుతించాడు?' అని ప్రశ్నించాడు.\n\nఅందుకు విక్రమార్కుడు, 'బేతాళా! రాజ్యంలోని క్షామం తొలగాలని నాగదేవ తను ప్రార్థించడం ద్వారా జీమూత వాహ నుడు రాజుగా తన ప్రథమ కర్తవ్యం నిర్వ ర్తించాడు. రాజుకు భార్య అయినా, బిడ్డలైనా ప్రజల తర్వాతే. అతనికా పరీక్ష పెట్టడానికే నాగదేవత ఒక్క కోరికను మాత్రమే నెరవేర్చగలను అన్నది. ఆ పరీక్షలో ఉత్తీర్ణుడైవడం ద్వారా మహారాజు నాగదేవత అనుగ్రహం పొందగలిగాడు. కాబట్టి అతనా కోరిక కోరడంలో తొందరపాటు ప్రదర్శించాడు తప్ప అవివేక నిర్ణయం అనడానికి వీలులేదు.\n\nనాగదేవత అనుగ్రహాన్ని అర్థం చేసుకో బట్టే దివ్యచరితుడు శాంతి యజ్ఞం జరి పించి కాగల కార్యం త్వరగా సానుకూలం అయ్యేలా చేశాడే గాని అందులో అతని దివ్య శక్తులేం లేవు. నాగదేవత ఒక కోరిక నెరవేరుస్తానని చెప్పి రెండో కోరికను కూడా నెరవేర్చడం అర్థం చేసుకోబట్టే జీమూత వాహనుడు దేవాలయ నిర్మాణం గావించాడు.\n\nదివ్యచరితుడు, మహారాజును స్తుతించడానికి కారణం, తనవారిని త్యజించడం అన్నది సన్యాసులకే కష్టమైన విషయం. అటువంటిది మహారాజు ప్రజల క్షేమం కోసం కన్నబిడ్డ క్షేమాన్నే ప్రక్కన పెట్టడం చాలా అరుదైన విషయం. అందుకే అతను రాజును ప్రస్తుతించాడు,' అని చెప్పాడు.\n\nబేతాళుడికి సరైన సమాధానం లభించ డంతో శవంతో సహా మాయమై తిరిగి చెట్టె క్కాడు.\n(కల్పితం)",
            "book_page_end": 16,
            "story_id": "2012_11_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ధర్మాచరణ",
            "book_page_start": 17,
            "pdf_page_start": 17,
            "pdf_page_end": 19,
            "author": "చందమామ బృందం",
            "genre": "జాతక కథ",
            "moral": "పరిపాలకులు ధర్మబద్ధంగా వ్యవహరించినప్పుడే రాజ్యం సుభిక్షంగా ఉంటుంది. పరిపాలకులతో పాటు వారి అనుచరులు కూడా ధర్మాన్ని పాటించాలి.",
            "keywords": [
                "రాజధర్మం",
                "క్షామం",
                "అరిష్టాలు",
                "బోధిసత్వుడు",
                "పరిపాలన"
            ],
            "characters": [
                "ధనంజయుడు",
                "కాళింగుడు",
                "మాయాదేవి",
                "నందుడు",
                "రాజపురోహితుడు"
            ],
            "locations": [
                "కాశీరాజ్యం",
                "ఇంద్రప్రస్థం",
                "కళింగదేశం"
            ],
            "content": "బ్రహ్మదత్తుడు కాశీరాజ్యాన్ని పరిపాలిం చేకాలంలో బోధిసత్వుడు ఇంద్రప్రస్థ నగరంలో ధనంజయుడనే కురురాజుగా జన్మించాడు. ఆయన పరిపాలనలో అతి వృష్టి, అనావృష్టి, మొదలైన పీడలేవీ లేకుండా ప్రజలు సుఖ పడుతూ వచ్చారు. ధర్మాన్ని పాటించటం లోనూ, దాన ధర్మాలు చేయటంలోనూ, ధనంజయుడికి సాటి ఎవరూ లేరన్న ఖ్యాతి జంబూద్వీపమం తటా పాకింది.\n\nఆ కాలంలోనే కళింగదేశానికి రాజ ధాని అయిన దంతపురమనే నగరాన్ని కాళింగుడనే పేరుగల రాజు పరిపాలి స్తూండేవాడు. ఆ రాజ్యంలో ఒక ఏడు వానలు కురవక కరువేర్ప డింది. ప్రజలు తిండికి లేక అల్లాడారు.\n\nఈ దుస్థితి చూసి కాళింగుడు తన మంత్రులతో “ఈ యేడు మన దేశంలో ఇంత క్షామం ఏర్పడటానికేమి కారణం? ఈ పీడ తొలగించడానికి మనం చేయవ లసినపని ఏమిటి?\" అని అడిగాడు రాజు.\n\n“మహారాజా! ధర్మానికి హాని జరిగి నప్పుడే ఇలాంటి ఉపద్రవాలు సంభవి స్తాయి. ఇంద్ర ప్రస్థం ఏలే ధనంజయుడు తన ధర్మాన్ని ఎంతో శ్రద్ధగా పాటించడం వల్లే ఆ దేశం కరువు కాటకాలు లేకుండా సుభిక్షంగా వుంటుంది,” అన్నారు మంత్రులు.\n\n“అలా అయితే, మీరు ఇంద్రప్రస్థం వెళ్ళి, ఆ ధనంజయ రాజు దర్శనం చేసుకుని, బంగారు రేకులమీద ధర్మా లన్నీ రాయించుకు రండి. వాటిని మనం కూడా అమలు చేసి అరిష్టాలు లేకుండా చేసుకుందాం!\" అన్నాడు కాళింగుడు.\n\nఆ ప్రకారమే కళింగ మంత్రులు కొన్ని బంగారు రేకులు తీసుకుని ఇంద్ర ప్రస్థానికి ప్రయాణమై వెళ్ళి, ధనంజ యుడి దర్శనం చేసుకుని, ఆయనతో ఈ విధంగా అన్నారు:\n\n“మహారాజా, మేము కళింగ దేశం నుంచి వస్తున్నాము. మా దేశప్రజలు భయంకరమైన క్షామంతో బాధపడు తున్నారు. మీరు ధర్మం తప్పకుండా ప్రజలను పరిపాలిస్తుండటం చేత, మీ ప్రజలు ఈతి బాధలెరగక, సుఖంగా ఉంటున్నారు. మారాజు పాటించవలసిన ధర్మాలేవో మీరు ఈ బంగారు పత్రాలపై లిఖించి ఇచ్చినట్టయితే, మా రాజుగారు వాటిని అమలు జరిపి, ప్రజలను పీడించే కరువును పోగొట్టగలుగుతారు!”\n\nధనంజయుడు నమస్కారం చేసి ఇలా అన్నాడు: 'మహామంత్రులారా, క్షమించండి! నేను ఈ పత్రాలపై ధర్మాన్ని లిఖించడానికి తగినవాణ్ణి కాను. ఎందు చేతనంటే ఒకప్పుడు నా వల్లనే అధర్మం జరిగింది. మా దేశంలో మూడేళ్ళకొకసారి కార్తికోత్సవం జరుగుతుంది. అప్పుడు రాజు ఒక చెరువు గట్టున యజ్ఞం చేసి, నాలుగు దిక్కులా నాలుగు బాణాలు వదలాలి. ఒకసారి నేను వదిలిన బాణా లలో మూడు దొరికాయి, కాని నాలుగ వది చెరువులో పడిపోయింది. అది చెరు వులోపడినప్పుడు దాని విసురుకు చేపలూ, కప్పపిల్లలూ చచ్చిపోయి ఉంటాయి. ఆ విధంగా నేను ధర్మం తప్పాను. మరి మా రాజ్యంలో అరిష్టాలు లేవంటే దానికి కార కులు పరిపాలక వర్గంలో ఇంకెవరైనా అయివుండ వచ్చు. విచారించి చూడండి.'\n\nఈ మాటలు విని మంత్రులు ఆశ్చర్య పడ్డారు. వారు రాజమాత అయిన మాయా దేవి వద్దకు వెళ్ళి, “తమరైనా మాకు ధర్మాలు రాసి పెట్టండి!\" అని కోరారు.\n\n\"అయ్యో, నాయనా! నేనూ ధర్మం తప్పిన దాన్నే. ఒకసారి నా పెద్ద కుమా రుడు నాకు సువర్ణహార మొకటి కానుక ఇచ్చాడు. నా పెద్ద కోడలు ఐశ్వర్యవం తురాలనే ఉద్దేశంతో నేనా హారాన్ని చిన్న కోడలికిచ్చాను. కాని తరవాత నాలో కలి గిన భేదబుద్ధి నా కర్థమై బాధ కలిగింది. అందుచేత ఒకరికి ధర్మాలు రాసి ఇచ్చే అర్హత నాకు లేదు,” అన్నది రాజమాత.\n\nకళింగ మంత్రులు రాజభ్రాత అయిన నందుడి వద్దకు వెళ్ళారు. అతను తాను కూడా ఒకసారి ధర్మం తప్పినట్లు చెప్పాడు.\n\n“నేను ప్రతి సాయంకాలమూ రాజాం తఃపురానికి రథంలో వెళతాను. ఒక్కో రాత్రి అక్కడే వుండిపోతాను కూడా. నేను కొరడా రథంలో వుంచి వెళితే, రాత్రికి ఉండ నన్న మాట. అప్పుడు సారథి నా కోసం వేచి ఉంటాడు. కొరడా తీసుకుని వెళ్ళా నంటే సారథి రథం తోలుకుపోయి, మర్నాడు ఉదయం తిరిగి తెస్తాడు. ఒక రోజు కొరడా రథంలోనే వదిలి రాజాంతః పురం ప్రవేశించాను. అయితే ఇంతలో వాన ప్రారంభమయింది. రాజుగారైన మా అన్నగారు నన్ను వెళ్ళనివ్వలేదు. ఆ రాత్రి అక్కడే వుండి పోయాను. వానకు తడుస్తూ, నా సారథి కూడా రథంలోనే ఉండిపోయా డు. అతన్ని ఆ విధంగా ఇబ్బంది పెట్టి నేను ధర్మాన్ని తప్పాను,” అన్నాడతను.\n\nకనీసం రాజపురోహితుడైనా తమ కోరిక నెరవేర్చుతాడని కళింగ మంత్రులు ఆయన వద్దకు వెళ్ళారు. కాని ఆయన కూడా వారికి ఆశాభంగం కలిగించాడు.\n\n“ఒక రోజు నేను ఒక రైతు తాలూకు పొలం కొలతలు వేయబోయాను. కొలత ప్రకారం కర్ర పాతవలసిన చోట చిన్న బిలం ఉన్నది. అందులో ఏ ప్రాణి అయినా వుండవచ్చునని అనుమానం వేసింది. కాని కర్ర కొంచెం ఇవతల పాతితే రైతుకు నష్టం, అవతలికి పాతితే రాజుకు నష్టం. అందుచేత ఆ బిలంలోనే కర్ర పాతమని ఆజ్ఞాపించాను. అదే సమ యానికి ఎండ్రకాయ ఒకటి బిలంలో నుంచి బయటికి వస్తూ కర్రపోటుకు చచ్చి పోయింది. అందుచేత నేను కూడా ధర్మం తప్పినవాణ్ణి.”\n\nకళింగ మంత్రులకు ఒక ఆలోచన తట్టింది. వారు తాము విన్న కథలన్నీ బంగారు రేకులపై రాసి, వాటిని తీసుకు పోయి తమ రాజుకు వినిపించారు. ధర్మం పట్ల శ్రద్దగా ఉండటమే ఉత్తమ ధర్మ మని కాళింగుడు తెలుసుకుని, ఆత్మవిమర్శనతో పరిపాలన సాగించాడు. వెంటనే వానలు కురిసి క్షామం తొలగి పోయింది. కళింగ ప్రజలు సుఖంగా జీవించారు.",
            "book_page_end": 19,
            "story_id": "2012_11_07",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "కృతజ్ఞత",
            "book_page_start": 20,
            "pdf_page_start": 20,
            "pdf_page_end": 22,
            "author": "నారంశెట్టి ఉమామహేశ్వరరావు",
            "genre": "సాంఘికం",
            "moral": "పరులకు సాయం చేసినప్పుడు ప్రతిఫలాన్ని లేదా కృతజ్ఞతను ఆశించకూడదు. ఎవరి సహజ స్వభావం వారికి ఉంటుంది.",
            "keywords": [
                "స్నేహం",
                "కృతజ్ఞత",
                "నిస్వార్థ సాయం",
                "లోభం",
                "రైతు-వ్యాపారి తేడా"
            ],
            "characters": [
                "సీతయ్య",
                "కాశయ్య",
                "వీరయ్య",
                "సీతయ్య కుమార్తె"
            ],
            "locations": [
                "సీతానగరం"
            ],
            "content": "సీతానగరం గ్రామంలో సీతయ్య, కాశయ్య అనే మిత్రులు ఉండేవారు. ఒకే వూరిలో పుట్టారు. పెరిగారు. వారు చిన్న నాటి నుండి కలిసే చదివారు. సీతయ్య తండ్రి రైతు. ఉన్న అయిదు ఎకరాల పొలం సాగుచేసు కుంటూ పిల్లలను పోషించుకునే వాడు. ఉన్నదాంట్లోనే తృప్తిగా జీవించేవారు. సీతయ్యకు చిన్నప్పటి నుండి పరులకు సాయపడే గుణం అలవడింది.\n\nకాశయ్య తండ్రి వ్యాపారి. అదే వూరిలో దుకాణం పెట్టి వ్యాపారం చేసేవాడు. పిసినారితనంతో మెలిగే వాడు. కాశయ్య తండ్రి చేసే వ్యాపా రాన్ని తన వృత్తిగా కొనసాగించాడు. అతడు పిసినారితనంతో మెలగక పోయినా ఎవరికీ సాయపడేవాడు కాదు. దుకాణంలో ఎవరు బ్రతిమి లాడినా సరే అరువు ఇచ్చేవాడు కాదు.\n\nకాశయ్యకి మాత్రం ఏ అవసరం వచ్చినా మిత్రుడు సీతయ్య వద్దకు వెళ్ళి చెప్పుకునేవాడు. సీతయ్య తన మిత్రుడిని ఆప్యాయంగా పలకరించి అవసరాలు తీర్చేవాడు.\n\nఒకసారి కాశయ్య కుమార్తె గర్భ వతిగా ఉండి పురుటి నొప్పులు పడు తుంటే మంత్రసానికి చూపించాడు. ఆమె పరీక్షలు చేసి బిడ్డ అడ్డం తిరి గిందని వెంటనే పొరుగూరి వైద్యుడికి చూపించమని సలహా ఇచ్చింది.\n\nకాశయ్య గభాలున సీతయ్యను కలిసి తన కుమార్తెను వైద్యుడి దగ్గరకుఎడ్ల బండి మీద దిగబెట్టమని కోరాడు.\n\nఆ సమయానికి సీతయ్య వరి చేను బండి మీద కల్లానికి వెళుతు న్నాడు. అయినా సరే మిత్రుడి కుమార్తెను రక్షించడమే ముఖ్యంగా భావించాడు. చేను మడిలోనే వదిలేసి బండి మీద ఆమెను వైద్యుడి దగ్గరకి చేర్చాడు. దాంతో తల్లీ పిల్లా క్షేమంగా బయట పడ్డారు. కాశయ్య ఆనం దానికి అంతులేదు. అయినా మాట వరసకి కూడా కృతజ్ఞతలు చెప్పలేదు.\n\nమరోసారి కాశయ్య కొడుక్కి సుస్తీ చేస్తే కొన్ని ఆకు పసరులు, మూలి కలు అవసరమయ్యాయి. వెంటనే అతడికి సీతయ్య గుర్తొచ్చాడు. సీతయ్య పొలంలో ఎప్పుడూ తిరుగు తుంటాడు కనుక అతనికి వాటి గురించి బాగా తెలుసు. అందుకని వెంటనే సీతయ్య ఇంటికి వెళ్ళి తన అవసరాన్ని చెప్పి సహాయం చెయ్య మని కోరాడు. అప్పుడు కూడసీతయ్య పొలంలో చేనుకి తెగులు పట్టిందని పురుగు మందు కొనేందుకు పట్టణం బయల్దేరాడు. మిత్రుడి అవసరం కన్నా గొప్పది కాదు తన పని అని భావించి తన పని మరునాటికి వాయిదా వేసి మిత్రుడి అవసరం తీర్చి ఆదుకున్నాడు. అప్పుడు కూడా మాటవరసకి కూడా కృతజ్ఞతలు చెప్పలేదు.\n\nకొన్నాళ్ళ తరువాత సీతయ్య కొడుక్కి పట్టణంలో నగల వర్తకుడి దగ్గర ఉద్యోగం దొరికింది. అయితే నగల వ్యాపారి ఉద్యోగంలో చేర్చుకునే ముందు పాతిక వేలు రూపాయలు నగదు హామీగా పెట్టాలని షరతు విధించాడు. అంత డబ్బు సీతయ్య వద్ద సమయానికి లేదు. ఇంకా నూర్పులు కాలేదు..ధాన్యం అమ్మితే డబ్బు వస్తుంది. కాని తన కొడుకు పనిలో చేరేందుకు వారం రోజులే గడువు ఇచ్చాడు.\n\nబాగా ఆలోచించిన సీతయ్యకు తన మిత్రుడు కాశయ్య గుర్తుకు వచ్చాడు. చాలాసార్లు అతని అవసరా లను తీర్చాననే విశ్వాసంతో మిత్రు డిని సాయం కోరేందుకు వెళ్ళాడు . తన పని చెప్పి కొన్నాళ్ళు తర్వాత తీర్చేందుకు అప్పు ఇమ్మని అడి గాడు.\n\nదానికి కాశయ్య 'అయ్యయ్యో సమయానికి నా దగ్గర కూడ డబ్బు లేదు. పోనీ పట్టణంలో యెవరినైనా అప్పు అడుగుదామంటే తనఖాగా ఏదైనా బంగారు ఆభరణం పెడితే గానీ అప్పు ఇవ్వరు. మరి నీ వద్ద ఏదైనా నగ వుంటే తీసుకురాకూ డదా?' అని అడిగాడు.\n\nసీతయ్య చేసేది లేక తన బంధు వుల వద్ద అప్పు తీసుకొని కొడుకుని పట్టణంలో పనిలో చేర్పించాడు. అయితే అతడి మనసులో కాశయ్య ప్రవర్తించిన తీరు బాధిస్తూనే ఉండేది.\n\nమరికొద్ది రోజులకి వారిద్దరికి చిన్న నాటి స్నేహితుడు అయిన వీరయ్య కలిసాడు. మాటల మధ్యలో కాశయ్య ప్రస్తావన తెచ్చి ‘ఎలా ఉన్నాడు మన చిన్ననాటి నేస్తం. యేమైనా మారాడా? లేక అలాగే ఉన్నాడా?' అని ప్రశ్నిం చాడు. దానికి సీతయ్య తన అనుభ వాలు వివరించి ‘నాకు సాయం చేయక పోతే పోయాడు. కనీసం మేలు పొందిన రోజు కూడా కృత జ్ఞతలు చెప్పేవాడు కాదు. అందుకు ఇంకా బాధగా ఉందిరా.' అని విచారం వ్యక్తం చేశాడు.\n\nదానికి వీరయ్య ఫకాలున నవ్వాడు. ‘కృతజ్ఞత అనేది చెప్పాల్సిన వాడి తల మీదున్న బరువు. చెప్ప లేదని బాధపడుతూ ఆ బరువుని నీ తల మీదకు ఎత్తుకోవాలని చూస్తా వెందుకు? నీవు రైతు బిడ్డవు. నీ వృత్తి వ్యవసాయం. అంటే నీ పని లోనే సాయం అనే పదాన్ని తగిలించు కున్నవాడివి. నీ సహజగుణం పరు లకు సాయపడడం. అందువల్ల నీవు ఉదారంగా సహాయం చేశావు. ఇక ముందు కూడ ఇలాగే సహాయం చేయి. ఏమీ ఆశించకు. అతడు వ్యా పారి బిడ్డ. అతడు అందరితో లాభం చూసే ప్రవర్తిస్తాడు. అతడి సహజ గుణం అతడు చూపించుకున్నాడు. అంతే మీ ఇద్దరి మధ్య తేడా' అని వివరంగా చెప్పగానే సీతయ్య కూడా గట్టిగా నవ్వేశాడు.\n\nఆ తర్వాత సీతయ్య ఎవరికి సాయం చేసినా సరే కృతజ్ఞత ఆశించే వాడు కాదు.",
            "book_page_end": 22,
            "story_id": "2012_11_08",
            "raw_genre_backup": "సాంఘికం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "బాధ ఒక్కటే!",
            "book_page_start": 23,
            "pdf_page_start": 23,
            "pdf_page_end": 23,
            "author": "కె. లక్ష్మీకాంతమ్మ",
            "genre": "నీతి కథ",
            "moral": "ఇతరులతో గౌరవంగా, మర్యాదగా మాట్లాడటం ముఖ్యం. ఇతరులకు బాధ కలిగించకూడదు.",
            "keywords": [
                "గంగాధరం",
                "సత్యరాజు",
                "మర్యాద",
                "నిజాయితీ",
                "గుణపాఠం"
            ],
            "characters": [
                "గంగాధరం",
                "సత్యరాజు",
                "వీరభద్రయ్య"
            ],
            "locations": [
                "గ్రామం"
            ],
            "content": "గంగాధరం అనే కూరగాయల వ్యాపారి దగ్గర, సత్యరాజనేయువకుడు కొత్తగా పనిలో చేరాడు. సత్యరాజు ఎంతోనిజాయితీగా పనిచేస్తూ, యజమాని మెప్పుపొందాడు. అయితే, సత్యరాజుకు కాస్తకోపం ఎక్కువ. కూరగాయలు కొనడానికి వచ్చినవాళ్ళు బేరమాడుతూ విసిగిస్తే, “వెళ్ళండి, వెళ్ళండి! మీరేంకొంటారు,” అంటూ కసురుకు నేవాడు. కొనడానికి వచ్చినవాళ్ళను ఇలా కసురుకోవడం కోప్పడడంలాంటివి మాను కోమని, గంగాధరం ఎంతగానో చెప్పిచూశాడు. కానీ, సత్యరాజు ఇవేమీ వినిపించు కోలేదు.\n\nఒకరోజు, ఆ ఊరిపెద్ద వీరభద్రయ్య పనిమనిషి మీద సత్యరాజు దురుసుగా మాట్లాడడంతో, వీరభద్రయ్య స్వయంగా వచ్చి గంగాధరాన్ని నానా మాటలూ అనిపోయాడు. ఇక ఊరుకుని లాభంలేదని గంగాధరం, సత్యరాజును పనిలోంచి తీసివేశాడు. దిగాలుపడిపోయిన సత్యరాజు రెండురోజుల తర్వాత తిరిగి గంగాధరం వద్దకు వచ్చి, తనను పనిలోకి తీసుకోమని బతిమాలడం మొదలు పెట్టాడు. అయితే, గంగాధరం, అతడు చెప్పేది వినిపించుకోకుండా, “ఏయ్, చెప్తూంటే మనిషివికాదూ వెళ్ళు, పో!” అంటూ అరిచాడు. గంగాధరం తనను కుక్కను అదిలించినట్లుగా కరకుగా మాట్లాడడంతో, సత్యరాజు మనసు కలుక్కుమన్నది. అతడు కళ్ళల్లో నీళ్ళు తిరుగుతూండగా తలదించుకుని వెనక్కు తిరిగాడు. వెంటనే గంగాధరం అతణ్ణి, “ఒరేయ్, ఇలారా!\" అంటూ పిలిచాడు.\n\nసత్యరాజు వెనక్కువచ్చి యజమాని ఎదురుగా నిలబడ్డాడు. అప్పుడు గంగాధరం, “ఇప్పుడు నీకు అర్థమయిందా? ఒక మనిషితో మరొకమనిషి మర్యాదగా, గౌరవంగా మాట్లాడకుండా కసురుకుంటే, ఆ మనిషి ఎంతగా బాధపడతాడో!” అన్నాడు సౌమ్యంగా.\n\nనిజంగానే సత్యరాజుకు ఆ బాధ అనుభవంలోకివచ్చింది. చేతులుజోడిస్తూ, “ఆ బాధ ఎలావుంటుందో తెలిసివచ్చింది, బాబూ!\" అన్నాడు. \"ఇప్పుడు నేను, నిన్ను నమ్మగలను. వెంటనే పనిలో చేరు,\" అన్నాడు గంగాధరం శాంతంగా.",
            "book_page_end": 23,
            "story_id": "2012_11_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మిత్రసంప్రాప్తి - 4",
            "book_page_start": 24,
            "pdf_page_start": 24,
            "pdf_page_end": 26,
            "author": "చందమామ బృందం",
            "genre": "పంచతంత్ర కథ",
            "moral": "ఇవ్వడం ద్వారా శత్రువునైనా మిత్రుడిగా చేసుకోవచ్చు. కష్టకాలంలో స్నేహితులు సహాయం చేసుకుంటారు.",
            "keywords": [
                "స్నేహం",
                "ఎలుక",
                "కాకి",
                "తాబేలు",
                "సహాయం"
            ],
            "characters": [
                "లఘుపతనకం (కాకి)",
                "హిరణ్యకం (ఎలుక)",
                "మంధరకం (తాబేలు)"
            ],
            "locations": [
                "దక్షిణదేశం",
                "మహారణ్యం",
                "సరస్సు"
            ],
            "content": "అది మొదలు కాకీ, ఎలుకా రోజూ కలుసుకుని, చర్చలతో మహా సంతో షంగా కాలం గడుపుతూ వచ్చాయి. అవి పరస్పరం సహకరించేవి కూడా. యజ్ఞాలు చేసిన చోట మిగిలిపోయిన మాంసమూ, అన్నం మెతుకులూ తెచ్చి కాకి ఎలుకకు ఇచ్చేది. అలాగే ఎలుక, తాను రాత్రి వేళ సేకరించిన బియ్యమూ, ఇతర తినుబండారాలూ కాకికి పెట్టేది.\n\nఇలాటి ఇచ్చి పుచ్చుకోవటాలతో రెంటి మధ్యా మైత్రి దృఢమయింది. ఇచ్చి పుచ్చుకోవటాలు లేని స్నేహ మంటూ ఉండదు గదా! దేవతలు సైతం మొక్కులు చెల్లిస్తేనేగాని కోరికలు తీర్చరు. ఇవ్వటం ఉన్నంత కాలమే మమకారం ఉంటుంది.\n\nతల్లి దగ్గిర పాలు రావటం నిలిచిపో గానే దూడ తల్లిని వదిలేస్తుంది. అలా కాకుండా, ఇవ్వడం ద్వారా శత్రువును మిత్రుడుగా చేసుకోవచ్చు. జంతు జాతిలో ఇచ్చే గుణం కడుపుతీపి కన్న హెచ్చయినది. గేదె తన దూడ ఉండ గానే, తన పాలను ఎలాటి దుర్మార్గుడి కైనా ఇచ్చేస్తుంది. సహజశత్రువులై ఉండి కూడా. ఎలుకా, కాకీ దృఢ స్నేహంలో బంధించబడిపోయి, సరదాగా చర్చలు జరుపుకుంటూ వచ్చాయి.\n\nఅంతలో ఒకనాడు, కాకి ఎలుక వద్దకు వచ్చి, కన్నీరు పెట్టుకుంటూ, గద్గద స్వరంతో, 'ఓ హిరణ్యకా, మనకు త్వరలోనే ఎడబాటు రానున్నది. నేను ఈ దేశం విడిచి పోవలసి వచ్చింది, ' అన్నది.\n\n'ఏం' అని ఆశ్చర్యపోతూ హిరణ్యకం అడిగింది. 'దేశంలో భయంకరమైన నీటి కరువు ఏర్పడింది. ప్రజలు మాడి పోతున్నారు. యజ్ఞాలు నిలిచిపోయాయి. వాటి మూలానే నాకు మంచి ఆహారం దొరికేది. ప్రజలు ఆకలి బాధకు తట్టు కోలేక అడ్డమైన పక్షులన్నిటినీ పట్టుకుని తింటున్నారు. ఏ ఇంట చూసినా పట్టు బడిన దౌర్భాగ్యపు పక్షులే కనబడుతు న్నాయి. వాటిని చూస్తే నా గుండె తరు క్కుపోతున్నది. నేను కూడా పట్టుబడి, ఎలాగో ప్రాణాలతో తప్పించుకున్నాను. అందుకే నేను వెంటనే దేశం విడిచి వెళ్లనిశ్చయించాను.' అన్నది కాకి.\n\n“ఎక్కడికి పోదామనుకుంటు న్నావు?' అని ఎలుక అడిగింది.\n\n'దక్షిణ దేశంలో ఒక మహారణ్యం మధ్య ఒక పెద్ద సరస్సు ఉన్నది. అక్కడ నాకు నీ కన్న కూడా ఆత్మీయుడైన స్నేహితుడు మంధరకం అనే తాబేలు ఉన్నది. అది నాకు చేప మాంసం ఇస్తుంది. ఆ మాంసం తింటూ, దానితో గోష్టి జరుపుతూ సుఖంగా ఉంటాను. ఇక్కడే ఉండి, పక్షిజాతి బంధించబడ టమూ, చావటమూ చూడలేదు. ప్రయాణం దుర్ఘటం కాదా, అంత దూరప్రాంతానికి వెళ్లడం వాంఛనీ యమా అని నవు అడగవచ్చు. కాని సమర్థులకు చేయరానిది, పట్టుదల ఉంటే సాధించరానిదీ, జ్ఞానవంతుడికి పరదేశమూ, సాధుగా మాట్లాడే వాడికి విజాతీయుడూ అంటూ ఉండదు గదా! దేశం కరువు వాతపడి పంటలు మాడిపోతూ ఉన్నప్పుడు, తమ కుటుం బాలు నాశనం కావటమూ చూడ కుండా ముందుగా దాటిపోయే వాళ్ళు ధన్యులు,' అన్నది కాకి.\n\n‘అలా అయితే, నేను కూడా వస్తాను. ఇక్కడే ఉండిపోవడం నాకూ క్షేమం కాదు,' అన్నది ఎలుక.\n\n‘ఎందుచేత?' అని కాకి అడిగింది. 'అది పెద్ద కథలే. మనం సరస్సు చేరుకున్నాక చెబుతాను,' అన్నది ఎలుక.\n\n'నేను ఆకాశంలో ఎగిరే పక్షిని. నువు నేలను అంటిపెట్టుకుని ఉండే ప్రాణివి. మనం కలిసి ఎలా ప్రయా ణించగలం?' అని కాకి అడిగింది.\n\n‘నువు నా ప్రాణాన్ని కాపాడదలు చుకుంటే, నన్ను నీ వీపు మీద ఎక్కిం చుకుని సరస్సు వద్దకు ఎగిరి వెళ్లు. అంత కన్న మార్గం లేదు,' అన్నది ఎలుక.\n\n‘సంతోషంగా ఆ పని చేస్తాను. నా అదృష్టం! ఇద్దరు స్నేహితులతో నాకు సరస్సు వద్ద మరింత ఆనందంగా కాల క్షేపమవుతుంది' అన్నది కాకి.\n\nహిరణ్యకం కాకి వీపు మీదికి ఎక్కింది. కాకి తొట్రుపడకుండా, అతి తేలికగా సరస్సు వద్దకు ఎగిరివెళ్లింది.\n\nమంధరకం బహు జాగరూకత గల ప్రాణి. అది, ఎలుకను వీపు మీద ఎక్కించుకుని వస్తున్న కాకిని చూసి, 'ఇదేదో వింత కాకిలాగున్నది. మనం తప్పుకుందాం,” అనుకుని నీటిలో మునిగింది.\n\nకాకి ఎలుకను ఒక చెట్టు కింది కలుగు దగ్గిర దించి, చెట్టుకొమ్మచివ రన వాలి, 'మంధరకా, త్వరగా రా, నేను నీ మిత్రుడిని, లఘుపతనకాన్ని. ఆర్తితో వచ్చాను. అందుచేత వచ్చి నన్ను కౌగలించుకో,' అని గట్టిగా కేక పెట్టింది.\n\nతాబేలు ఆనందబాష్పాలు రాల్చుచూ, వేగంగా కొట్టుకుంటున్న గుండెతో ఒడ్డుకు వచ్చి, 'మిత్రమా, నీ కౌగిలి ఇయ్యి, మనం కలుసుకుని ఎంతో కాలం కావటం వల్లా, నువు చాలా మారిపోయి ఉండటం వల్లా నిన్ను పోల్చలేకపోయాను. అందుకే నీటిలో దాక్కున్నాను,” అన్నది.\n\nకాకి చెట్టు మీది నుంచి కిందికి దిగి తాబేలును కౌగలించుకున్నది. చాలా కాలానికి తిరిగి కలుసుకున్న మిత్రులు మధ్యకాలంలో కలిగిన తమ అనుభవా లను గురించి ముచ్చటించుకుం టూంటే ఎలుక వచ్చి తాబేలుకు సాష్టాంగ నమస్కారం చేసి, కాకి సమీ పంలో కూర్చున్నది. (ఇంకా వుంది)",
            "book_page_end": 26,
            "story_id": "2012_11_10",
            "raw_genre_backup": "పంచతంత్ర కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సజీవశిల్పాలు",
            "book_page_start": 27,
            "pdf_page_start": 27,
            "pdf_page_end": 28,
            "author": "జి. జాన్ కెనడీ",
            "genre": "చారిత్రక/నీతి కథ",
            "moral": "రాజు యొక్క నిజమైన గొప్పదనం శిలల రూపంలో కాక, ప్రజల హృదయాల్లో సంక్షేమం ద్వారా నిలబడుతుంది.",
            "keywords": [
                "రాజేంద్రవర్మ",
                "ప్రజాసంక్షేమం",
                "శిల్పాలు",
                "నిలువెత్తు రాళ్లు",
                "అహంకారం"
            ],
            "characters": [
                "రాజేంద్రవర్మ",
                "దేవేంద్రుడు",
                "దండనాధుడు",
                "శిల్పులు"
            ],
            "locations": [
                "శంభుపురం"
            ],
            "content": "తండ్రి మరణానంతరం యువకుడైన రాజేంద్రవర్మ శంభుపురానికి రాజ య్యాడు. తాతగారైన జ్ఞానవర్మ, తండ్రి గారైన వివేక వర్మ అడుగు జాడల్లోనే నడుస్తూ, ప్రజా సంక్షేమానికి పెద్ద పీట వేసి అందరి మన్ననలకూ పాత్రుడ య్యాడు.\n\nఇదిలా ఉండగా, పొరుగు రాజు దేవేం ద్రుడు యుద్ధానికి కాలు దువ్వుతున్నా డని చారుల ద్వారా విన్న రాజేంద్రవర్మ కదనానికి బయలు దేరి వెళ్లాడు. తన సైనిక బలం, సర్వసేనాధిపతి యుక్తి వల్ల విజయం సునాయాసంగానే దరిజేరింది. దేవేంద్రుడు తనకు తాను సామంత రాజుగా ప్రకటించుకుని, కప్పం చెల్లించ డానికి అంగీకరించాడు.\n\nతిరుగు ప్రయాణంలో నగరం నడిబొ డ్డున దేవేంద్రుని శిలావిగ్రహం రాజేంద్ర వర్మ కంటబడింది. అతగాడూ ప్రజాశ్రే యస్సే పరమావధిగా పరిపాలన కొనసాగి స్తున్నాడని ప్రజల ద్వారా విన్నాడు.\n\nరాజేంద్రవర్మ తనలో తాను ఇలాగ నుకున్నాడు. ‘రాజ్యం ఇప్పుడు పూర్తిగా నా అధీనంలో ఉంది. దేవేంద్రుని విగ్ర హస్థానంలో నా విగ్రహం నెలకొల్పాలి. అదే సరైన పని!' అని అనుకుని, ఆ విగ్రహాన్ని నిట్టనిలువునా కూల్చివేయించి, శంభుపురానికి చేరాడు రాజేంద్రవర్మ.\n\nఒక రోజు తన రహస్య మందిరంలో నికి మంత్రి దండనాధుడిని పిలిపిం చాడు రాజేంద్ర వర్మ. “మంత్రివర్యా! మన రాజ్యంలో పూర్వ రాజుల శిలావిగ్ర హాలు ఎందుకు ఏర్పాటు చెయ్యలేదు. శిల్పులతో నా శిలావిగ్రహాలు మూడు చెక్కించి మన రాజ్యంలో రెండు, మన సామంత రాజ్యంలో ఒకటి నిలువబెట్టే ఏర్పాటు చేయండి. రాజ్యంలో నా స్థానం సుస్థిరంగా ఉండాలి. ఇది నా ఆజ్ఞ! అని ఆదేశించాడు రాజేంద్రవర్మ.\n\nశిల్పాలు నిలబెట్టడం ఇంతవరకూ రాజ్యంలో లేని సంప్రదాయం. దండనా ధుడికి ఇష్టం లేకపోయినా, శిల్పులకు కబురు పంపి, మూడు శిలా ప్రతిమలను తయారు చేయమని పురమాయించాడు. శిల్పాలను ప్రతిష్ఠించేరోజు రానే వచ్చింది. నగరం నడిబొడ్డున వేదిక ఏర్పాటు చేయబ డింది. మహారాజు రాజేంద్రవర్మ కూడా విచ్చేశాడు.\n\nమహారాజును చూడగానే ప్రజలలో ఆనంద సంతోషాలు మిన్నంటాయి. తప్పెట్లు, తాళాలు, నాట్యాలతో తమ సంబరాన్ని వ్యక్తపరిచారు.\n\nప్రజల పొగడ్తలు వింటున్న రాజేం ద్రవర్మ పొంగిపోయాడు. దండనాధుడి ఆజ్ఞతో, మూడు విగ్రహాల మీద ఉన్న ముసుగులు తొలగించబడ్డాయి. వాటిని చూసిన రాజేంద్రవర్మ విస్తుపోయాడు. ఎందుకంటే, అవి శిలాప్రతిమలు కాదు. మూడు నున్నని నిలువెత్తు రాళ్లు. అవ మానంగా భావించిన మహారాజు, ము గ్గురు శిల్పులనూ బంధించమన్నాడు.\n\nదండనాధుడు జోక్యం చేసుకుని, ‘శాంతించండి మహారాజా, ప్రజారంజ కంగా పరిపాలించే రాజు శిల్పానికి ఏగతి పట్టిందో మీరే ఎరుగుదురు! అని పొరు గురాజు దేవేంద్రుడి శిలావిగ్రహాన్ని రాజేం ద్రవర్మ స్వయంగా తానే ధ్వంసం చేయిం చిన సంగతిని గుర్తు చేశాడు.\n\nరాజేంద్రవర్మ మంత్రివర్యుల వంక అయోమయంగా చూశాడు. మీరు అమలు చేస్తున్న ప్రజాసంక్షేమంతో పూర్తి సుఖ సంతోషాలను అనుభవిస్తున్న ప్రజ లంతా మన పక్షాన నిలబడుతున్నారు. ప్రజా సంక్షేమం కోరే మహారాజు మంచి తనం, గొప్పతనం ఒక శిలలో ఇమడ లేవు. అవి ప్రజల మనసుల్లోనే చిరస్థా యిగా నిలబడగలవు. భావితరాల వారికి అవి ప్రత్యేక పాఠాలుగా విశదీకరించబ డగలవు. ప్రజల మనసుల్లో పేరు ప్రతి ష్టలు ఏ స్థాయిలో ముద్రించుకు పోయాయా, మీ చెవులలో మీరే విన్నా రుగా. మీ ఎదురుగా మీ గొప్పతనాన్ని గుర్తు చేసే ఇన్ని సజీవ శిల్పాలుండగా నిర్జీవ శిల్పం మీద మీకెందుకు అంత మమకారం! అని వివరించాడు దండనా ధుడు. రాజేంద్రవర్మ సంతోషపడి, తన అజ్ఞానానికి సిగ్గుపడ్డాడు. ఆనాటినుండి మరింత ప్రజారంజకంగా పరిపాలించాడు. అందరినుండి మరిన్ని మన్ననలు మూట గట్టుకున్నాడు.",
            "book_page_end": 28,
            "story_id": "2012_11_11",
            "raw_genre_backup": "చారిత్రక/నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "వంకరబుద్ధి",
            "book_page_start": 29,
            "pdf_page_start": 29,
            "pdf_page_end": 29,
            "author": "బి. భీమేశ్వరరావు",
            "genre": "నీతి కథ",
            "moral": "వంకర బుద్ధి కలవారిని ఎవరూ తృప్తి పరచలేరు. అటువంటి వారిని పట్టించుకోకపోవడం మంచిది.",
            "keywords": [
                "వంకరబుద్ధి",
                "వియ్యాలవారు",
                "అసంతృప్తి",
                "తృప్తి",
                "వంటకాలు"
            ],
            "characters": [
                "జగన్నాధం",
                "వీరకాడు",
                "వీరకత్తె"
            ],
            "locations": [
                "రామవరం"
            ],
            "content": "జగన్నాధం దంపతులకు ఒకర్తే కూతురు! రామవరం సంబంధం మంచిదని విని ఘనంగా కూతురి పెళ్ళి చేశారు. పెళ్ళి తరవాత ఒక రోజు వారు విందు పెడితే వియ్యాలవారు వంటకాలు రుచికరంగా లేవని పెదవి విరిచి ముఖం ఎదుటే చెప్పారు.\n\nమరొకమారు వియ్యాలవారు వచ్చినప్పుడు జగన్నాధం దంపతులు జాగ్రత్తపడ్డారు. ఊరిలో పేరు పడ్డ వంటలక్కను పిలిచి వండించారు. వీరకాడు, వీరకత్తె భోజనం సుష్టుగా తిని వెళ్లి తమ ఇంటివద్ద కోడలితో 'మీ వాళ్ల వంటలు ఈసారి బాగానే ఉన్నాయి కాని అన్నీ కొలత ప్రకారమే పెట్టారు,' అని వంక పెట్టారు.\n\nకూతురి ద్వారా వియ్యాలవారి మనసు తెలుసుకున్న జగన్నాధం దంపతులు మరొకసారి వారు వచ్చినప్పుడు మాట రాకుండా విందు ఏర్పాటు చెయ్యాలను కున్నారు. ఒక పండుగ సందర్భంగా ఆ నెలలోనే వియ్యాల వారు వచ్చారు.\n\nజగన్నాధం దంపతులు. వంటకాలన్నీ సిద్ధమయ్యాక వీరకాడు వీరకత్తెలను భోజనానికి పిలిచి, 'మీకిష్టమైనవి మీ కోడలి ద్వారా తెలుసుకున్నాం. మొగమాట పడకుండా తినండి.' అని వెండి కంచాలు వెండిగిన్నెలలో అన్నం అమర్చి అక్కడ తాముంటే తినడానికి మొగమాటపడతారని అక్కడ నుండి ఏదో పని ఉన్నట్లు బయటకు వెళ్లిపోయారు. బాగా తిని వెళ్లిన వియ్యాలవారు అక్కడ కోడలితో ‘అన్నీ బాగున్నాయి కాని భోజనం చేసే వెండి కంచాలు, వెండి గిన్నెలు చిన్నవి పెట్టారు. తినేటప్పుడు మాకది ఇబ్బందనిపించింది,' అని వారి అసంతృప్తిని వెలిబుచ్చారు.\n\nజగన్నాధం దంపతులకు కూతురి ద్వారా విషయం తెలిసింది. 'వంకబెట్టే మనుషులను ఎవరూ తృప్తి పరచలేరు. అందుకే పుట్టుకతో పుట్టిన బుద్ధి పుడకలతో కాని పోదంటారు. పట్టించుకుంటే మనమే పిచ్చివారమవుతాం,' అని చెప్పి నవ్వుకు న్నారు.",
            "book_page_end": 29,
            "story_id": "2012_11_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అప్పులు తీర్చిన పరిష్కారం",
            "book_page_start": 30,
            "pdf_page_start": 30,
            "pdf_page_end": 31,
            "author": "సి. నాగేశ్వరరావు",
            "genre": "సాంఘికం",
            "moral": "బంధువులతో ఆర్థిక లావాదేవీలు పెట్టుకోవడం వల్ల సమస్యలు తలెత్తుతాయి. ఈ సమస్యకు పరిష్కారం, తామే మధ్యవర్తులుగా వ్యవహరించడం.",
            "keywords": [
                "అప్పులు",
                "పరిష్కారం",
                "బంధువులు",
                "అభిమానం",
                "ఆర్థిక ఇబ్బందులు"
            ],
            "characters": [
                "సంజీవయ్య",
                "సులోచనయ్య"
            ],
            "locations": [
                "గ్రామం"
            ],
            "content": "సంజీవయ్యది సాధారణ కుటుంబం. ఆర్థిక పరిస్థితి అంతంత మాత్రమే. అయినా దగ్గర బంధువులను అభిమా నంతో చూసేవాడు. ఇంటికి వచ్చిన వారికి మర్యాదలో లోటు చేసేవాడు కాదు. కాబట్టి ఎప్పుడూ ఇల్లు కల కలలాడేది. బంధువల తాకిడితో ఆర్థిక పరిస్థితి వెలవెల పోసాగింది. బంధువుల తాకిడి తగ్గించుకునేదెలా అని ఆలోచిస్తుంటే మిత్రుడు, చక్కని సలహాదారు అయిన సులోచనయ్య గుర్తుకు రావటంతో వెంటనే అతని వద్దకు వెళ్లి తన ఇంటి వివరాలు, ఇబ్బందులు, బంధువుల గురించి తెలియ చేశాడు.\n\nఅంతా విన్న సులోచనయ్య, 'అయితే బంధువులు మీ ఇంటికి రావడం తగ్గించాలి అంతే కదా,” అన్నాడు. 'అలాగని బంధువులను దూరం చేసుకోవడం కాదు. ఎవరిని నొప్పించకుండా పరిస్థితిని చక్కపె ట్టాలి,' అని అన్నాడు సంజీవయ్య.\n\nసులోచనయ్య ఆలోచిస్తూ, ‘నీవు బాగా అభిమానిస్తున్నావు, ఆదరిస్తు న్నావు కనుకనే వస్తున్నారు, వారి అల వాట్లు, అవసరాలను ఏమైనా గమనిం చావా? వారి ఆర్థిక పరిస్థితి ఎలా ఉంటుంది?' అని అడిగాడు. 'కొందరు ఆర్థికంగా బాగున్నారు, కొందరి పరి స్థితి అంత మాత్రమే, అయితే మా బంధువులలో ఉన్నవారి దగ్గరనుండి, లేనివారు కొన్ని సందర్భాలలో అప్పు తీసుకోవడం గమనించాను,' అని సంజీవయ్య చెప్పడంతో 'సరే, నీ సమ స్యకు పరిష్కారం దొరికినట్లే, అయితే నేను చెప్పినట్లు నువ్వు చెయ్యాలి. ఇకముందు, బంధువులు అప్పులు ఇవ్వడం కాని, తీసుకోవడం కాని నీ చేతుల మీదుగా జరిగేటట్టు చూడు, అన్నాడు సులోచనయ్య. 'అయ్యో, మధ్యలో నాకెందుకు, తర్వాత ఇబ్బంది పడతాను అప్పు తీర్చని వారుంటే, ' అన్నాడు సంజీవయ్య.\n\n'నామీద నమ్మకం ఉంటే, నేను చెప్పినట్లు చెయ్యి,' అని అనడంతో, 'సరే' అన్నాడు సంజీవయ్య. 'బంధువు లకు, అప్పు ఇవ్వమని, డబ్బున్న వారినుండి తీసుకుని, అవసరమైన వారందరికీ నీ చేతుల మీదుగా ఇప్పించు, నెల రోజుల తర్వాత కని పించు,' అన్నాడు సులోచనయ్య.\n\nనెల తర్వాత సంజీవయ్య వచ్చి, 'నువ్వు చెప్పినట్లే, అప్పులిప్పించాను. ఇప్పుడు అప్పు తీసుకున్నవారు రావ డం మానేశారు. కాని అప్పులిచ్చిన వారు వస్తున్నారు,' అని వివరించాడు.\n\n‘సరే, ఇప్పుడు అప్పు ఇచ్చినవారు వచ్చినప్పుడు మరి కొంత మంది మన బంధువులు, ఆర్థిక ఇబ్బందులలో ఉన్నారు. వారికి అప్పిచ్చి అవసరా లను మీరే తీర్చాలి, అని ప్రాధేయ పడు, వచ్చినప్పుడల్లా ఇదే పని చేస్తూ, పదిరోజుల తర్వాత కన్పించు,' అని చెప్పి పంపాడు సులోచనయ్య.\n\nసులోచనయ్య సలహాను పాటించి పదిరోజుల తర్వాత వచ్చి, 'నువ్వు చెప్పినట్లే చేశాను. ఇప్పుడు, అప్పు తీసుకున్నవారు. అప్పు ఇచ్చిన వారు కూడా పూర్తిగా రావడం మానేశారు. నా సమస్యకు పరిష్కారం దొరికింది. కానీ ఎందుకు రావడం మానేశారో అర్థం కాలేదు,' అన్నాడు సంజీవయ్య.\n\n'ఇందులో అర్థం కాకపోవడానికి ఏముంది. అప్పు తీసుకున్న వారు నీ చేతులమీదుగా తీసుకున్నారు గనుక, నువు తీర్చమంటావని కన్పించడం మానేశారు. అప్పులిచ్చిన బంధువులు వసూలు మాట అటుచి, నువ్వు కొత్తగా అప్పులు ఎక్కడ అడుగుతావోనని కన్పిం చడం మానేశారు.' అని నవ్వుతూ సమాధాన మిచ్చాడు సులోచనయ్య.\n\n'ఎలాగైతేనేమి, మా ఇంటికి బంధువుల తాకిడి తగ్గింది. అదే సంతోషం.' అని సంజీవయ్య అంటే 'అప్పులు తీర్చిన పరిష్కారం ఇది,” అని సులోచనయ్య అన్నాడు.",
            "book_page_end": 31,
            "story_id": "2012_11_13",
            "raw_genre_backup": "సాంఘికం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "సంపాదకులు": 1,
            "చందమామ బృందం": 3,
            "దీపా దేశ్‌ముఖ్": 1,
            "డా. శీలా నాయర్": 1,
            "బి. కమల": 1,
            "ఎన్ శివనాగేశ్వరరావు": 1,
            "నారంశెట్టి ఉమామహేశ్వరరావు": 1,
            "కె. లక్ష్మీకాంతమ్మ": 1,
            "జి. జాన్ కెనడీ": 1,
            "బి. భీమేశ్వరరావు": 1,
            "సి. నాగేశ్వరరావు": 1
        },
        "genre_counts": {
            "సంపాదకీయం": 1,
            "లేఖలు": 1,
            "జ్ఞాపకాలు": 3,
            "బేతాళ కథ": 1,
            "జాతక కథ": 1,
            "సాంఘికం": 2,
            "నీతి కథ": 2,
            "పంచతంత్ర కథ": 1,
            "చారిత్రక/నీతి కథ": 1
        }
    }
}