{
    "book_id": "చందమామ_2012_03",
    "stories": [
        {
            "title": "యువ విజేతలు",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "యువ విజేతలు",
                "సముద్ర డైవింగ్",
                "ప్రణవ్ సర్దానా",
                "ఆయుష్ సర్దానా",
                "పిఎడిఐ"
            ],
            "characters": [
                "ప్రణవ్ సర్దానా",
                "ఆయుష్ సర్దానా",
                "జీన్-లుక్ పి లాయెర్"
            ],
            "locations": [
                "సిమ్లా",
                "పోర్ట్ బ్లెయిర్",
                "న్యూజిలాండ్",
                "గోవా",
                "నెట్రాని ద్వీపం"
            ],
            "content": "యువ సముద్ర డైవర్లు\nప్రణవ్ సర్దానాకు పదేళ్లు. ఆరవతరగతి చదువుతున్నాడు. ఆయుష్ సర్దానాకు ఎనిమిదేళ్లు. ఐదవ తరగతి చదువుతు న్నాడు. వీళ్లిద్దరూ సిమ్లాలోని బిషప్ కాటన్ స్కూల్ విద్యా ర్థులు. ప్రొఫెషనల్ అసోసియేషన్ డైవింగ్ ఇన్స్ట్రక్టర్స్ (పిఎడిఐ) ధృవపర్చిన జూనియర్ ఓపెన్ వాటర్ డ్రైవర్ కోర్స్ మరియు బబుల్ మేకర్ కోర్స్ కు అర్హత సాధించారు.\nకనీసం 200 మీటర్లు ఈదగల సామర్థ్యం, 15 నిమిషాల పాటు సమాంతరంగా నీటిపై తేలియాడటం అన్నది సముద్ర డైవింగ్కు తప్పనిసరి షరతుల్లో ఒకటి. దీన్ని సాధించడానికి వీరిద్దరూ రెండు నెలలపాటు ఉచిత కోర్సు పూర్తి చేశారు. సాహసాలంటే మక్కువ చూపే తల్లిదండ్రులతో కలిసి ప్రణవ్, ఆయుష్షు డైవింగ్ సామగ్రిని తీసుకుని పోర్ట్ బ్లెయిర్ వెళ్ళి సముద్ర వాతావరణానికి అలవాటు పడ్డారు కూడా.\nచిన్న వాడైన ఆయుష్ పిఎడిఐ నిబంధనల ప్రకారం ఓపెన్ సీడైవింగ్కు సరిపోడు కాబట్టి అయిదు మీటర్ల లోతు (18 అడుగులు) వరకు ఈది, పిఎడిఐ ధృవీకరించిన బబుల్ మేకర్ కోర్స్ను పూర్తి చేశాడు. ఇక ప్రణవ్ న్యూజిలాండ్కి చెందిన జీన్-లుక్ పి లాయెర్ అనే శిక్షకుడి అధ్వర్యంలో అండర్ వాటర్ డ్రిల్స్ విభాగంలో పరీక్షలు పూర్తి చేశాడు.\nప్రణవ సముద్ర జలాల్లో జూనియర్ ఓపెన్ వాటర్ డైవింగ్ కోర్స్కు అర్హత సాధించి, గోవాలోని నెట్రాని ద్వీపానికి శిక్షణకు వెళ్ళాడు. చివరకు 2011 ఫిబ్రవరి 20న జూనియర్ ఓపెన్ వాటర్ కోర్స్కు అర్హత సాధించాడు. ఈవిధంగా ఇద్దరు సోద రులూ స్వల్ప వయసులో పిఎడిఐ సీ డైవింగ్ లైసెన్స్ కోసం అర్హత సాధించిన సోదర ద్వయంగా గుర్తింపు పొందారు.",
            "book_page_end": 3,
            "story_id": "2012_03_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మార్చి 15",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకులు",
            "genre": "సంపాదకీయం",
            "moral": "అంతర్జాతీయ దినోత్సవాల ప్రాముఖ్యత తెలుసుకోవడం, సాయం చేయడం.",
            "keywords": [
                "జూలియస్ సీజర్ హత్య",
                "హోలీ పండుగ",
                "దినోత్సవాలు",
                "టీబీ నిర్మూలన",
                "పాఠకుల మద్దతు"
            ],
            "characters": [
                "జూలియస్ సీజర్",
                "జ్యోతిష్కుడు",
                "ప్రహ్లాదుడు"
            ],
            "locations": [
                "రోమ్",
                "భారతదేశం"
            ],
            "content": "ఈ సామెత వెనుక ఉన్న కథ ఆసక్తికరమైంది. ఈ రోజునే జూలియస్ సీజర్ హత్యకు\nగురయ్యాడు. సీజర్ రోమ్ పాలకుడిగా ఉన్న కాలంలో ఒక జ్యోతిష్కుడు తనకు కలిసి\nమార్చి 15 లోగా అతడికి పెను ప్రమాదం సంభవించనుందని హెచ్చరించాడు. తీరా మార్చి\n15 రానే వచ్చింది. సీజర్ ఆ జ్యోతిష్కుడిని కలిసి మార్చి 15 వచ్చిందని కాని తానింకా\nబతికే ఉన్నానని చెబుతూ కొంటెగా నవ్వాడు. కాని ఆ జ్యోతిష్కుడు సీజర్ని హెచ్చరిస్తూ\nమార్చి 15 ఇంకా పూర్తి కాలేదని హెచ్చరించాడు. అదే రోజు సాయంత్రం సీజర్ ఒక\nనాటకం చూస్తుండగా కత్తిపోట్లకు గురై చంపబడ్డాడు....\nఈ నెల వార్షిక సెలవులకు ముందు మనం పరీక్షలకు సిద్ధమవుతుంటాము. పరీక్షలకు\nముందే మనం రంగుల పండుగ జరుపుకుంటాము. ప్రహ్లాదుడు మంటల్లో నుంచి\nతప్పించుకోవడానికి గుర్తుగా ఆ రోజున ప్రజలు మంటలు వెలిగిస్తారు. శీతాకాలం ముగిసి\nవసంతకాలం రాకను హోలీ పండుగ సూచిస్తుంది. యువతీయువకులు, వృద్ధులు,\nధనికులు, పేదలు అందరూ ఈ పండుగను ఆనందంగా జరుపుకుంటారు.\nఈ నెలలోనే పలు అంతర్జాతీయ దినోత్సవాలు రానున్నాయి. అంతర్జాతీయ మహిళా\nహక్కుల దినం, శాంతి దినం, జాతివివక్షా నిర్మూలనా దినం, ప్రపంచ జల దినోత్సవం,\nవాతావరణ దినోత్సవం, ప్రపంచ క్షయ వ్యతిరేక దినం, ప్రపంచ నాటకరంగ దినోత్సవం\nవంటివి వీటిలో కొన్ని. భారతదేశంలో టీబీ తిరిగి తన కోరలు చాచింది. ఈ వ్యాధిని\nమనం అదుపు చేయాలి. వీలయితే పూర్తిగా నిర్మూలించాలి.\nమా కొత్త మీడియా ప్రచురణలకు మా పాఠకుల నుంచి మంచి మద్దతు లభిస్తోంది.\nమీ మద్దతు, ప్రోత్సాహకాలకు మా ధన్యవాదాలు. మీ ఆకాంక్షలకు అనుగుణంగా\nమేము పనిచేయగలమని ఆశిస్తున్నాము. మా కొత్త పుస్తకాలను మీరు చదువుతారని,\nమీ అభిప్రాయం మాకు తప్పక పంపాలని కోరుకుంటున్నాము. యధావిథిగా ఈ నెల\nకథల నిధి మీకోసం తయారవుతోంది.\n- సంపాదకులు",
            "book_page_end": 5,
            "story_id": "2012_03_02",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "న్యాయమైన తీర్పు",
            "book_page_start": 11,
            "pdf_page_start": 11,
            "pdf_page_end": 16,
            "author": "ఎన్. శివనాగేశ్వరరావు",
            "genre": "బేతాళ కథ",
            "moral": "తీర్పు అనేది సర్వకాలాలకు ఒకేలా ఉండదు. వ్యక్తులను బట్టి, సంఘటనలను బట్టి మారుతూ ఉంటుంది.",
            "keywords": [
                "విక్రమార్కుడు",
                "బేతాళుడు",
                "న్యాయం",
                "అక్కమయూఖుడు",
                "శిక్ష"
            ],
            "characters": [
                "విక్రమార్కుడు",
                "బేతాళుడు",
                "అక్కమయూఖుడు",
                "రత్న విభూషితుడు",
                "కాలరుద్రుడు",
                "నిరంజనుడు",
                "గండరభీముడు",
                "అగ్నిహోత్రుడు",
                "నీలకంఠుడు"
            ],
            "locations": [
                "శిఖరపురి"
            ],
            "content": "'పట్టు వదలని విక్రమా\nర్కుడు చెట్టు వద్దకు తిరిగి\nవేళ్లి, చెట్టు పైనుంచి శవాన్ని\nదించి భుజాన వేసుకుని ఎప్పటి\nలాగానే మౌనంగా స్మశానం కేసి\nనడవసాగాడు. అప్పుడు శవంలోని\nబేతాళుడు 'రాజా! నువ్వు ఈ అర్ధరాత్రి\nవేళ ఏ ప్రయోజనం ఆశించి సంచరిస్తు\nన్నావో నాకు బోధపడటం లేదు. బహుశా\nఎవరికైనా న్యాయం చేయడానికి ఈ పనికి\nపూనుకున్నావేమో! అయితే కొందరు\nవ్యక్తులు ఇతరులకు న్యాయం చేసే\nసమయాన ఒకరకం గానూ, తమవారికి\nన్యాయం చేసే సమయాన మరొకరకం\nగాను వ్యవహరిస్తారు. వీరిలో నీవు ఏ\nకోవకు చెందినవాడివో ఆత్మపరిశీలన\nచేసుకోవడానికి వీలుగా, పూర్వం అక్క\nమయూఖుడు అనే రాజు పరులపైనా,\nతనవారిపైనా తీర్పు చెప్పే సమయాన ఏ\nరకంగా ప్రవర్తించాడో చెబుతాను. శ్రమ\nతెలియకుండా విను!' అంటూ ఇలా\nచెప్పసాగాడు.\nశిఖరపురి రాజ్యం రాజు అక్కమ\nయూఖుడు ధర్మనిరతుడు, న్యాయకో\nవిదుడు. తీర్పులు చెప్పడంలో అతనికి\nఅతనే సాటి అని రాజ్య ప్రజలే కాదు..\nపొరుగు రాజ్యాల వారు కూడా చెప్పుకు\nనేవారు....\nఅంతేకాదు రాజ్యపాలనా, క్లిష్టమైన\nవిషయాల్లో తీర్పు చెప్పేటప్పుడు సాటి\nదేశాల రాజులు ఆక్కమయూఖుడిని\nసంప్రతించి తగిన సలహాలు తీసుకునే\nవారు.\nఒక పర్యాయం అక్కమయూఖుడు\nసభ తీర్చి ఉండగా, ఇద్దరు వ్యక్తులు\nతీర్పుకోసం అతని సమక్షానికి వచ్చారు.\nవారిలో ఒకరు వణిక్రముఖుడు రత్న\nవిభూషితుడు కాగా, రెండో వ్యక్తి కాల\nరుద్రుడనే దొంగ.\nఅక్కమయూఖుడు వారి వంక చూసి,\n'మీ సమస్య ఏమిటో విశదీకరించండి,'\nఅన్నాడు. అప్పుడు కాలరుద్రుడు, ‘రాజా\nనేనొక దొంగను. ఈ వ్యాపారి ఇంట్లో దొంగ\nతనం చేస్తూ దొరికిపోయాను. ప్రతిగా\nఅతడు నన్ను శిక్షిస్తాడని భావిస్తే, అత\nనేమో నాకు తన ఇంటనే నౌకరు ఉద్యోగ\nమిచ్చి ఆదరించబోయాడు. అది నాకు\nచాలా ఇబ్బంది కలిగించింది. నాదసలే\nదొంగబుద్ధి. ఆదరించిన వ్యక్తి ఇంటనే\nమరలా దొంగతనం చేస్తే మరి నాకు పుట్ట\nగతులు ఉండవు. అందుకే తమరు\nవిచారించి నాకు తగిన శిక్ష విధించండి,’\nఅని కోరాడు.\nఅప్పుడు రత్న విభూషితుడు, ‘మహా\nరాజా! నేను ఈ దొంగ గతం గురించి\nఅతని నోటనే విన్నాను. అతడు పేదరికం\nవలననే దొంగతనాలు చేస్తున్నాడని తెలు\nసుకుని పని ఇవ్వబోయాను. అందుకే\nఅతను ఇంతగా మధన పడుతున్నాడు.\nనా ఈ చర్య సరైనదో, కాదో ప్రభువులు\nమీరే తీర్పు చెప్పాలి,' అని కోరాడు.\nఅక్క మయూఖుడు, దొంగతో, 'నీవు\nచేసిన తప్పుకు ప్రాయశ్చితంగా ఒక\nఏడాది పాటు ఈ వ్యాపారి ఇంటనే జీతం\nలేకుండా పనిచేయి. అదే నీకు తగిన\nశిక్ష. ఏడాది తరవాత అతనిచ్చే జీతంతో\nనీతిగా బతుకు,' అని తీర్పు చెప్పాడు.\nమహారాజు తీర్పుకు అందరూ కర\nతాళ ధ్వనులు చేశారు.\nమరొక పర్యాయం అక్కమయూ\nఖుడు సభ తీర్చి ఉండగా భటులు\nఇద్దరు వ్యక్తులను అతని సమక్షానికి\nతెచ్చారు.\nవారిలో ఒకడు సంకెళ్లతో బంధించ\nబడి ఉండగా, మరో వ్యక్తి కంటినుంచి\nరక్తం స్రవిస్తూ కనిపించాడు.\nఅతడు రాజుతో, ‘మహారాజా, నా\nపేరు నిరంజనుడు. నేను మీ గూఢచారి\nదళంలో పనిచేస్తున్నాను. వీడు గండర\nభీముడు అనే గజదొంగ. అడివి గుండా\nప్రయాణిస్తున్న వారిని వీడు నిలువునా\nదోచుకుంటూ, ఎదురు తిరిగిన వారిని\nదారుణంగా గాయపరుస్తున్నాడు.\nనేను వీడి మీద ప్రత్యేకంగా నిఘా\nవేసి బంధించబోయాను. అంతలో వీడి\nఅనుచరులు నన్ను బంధించారు. వీడు\nనిర్దాక్షిణ్యంగా చురికతో నా కన్ను పెరికి\nవేశాడు. ఈలోపు మన రాజభటులు రావ\nడంతో వీడు ఎట్టకేలకు దొరికిపోయాడు.\nఈ గజదొంగను కనికరం చూపకుండా\nకఠినంగా శిక్షించండి,' అని కోరాడు..\nఅప్పుడు గండరభీముడు, 'రాజా!\nనేను ఇతగాడిని అటకాయించలేదు.\nదోచుకునే ప్రయత్నమూ చేయలేదు.\nఇతనే నన్ను బంధించబోయాడు. ఆత్మ\nరక్షణార్థం నేను ప్రతిఘటించడంలో\nఇతని కంటికి గాయమయింది. అందులో\nనా తప్పేమీ లేదు. ధర్మప్రభువులు\nస్వయంగా మీరే న్యాయం చెప్పాలి.' అని\nవిన్నవించాడు.\nఅక్కమయూఖుడు 'కంటికి కన్ను\nఅన్న సంప్రదాయాన్ని అనుసరించి ఈ\nబందిపోటు ఒక కంటిని తీసేయండి,'\nఅని నిరంజనుడిని ఆదేశించాడు.\nమహారాజు తీర్పును ఆమోదిస్తూ\nసభికులు హర్షధ్వానాలు చేశారు.\nకొంతకాలం గడిచాక, ఒకరోజు అక్క\nమయూఖుడు నిండుసభలో ఉండగా,\nఅగ్నిహోత్రుడు అనే పండితుడు కలి\nశాడు. అతనితో కూడా కుడిచేయి లేని\nఒక యువకుడు ఉన్నాడు.\nఅగ్నిహోత్రుడు, అక్కమయూఖుడితో\n'రాజా, వీడు నా కుమారుడు. పేరు\nనీలకంఠుడు. మీ కుమారుడు అభిషి\nక్తుడూ నా కుమారుడు నీలకంఠుడూ\nగురుకులంలో సహాధ్యాయులు. ఖడ్గ\nచాలనం అభ్యసిస్తుండగా మీ కుమా\nరుడి చేతిలోని ఖడ్గం నా కుమారుడి\nచేతిని ఖండించింది. ఇది మా కుటుం\nబానికి తీవ్ర నష్టం, మనస్తాపం కలిగిం\nచింది. కంటికి కన్ను అన్న మన రాజ్య\nసంప్రదాయాన్ని అనుసరించి యువ\nరాజు కుడిచేతిని ఖండించేలా తీర్పుని\nవ్వండి,' అని కోరాడు.\nఅగ్నిహోత్రుడు చెప్పింది విన్న అక్క\nమయూఖుడు కొద్ది క్షణాలు ఆలోచ\nనలో పడ్డాడు. మహారాజు ఏం తీర్పు\nచెబుతాడోనని అందరూ ఆసక్తిగా ఎదురు\nచూశారు.\nఅప్పుడు అక్కమయూఖుడు, అగ్ని\nహోత్రుడితో, 'పండితోత్తమా! నా కుమా\nరుడు ఏ చేత్తో ఖడ్గచాలనం చేస్తుండగా,\nనీ కుమారుడి చేయి తెగిపడిందో, ఆ\nచేత్తోనే నీ కుమారుడు యువరాజు\nచేతిని తెగనరకాలి. ఇదే నా తీర్పు,” అని\nచెప్పాడు.\nఅగ్నిహోత్రుడు, ‘మహారాజా! అదెలా\nసాధ్యం? యువరాజు కుడిచేత్తో ఖడ్గచా\nలనం చేస్తుండగా, నా కుమారుడి కుడి\nచేయి తెగిపడింది. మరిక నా కుమా\nరుడు కుడిచేత్తో ఎలా యువరాజు చేయి\nఖండించగలడు. అది అసాధ్యం కాదా?'\nఅన్నాడు.\n'అలా వీలుపడనప్పుడు శిక్ష కూడా\nవీలుపడదు. అదేధర్మం. నీ కుమారు\nడికి జరిగిన నష్టానికి ప్రతిగా అతనికి\nమంచి పదవినిస్తాను. క్షణమాలోచిం\nచండి,' అన్నాడు అక్కమయూఖుడు.\nకొద్ది క్షణాలు ఆలోచించిన అగ్ని\nహోత్రుడు, మహారాజుకు నమస్కరించి\n'మీ న్యాయమైన తీర్పును స్వాగతిస్తు\nన్నాను. నన్ను మన్నించండి,' అని సభ\nవీడిపోయాడు.\nఅంతవరకు కథ చెప్పిన బేతాళుడు,\n'రాజా! అక్కమయూఖుడి తీర్పులు\nబహు విచిత్రంగానూ, పరస్పర విరుద్ధం\nగానూ ఉన్నాయి. ఒక దొంగ తనకు\nతాను తప్పు చేశానని ఒప్పుకున్నా, అత\nడిని శిక్షించని రాజు... తన తప్పేమీ\nలేదని మొరపెట్టుకున్న బందిపోటును\nమాత్రం కన్నుకు కన్ను అంటూ కఠి\nనంగా శిక్షించాడు.\nఅదే తన కుమారుడి విషయానికి\nవచ్చేసరికి కంటికి కన్ను అన్న సంప్రదా\nయాన్ని ప్రక్కనబెట్టి, కుడిచేత్తోనే యువ\nరాజు చేతిని ఖండించాలని మెలికపెట్టి\nతన కుమారుడు శిక్షంచబడకుండా\nతప్పించాడు.\nతీర్పులు బాగా చెప్పాడని పేరు గడిం\nచిన అక్కమయూఖుడు ఇతరులకు\nఒకరకంగానూ, తనవారికి ఒకరకంగానూ\nతీర్పు చెప్పడం ఆశ్రిత పక్షపాతం.. స్వార్ధ\nపరత్వం కాదా?\nఅయితే మహారాజు, యువరాజుకు\nశిక్ష పడకుండా స్వార్ధపూరితంగా తీర్పు\nచెప్పినా.. పండితుడు మీది న్యాయమైన\nతీర్పు అని ఎందుకు ప్రశంసించాడు?\nమన్నించమని ఎందుకు కోరాడు? మహా\nరాజు తనను శిక్షించగలడన్న భయం\nతోనా? లేక మరేదైనా కారణముందా?\nరాజా! సమాధానం తెలిసీ చెప్పకపోతే\nనీతల వెయ్యి ముక్కలవుతుంది' అని\nహెచ్చరించాడు.\nఅందుకు విక్రమార్కుడు, 'బేతాళా!\nకాలరుద్రుడనే దొంగ తను చేసింది\nతప్పని ఒప్పుకున్నాడు. అతని పశ్చా\nత్తాపం గమనించిన మహారాజు అందుకే\nఅతడిని శిక్షించకుండా వదిలేశాడు.\nఇకపోతే గజదొంగ.. గూఢచారిని దోచు\nకునే ప్రయత్నం చేసి ఉండకపోవచ్చు.\nకానీ అతను ఎందరో ప్రయాణీకులను\nదోచుకున్న దోషి. విధి నిర్వహణలో ఉన్న\nగూఢచారి కన్ను పెరికి అతను పెను తప్పు\nచేశాడు. అందుకే మహారాజు కన్నుకు\nకన్ను అంటూ ఆ బందిపోటును కఠి\nనంగా శిక్షించాడు.\nఇక యువరాజు విషయానికి వస్తే,\nఅతను కావాలని సహాధ్యాయి చేతిని\nనరకలేదు. ఖడ్గవిద్యా శిక్షణ సమయంలో\nపొరపాటున అలా జరిగింది. అందుకే\nమహారాజు ఈ సందర్భంలో యువ\nరాజును శిక్షించకుండా తీర్పు చెప్పాడు.\nతీర్పు అనేది సర్వ కాలాలకు ఒకేలా\nఉండదు. వ్యక్తులను బట్టి, సంఘటన\nలను బట్టి మారుతూ ఉంటుంది. అది\nఆలస్యంగా గ్రహించబట్టే పండితుడు\nమహారాజుది న్యాయమైన తీర్పు అని\nప్రశంసించాడు. తనను మన్నించమని\nకోరాడు. అంతే గాని మహారాజు శిక్షించ\nగలడు అన్న భయంతో ఎంతమాత్రం\nకాదు,' అని చెప్పాడు.\nవిక్రమార్కుడి నుంచి సరైన సమా\nధానం రావడంతో బేతాళుడు మరలా\nచెట్టెక్కాడు.\n(కల్పితం)\n(ఆధారం: ఎన్. శివనాగేశ్వరరావు)",
            "book_page_end": 16,
            "story_id": "2012_03_03",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఔదార్యం",
            "book_page_start": 17,
            "pdf_page_start": 17,
            "pdf_page_end": 19,
            "author": "పి. తులసీరావు",
            "genre": "నీతి కథ",
            "moral": "ఇతరుల పాండిత్యం ముందు మన పాండిత్యం ఏపాటిదైనా, ఔదార్యం గొప్పది. నిస్వార్థ త్యాగం అత్యున్నతమైనది.",
            "keywords": [
                "ఔదార్యం",
                "త్యాగం",
                "పండితుడు",
                "మంచు తుఫాను",
                "అతిథి సత్కారం"
            ],
            "characters": [
                "సో-పో-తావూ",
                "యాంగ్-చియాపూ-అయీ",
                "చూ రాజు"
            ],
            "locations": [
                "చీనా దేశం",
                "లియాంగ్ పర్వతాలు",
                "చూ రాజ్యం"
            ],
            "content": "రెండువేల సంవత్సరాల క్రితం చీనా\nదేశంలో సో-పో-తావూ అనే వృద్ధుడుం\nడేవాడు. ఆయన పేరుపడిన పండితుడు.\nకాని ఆయన పాండిత్యానికి మెచ్చి ఆద\nరించే దాతలు లేక దారిద్య్రం అనుభవిం\nచేవాడు.\nదూరాన చూ అనే రాజ్యానికి రాజుగా\nఉంటున్నవాడు కూడా గొప్ప పండితుడే.\nఆయన పండితులను ఆదరించి, దగ్గిర\nఉంచుకుని, వస్తువాహనాలిస్తాడని ప్రతీతి.\nఆయన వద్దకు వెళ్లి సన్మానాలు పొందవల\nసిందని తావూతో అనేకమంది మిత్రులు\nచెప్పారు. మిత్రుల మాటలు తోసివేయ\nలేక తావూ తన వద్ద గల కొద్ది పాటి ఉన్ని\nదుస్తులూ, ధనమూ తీసుకుని చూ రాజ్యా\nనికి కాలినడకను ప్రయాణమయాడు.\nఅనేక వందలమైళ్లు వెళ్లాలి. కొండల\nమీదుగా కష్టపడి ప్రయాణం చేయాలి.\nదారి మధ్యలో చలికాలం సంప్రాప్తమ\nయింది. ఎక్కడైనా కొద్ది రోజులు విశ్రాంతి\nతీసుకుందామని, ఒక ఊళ్లో యాంగ్-\nచియాపూ-అయీ అనేవాడి ఇంటికి\nవెళ్లాడు.\nఆయీ తావూకు ఉన్నంతలో చక్కగా\nఅతిథి సత్కారం చేశాడు. తావూ పండితు\nడని తెలిసి ఆయీ ఆనందించాడు. ఆయీ\nమాత్రం సామాన్యుడు కాడు. ఆయన వద్ద\nఉన్న గ్రంథాలు చూస్తే ఆయీ తన కంటే\nచాలా రెట్లు పాండిత్యం గలవాడని తావూకు\nతెలిసిపోయింది. ఆయనతో పాండిత్య\nచర్చలు జరిపి తావూ ఈ విషయం మరింత\nగట్టిగా రుజువు చేసుకున్నాడు.\n'చూ దేశపు రాజు పండితులను గొప్పగా\nసత్కరిస్తాడట. ఆయనను చూడబోతు\nన్నాను. నీవు కూడా నా వెంట రారాదా?'\nఅని అడిగాడు తావూ. ఆయీ ఒప్పుకుని\nచలిదుస్తులూ, డబ్బూ తీసుకుని బయ\nలుదేరాడు.\nఇద్దరూ కలిసి కొన్నాళ్లు ప్రయాణం\nసాగించిన అనంతరం మంచు తుఫాను\nవచ్చింది. లియాంగ్ పర్వతాల మధ్య వారి\nద్దరూ ఈ మంచుతుపానులో చిక్కుకు\nన్నారు. ఇంకా నాలుగురోజులు నడిస్తేగాని\nవారు చూ దేశం చేరలేరు. వారు చలికి చచ్చి\nపోయే పరిస్థితి ఏర్పడింది. ముఖ్యంగా\nముసలివాడైన తావూ చాలా దీనస్థితిలో\nఉన్నాడు. చివరికి ఆయన ఆయీతో ఈ\nవిధంగా అన్నాడు.\n'నాయనా, నా పనైపోయింది. నేనె\nలాగూ చూ దేశం చేరలేను. నా చలి బట్టలు\nకూడా నీవే వేసుకుంటివా ముందుకు\nసాగగలవు. చూ రాజును సందర్శించగ\nలవు. నా బట్టలిస్తాను, తీసుకో.'\nదీనికి ఆయీ ఎంతమాత్రమూ ఒప్పు\nకోలేదు. 'వెళితే ఇద్దరమూ వెళదాము.\nలేకపోతే చలికి ఇద్దరమూ చద్దాము. మీ\nచలిబట్టలు తీసుకుని మీ మరణానికి\nకారణభూతుణ్ణి కావడానికి అసలే ఒప్పు\nకోను,” అన్నాడు ఆయీ.\n'నాయనా, నీవు యువకుడివి. నేను\nకాటికి కాళ్లు చాచుకుని ఉన్నవాణ్ణి. చూ\nరాజు నాకు సన్మానం చేస్తే ఎంత, చెయ్యక\nపోతే ఎంత? అదీకక, నీవు నా కన్న గొప్ప\nపండితుడివి!' అని చెప్పి చూశాడు తావూ.\nఆయీ వినిపించుకోలేదు. మంచు\nనుంచి తప్పించుకోవడానికి వారిద్దరూ ఒక\nగుహలో తలదాచుకున్నారు.\n'ఎక్కడైనా నాలుగు పుల్లలు దొరికితే\nచలిమంట వేసుకోవచ్చునే!' అన్నాడు\nతావూ. ఆయీ పుల్లల కోసం బయటికి\nవెళ్లాడు. ఆయీ తిరిగి వచ్చేలోపుగా తావూ\nతన చలిబట్టలు విడిచి గుహలో పెట్టి వెలు\nపల ఉన్న మంచుగోతిలోకి దూకేశాడు.\nఆయీ తిరిగి వచ్చి చూసేసరికి గుహలో\nతావూ బట్టలు మాత్రమే ఉన్నాయి. గాభ\nరాగా అతడు బయటికి వచ్చి వెతకగా\nమంచుగోతిలో పడివున్న తావూ శరీరం\nదొరికింది. తన కోసం ప్రాణాలను త్యాగం\nచేసిన తావూ ఔదార్యం తలుచుకుని ఆయీ\nచాలా దుఃఖించాడు. ఆయన శవాన్ని ఆ\nగుహలోనే భద్రం చేసి, తావూ విసర్జించిన\nబట్టలు ధరించి, ఆయీ క్షేమంగా చూదేశం\nచేరాడు.\nచూ ధేశపు రాజు ఆయీ పాండిత్యానికి\nసంతోషించి, ఆస్థాన కవిగా నియమించి,\nధనమూ, వస్తువాహనాలూ ఇచ్చాడు.\nఇంత సన్మానమూ పొందుతూ ఆయీ\nకంట తడి పెట్టడం రాజు గమనించి, కార\nణమేమని అడిగాడు.\n'ప్రభూ! నా పాండిత్యాన్ని మీరింతగా\nగౌరవిస్తున్నారు. తావూ ఔదార్యం ముందు\nనా పాండిత్యం ఏపాటి?' అన్నాడు ఆయీ.\nతావూ చేసిన త్యాగం విని రాజు చాలా\nఆశ్చర్యపోయాడు. ఆయన ఆయీతో సహా\nతావూ శవం భద్రం చేసిన గుహవద్దకు వెళ్లి,\nవైభవంగా తావూకు అంత్యక్రియలు\nచేయించి, అక్కడే సమాధి కట్టించాడు.\nఆయీ ప్రతి ఏడూ ఆ సమాధి వద్దకు\nవెళ్ళి, అశ్రుతర్పణాలు విడిచివస్తూ ఉండే\nవాడు. ఆయన అనంతరం చీనా దేశంలోని\nకవి పండితులకు తావూ సమాధి ఒక గొప్ప\nయాత్రాస్థలం అయింది.",
            "book_page_end": 19,
            "story_id": "2012_03_04",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "బామ్మగారు - బాబిగాడు",
            "book_page_start": 20,
            "pdf_page_start": 20,
            "pdf_page_end": 23,
            "author": "బెలగాం భీమేశ్వరరావు",
            "genre": "నీతి కథ",
            "moral": "బయట ప్రపంచం, తోటి పిల్లలను గమనించడం వలన ఎంతో నేర్చుకోవచ్చు. బద్దకాన్ని విహారయాత్ర వంటి కొత్త అనుభవాల ద్వారా వదిలించుకోవచ్చు.",
            "keywords": [
                "బామ్మ",
                "బాబిగాడు",
                "బద్ధకం",
                "విహారయాత్ర",
                "అరకులోయ"
            ],
            "characters": [
                "బాబిగాడు",
                "బామ్మ",
                "ఉపాధ్యాయులు"
            ],
            "locations": [
                "అరకు లోయ",
                "పద్మావతి ఉద్యానవనం",
                "బొర్రా గుహలు"
            ],
            "content": "బాబి అయిదోతరగతి చదువుతున్నాడు.\nతల్లితండ్రులు లేరు. అన్ని పనులకు బామ్మ\nమీద ఆధారపడటం బాబిగాడికి అలవాటు.\nనిద్రలేచాక పక్కబట్టలు దులుపుకోలేడు.\nపళ్లను తోముకోలేడు. స్నానం చేసుకోలేడు.\nఅన్నం స్వయంగా తినలేడు. బామ్మతోడు\nలేకుండా బడికి వెళ్లి రాలేడు.\nతోటిపిల్లలతో ఆటలాడటానికి భయం.\nపాటలు పాడటానికి భయం. టీచరిచ్చిన\nఇంటిపని స్వయంగా చేసుకోలేడు. వాడి\nమందబుద్ధి గురించి ఉపాధ్యాయులు అప్పు\nడప్పుడూ బామ్మతో ఫిర్యాదు చేసేవారు.\nమనవడి మందబుద్ధి అలా ఉండిపో\nతుందేమోనని బామ్మభయం. ‘స్వయంగా\nనీ పనులు నువు చేసుకోడం నేర్చుకో,' అని\nచెప్పి చెప్పి విసిగిపోయింది. తనేమయినా\nఅయిపోతే మనవడి గతేమిటని దిగులు\nపడుతుండేది. మనవడికి పక్షులను జంతు\nవులను చూపించి వాటి పిల్లలు ఎలా ఇతరు\nలపై ఆధారపడకుండా బతుకుతున్నాయో\nఅర్థమయేలా వివరించేది.\nబాబిగాడికి అవేవీ చెవిన పడేవి కావు.\nసతాయించి బామ్మచెబితే, 'అబ్బ ఆ సొదంతా\nచెప్పకు. నీవు తోడు ఉన్నావుగా నాకేమిటి\nభయం?' అని చిరాకు పడుతుండేవాడు.\nబామ్మ తన ప్రయత్నం తాను మానలేదు. ఆ\nసంవత్సరం బాబిగాడు చదివే పాఠశాలలో\nఐదవ తరగతి పిల్లలతో అరకులోయకు\nరెండు రోజుల విహారయాత్ర వేశారు. మినీ\nబస్సులో ప్రయాణం. అందరితో పాటు బాబి\nగాడు కూడా బయలుదేరాడు.\nబస్సు ఘాట్రోడ్లో మలుపులు తిరిగిన\nప్పుడల్లా పిల్లలు ఒకరి మీద ఒకరు పడి కేరిం\nతలు పెట్టసాగారు. బస్సు కొండల మీద\nనుంచి పోతున్నప్పడు లోయల దృశ్యాలు\nచూసి పిల్లలు సంబరపడుతూ టీచర్లు ఉన్నా\nరన్న ధ్యాస కూడా మరిచిపోయారు. కేకలు,\nచప్పట్లు. ఒకటే సందడి!\nబాబిగాడికి ఇవేమీ పట్టలేదు. ఒక్కడే\nబిక్కుబిక్కుమని సీటుకు అతుక్కుపోయి\nనట్లు కూర్చున్నాడు. అది చూసి పిల్లలు, 'మీ\nబామ్మ గుర్తుకొచ్చిందా! ఆమెను తీసుకురా\nవలిసింది. అయ్యో పాపం. బామ్మ లేకుండా\nబాబిగాడు ఉండగలడా?' అంటూ గేలి చేయ\nసాగారు. బాబిగాడిలో ఉక్రోషం పెరిగింది.\nముఖం ఎర్రబడింది.\nబస్సు అరకు లోయ చేరింది. పిల్లలం\nదరూ బిలబిల బస్సు దిగారు. అందరకూ\nఆకలి దంచుతోంది. టీచర్లు చూపించిన\nకేంటీన్ లోకి పిల్లలు చొరబడ్డారు. ఒకరిపై\nఒకరు పరిహాసాలాడుకుంటూ పిల్లలు వేడి\nవేడి ఫలహారాలు తినసాగారు. ఒక్క బాబి\nగాడు మాత్రం ఫలహారం ముందు పెట్టు\nకుని కూర్చున్నాడు.\nఇడ్లీ తినబోతే చట్నీ జారి చొక్కాపై పడింది.\nనీరు తాగబోతే గ్లాసు పక్కనున్నవారిమీదకు\nమళ్ళింది. అందరూ నవ్వారు. 'పాపం బాబి\nగాడు. ఏ పనీ చేసుకోలేడు,' అని గేలి చేశారు.\nబాబిగాడిలో రోషం తొంగి చూసింది. ఎలా\nగోలా ఫలహారమయిందనిపించుకున్నాడు.\nటీచర్లు పిల్లలనందరినీ క్యూలో నిలబె\nట్టించారు. దగ్గరలో ఉన్న పద్మావతి ఉద్యాన\nవనంకి అందరు బయలుదేరారు. తోటలో\nరకరకాల మొక్కలు, పూలు క్రోటన్లు, జంతు\nవులు పక్షుల ఆకారాల్లో పొదలు ఉన్నాయి.\nపిల్లలు వాటిని చూశారు. గిరిజనుల చరిత్ర,\nసంస్కృతికి సంబంధించిన అనేక చిహ్నాలను\nవారు అక్కడ చూసి ఆనందించారు.\nమధ్యాహ్నం రెండయింది. అందరూ\nభోజనానికి ఊర్లోకి వచ్చారు. బాబిగాడికి\nమళ్ళీ సమస్య వచ్చిపడింది. ఏది ఎలా కలు\nపుకోవాలో ముందు ఏది తినాలో బాబిగాడీకి\nఅర్థం కాలేదు.\nబాబిగాడి అవస్థను చూసిన పిల్లలు,\n'ఇప్పుడు మీ బామ్మ వచ్చి తినిపించదులే,\nఅన్నీ కలుపుకుని ఈ రోజుకు తిను,' అని\nసలహాలివ్వడం ప్రారంభించారు. బాబిగాడు\nఎలాగోలా భోజనం ముగించాడు. చేతులు\nశుభ్రం చేసుకున్నప్పుడు చొక్కా పూర్తిగా\nతడుపుకోవడం బాబిగాడికి చాలా అవమాన\nమనిపించింది. సాయంత్రం వరకు పిల్లలతో\nగడిపి అందరితో పాటు లాడ్జి చేరుకున్నాడు.\nలాడ్జీలో బస. పిల్లలందరకూ ఆ అను\nభవం కొత్త! అసలే చలికాలం. అందులోనూ\nఅరకులోయ చలి. పులిలా మీద పడి పలుక\nరించింది. కాళ్లను డొక్కల్లో ముడుచుకుని\nతెచ్చుకున్న దుప్పట్లు కప్పుకుని అందరూ\nనిద్రపోయారు.\nతెల్లవారింది. బాబిగాడికి మళ్లీ కష్టాలు\nఆరంభమయ్యాయి. పళ్లు తోముకోవడానికి\nబ్రష్ పట్టుకోగానే బామ్మ గుర్తుకొచ్చింది.\nరోజూ బామ్మే దగ్గరుండి పళ్లు తోమేది. తోటి\nపిల్లలు చకచక బ్రష్ చేసుకుంటూ తనను\nగమనించడం చూశాడు. మొత్తంమీద బ్రష్\nచేసుకోవడం పూర్తి చేశాడు. అందరిలాగే\nకొళాయి వద్ద స్నానం చేశాడు. ఉదయం ఫల\nహారం చేసేటప్పుడు చొక్కా మీద చట్నీ వేసు\nకోకుండానే జాగ్రత్తపడ్డాడు.\nఫలహారం తీసుకున్నప్పుడు తోటిపిల్లలు\nగమనించకపోవడం బాబిగాడికి మంచిదే\nఅయింది. తడబాటు తగ్గింది. అంతలో పిక్నిక్\nబస్సు హోటలు ముందుకొచ్చి ఆగింది.\nదగ్గరలో ఉన్న జలపాతం చూడటానికి\nఅందరూ బస్సెక్కారు. కొంతసేపటికి బస్సు\nజలపాతం వద్దకు చేరుకుంది. ఏటవాలుగా\nఉన్న ఒక చాపరాయి మీద నుండి గోస్థనీ\nనది నీరు ఒక లోయలోకి వరదలా జారిపడు\nతుంది. నీరు పడుతున్నప్పుడు వచ్చిన హోరు\nమన్న శబ్దం ఒక రకమైన భయాన్ని ఆనందాన్ని\nకలిగిస్తుంది. తుంపర్లతో కూడిన చల్లనిగాలి\nశరీరాలను తాకుతూ పిల్లలను ఆనంద పరవ\nశులను చేసింది. బాబిగాడు మరీ ఆనందం\nపొందాడు. అంతవరకు ఇల్లు కదలని అత\nడికి, ఆ విహారయాత్ర ప్రయాణం అతడి\nమనస్సును హత్తుకుంది. అక్కడ విశ్రాంతి\nపొందాక తిరుగు ప్రయాణమయ్యారు.\nతిరుగు ప్రయాణంలో కొండల మీద కోతుల\nగుంపులు చూస్తూ పిల్లలు భలే సరదా\nపొందారు. దారిలో బొర్రా గుహలు చూశారు.\nవిశాలమైన ఆ గుహలో చిట్టిచీమల్లా పిల్లలు\nబారులు తీర్చి తిరిగారు. గుహల సౌంద\nర్యాన్ని చూశాక అందరు మళ్లీ బస్సెక్కి పొద్దు\nకుంకకముందే ఊరు చేరారు. ఎవరిళ్లకు\nవారు చేరుకున్నారు.\nమనవడు ఇల్లు చేరేసరికి అవ్వ ఆప్యా\nయంగా మనవడిని అక్కున చేర్చుకుని,\n'ఎలా అయింది ప్రయాణం? ఎంతమంది\nవచ్చారు? విశేషాలు ఏమిటి? విహారయాత్ర\nనీకు నచ్చిందా! బాగా ఆనందించావా, '\nఅంటూ ఏవోవో ప్రశ్నలు వేసింది బామ్మ.\n'అవన్నీ వివరంగా చెబుతాను బామ్మా.\nముందు నాకు భోజనం పెట్టు. ఆకలిగా\nఉంది.' అన్నాడు బాబిగాడు. అవ్వ గబగబ\nభోజనం వడ్డించింది. అన్నం కూర కలిపి\nబామ్మ తనకు తినిపించబోతుంటే బాబి\nగాడు ఆపాడు. తనే స్వయంగా తిన్నాడు.\nబామ్మ సాయం లేకుండానే ఎంగిలి చేయి\nకడుక్కున్నాడు. బామ్మ నివ్వెరపోయింది.\nయాత్ర విశేషాలు చెబుతూ బాబిగాడు పక్క\nబట్టలు సర్దుకున్నాడు. మనవడు స్వయంగా\nచేసుకుంటున్న పనులు చూసి బామ్మకు\nనోట మాట రాలేదు. అలిసిపోయి నిద్రపో\nయిన బాబిగాడి పక్కన బామ్మ చోటు చేసు\nకుని పడుకుంది.\nతెల్లవారింది. బాబిగాడు స్వయంగా బ్రష్\nచేసుకున్నాడు. బామ్మ స్నానం చేయించ\nబోతుంటే ‘వద్దు బామ్మా, నేనే స్నానం చేసు\nకుంటాను,' అని అన్నాడు. తరువాత భోజనం\nచేసి చకచక బడికి పోయాడు. బామ్మ నిశ్చే\nష్టురాలయింది. బడి వదిలే సమయానికి\nబాబిగాడిని తీసుకురావడానికి బామ్మ ఎదు\nరుగా వెళ్తే బాబిగాడు బామ్మను చూసి 'పద\nపద, నేనొక్కడినే ఇంటికి వచ్చేయగలను.\nనేనింకా చిన్నపిల్లాడినేమీ కాను!' అంటూ\nబామ్మ కన్నా ముందుగానే ఇల్లు చేరుకు\nన్నాడు. సాయంత్రం హోమ్ వర్క్ కూడా తనే\nచేసుకున్నాడు. బామ్మసాయం తీసుకోలేదు.\nఆ రాత్రి బామ్మ 'అన్నం తినిపిస్తాను. రా\nనాయనా,' అని పిలిస్తే 'నీవు తినిపించనక్క\nరలేదు అన్నం వడ్డించి పెట్టు చాలు,' అని\nతిరిగి సమాధానమిచ్చాడు.\nబాబిలో ఇంత త్వరగా మార్పు వస్తుందని\nఊహించలేదు బామ్మ.\nవారం రోజుల తర్వాత ఒక ఉపాధ్యా\nయురాలు బామ్మకు కనిపించి, 'మీ బాబి\nగాడు బాగా మారాడు. అరకు విహారయాత్ర\nమీ మనవడిలో మార్పు బాగా తెచ్చింది. మీ\nమనవడి గురించి మీరిక దిగులు పడనక్క\nరలేదు. బయట ప్రపంచం, తోటి పిల్లలను\nగమనించి ఎంతో నేర్చుకున్నాడు. మనమను\nకుంటున్నట్లు బాబిగాడు మందుడు కాడు\nబద్దకస్తుడు అంతే. ఆ బద్దకం విహార\nయాత్రలో వదిలింది!' అన్నారు.\nబామ్మ దిగులు పటాపంచలయింది.\nస్వయంగా పనులు చేసుకుపోతున్న మనవ\nడిని చూసి ఆమె మురిసిపోయింది.",
            "book_page_end": 23,
            "story_id": "2012_03_05",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం-28",
            "book_page_start": 24,
            "pdf_page_start": 24,
            "pdf_page_end": 26,
            "author": "చందమామ బృందం",
            "genre": "పంచతంత్రం",
            "moral": "దురాశ, మోసం విపత్తుకు దారితీస్తాయి. బుద్ధిమంతుడు మోసాన్ని గ్రహించి న్యాయం చేకూరుస్తాడు.",
            "keywords": [
                "దుష్టబుద్ధి",
                "ధర్మబుద్ధి",
                "పాము",
                "చెట్టు తొర్ర",
                "బంగారం అపహరణ"
            ],
            "characters": [
                "దుష్టబుద్ధి",
                "ధర్మబుద్ధి",
                "కొక్కిరాయి",
                "కరటకం",
                "దమనకం"
            ],
            "locations": [
                "అడవి"
            ],
            "content": "దుష్టబుద్ధికి అతని తండ్రి కొక్కిరాయి కథ\nచెప్పి ‘వివేకం గలవాడు ఏదన్నా పథకం\nఆలోచించినప్పుడు అందులో ఉండే\nదోషాలు గ్రహింపు చేసుకోవాలి. నీ పథ\nకంలో నాకు అనేక లొసుగులు కనిపిస్తు\nన్నాయి,' అన్నాడు.\nదానికి దుష్టబుద్ధి తన తండ్రితో, 'లేదు\nలేదు. ఇది మంచి పథకమే. ఏ పథకంలో\nనైనా ఏదో లోపం ఉండకపోదు. నువునేను\nచెప్పినట్లు చెయ్యకపోయావో వృక్షదేవత\nసాక్ష్యం పలకదు. అబద్దమాడానని న్యాయా\nధిపతులు నా తల కాస్తా తీసేస్తారు. అందు\nచేత, నాన్నా, నువు నా ఆలోచనకు సమ్మతిం\nచాలి. దానితో మనిద్దరమూ క్షేమంగా బయ\nటపడి, హాయిగా జీవిస్తాం,' అన్నాడు.\nఎలాగైతేనేం, దుష్టబుద్ధి తన తండ్రిని,\nచెట్టుతొర్రలో ఎవరికీ కనబడటానికి వీలు\nలేకుండా ఆయనను దాచాడు.\nమర్నాడు ఉదయం దుష్టబుద్ధి స్నానం\nచేసి అడవిలో చెట్టు దగ్గరకు వెళ్లాడు.\nఅక్కడికి న్యాయాధికారులూ, ధర్మబుద్ధి\nచేరారు. అందరూ వింటూండగా దుష్ట\nబుద్ధి గొంతెత్తి, 'మనుష్యులు చేసేదంతా\nసూర్య చంద్రులకూ, నక్షత్రాలకూ, పంచ\nభూతాలకూ, అంతరాత్మకూ, మృత్యు\nవుకూ, రాత్రి పగళ్లకూ, ఉభయసంధ్య\nలకూ, వృక్షదేవతలకూ తెలుసును. కనుక,\nఓ వృక్షదేవతా మా ఇద్దరిలో దొంగ ఎవరో\nచెప్పు!' అన్నాడు.\nఅతని తండ్రి చెట్టు తొర్రలో నుంచి,\n'బంగారం అపహరించిన వాడు ధర్మబుద్ధి,\nఅని పలికాడు.\nఈ మాట విని ధర్మబుద్ధి, 'వృక్షదేవత\nసాక్ష్యం పలకటమేమిటీ? ఎక్కడా లేని\nసంగతే! పైగా ఆ పలికేది నిజంగా దేవత\nఅయి ఉండదు. దేవతలు నిజం తప్ప\nపలకరు. ఇందులో ఏదో మోసం ఉన్నది.\nబుద్ధిమంతుడికి మోసం తెలిసి తీరు\nతుంది. చెట్టుతొర్రలో దుష్టబుద్ధి ఎవరినో\nదాచి ఉంటాడు. ఈ దొంగదేవతకు సరి\nఅయిన విధంగా బుద్ధి చెబుతాను. నేను\nచాలా జాగ్రత్తగా మసలాలి. ఎందుకంటే\nన్యాయాధికారులు మూఢులు. నేను దోషి\nనని వారికి నమ్మకం కుదిరింది,' అనుకు\nన్నాడు.\nఅతను న్యాయాధికారులతో, 'అయ్య\nలారా! ఈ వృక్ష దేవత నిజం తెలుసుకోవ\nటమూ, దానిని చెప్పటమూ నిజంగా\nఅద్భుతమైన సంగతి. నా పేరు ధర్మబుద్ధే\nననుకోండి. నాకు నిజంగా డబ్బు అవసరం\nలేకపోయినా, క్షణికమైన దౌర్బల్యం కార\nణంగా నేనిక్కడికి ఒంటరిగా వచ్చి, బంగారం\nతీసుకున్నాను. నేను డబ్బు తీసుకోబోతూ\nఉండగా ఒక భయంకరమైన పాము ప్రత్య\nక్షమయింది. అప్పుడు నాకు ఏమనిపిం\nచిందంటే, శకునం బాగా లేదు: పోయిన\nడబ్బు తిరిగి రాదు గద! పాము వెళ్లిపో\nయాక మరో సారి వచ్చి డబ్బు తీసుకుపోదా\nమనుకున్నాను. అలా అనుకుని బంగా\nరాన్ని చెట్టు తొర్రలో దాచాను. దానికి రక్షగా\nపాము కూడా తొర్రలో జొరబడింది. నేను\nమీకు బంగారం అప్పగించుతాను. ఎలా\nనైనా ఆ పామును చంపి బంగారం పైకి\nతీస్తాను. కొంచెం పక్కకు తొలిగారంటే\nపాముకు ఊదరపెడతాను,” అన్నాడు.\nన్యాయాధికారులు అందుకు సమ్మతిం\nచారు. ధర్మబుద్ధి చెట్టుతొర్రలో ఎండుపు\nల్లలూ, ఎండు ఆకులూ కుక్కి, వాటికి *\nనిప్పు పెట్టాడు.\nదుష్టబుద్ధి పాలిపోయిన ముఖంతో తల\nవంచుకుని నిలబడి, చెట్టు తొర్రలో ఉన్న\nతన తండ్రికి ఏం మూడుతుందో, నిజం\nబయటపడితే తన గతి ఏమవుతుందో అని\nబెంగపడసాగాడు.\nత్వరలోనే మంటలూ, పొగా తొర్రలోకి\nఎక్కాయి. కొద్ది సేపటికల్లా దుష్టబుద్ధి\nతండ్రి, ఒళ్లు సగం కాలి, కళ్లు రెండూ\nపోయి ఆర్తనాదాలు చేస్తూ బయటికి\nదొర్లాడు.\nన్యాయాధికారులు ఆయనను 'ఏమి\nటిది?' అని అడిగారు. ‘నా కొడుకు దుష్ట\nబుద్ధి చేసిన దుస్తంత్రం,' అంటూ ఆయన\nజరిగినదంతా చెప్పి ప్రాణాలు వదిలాడు.\nన్యాయాధికారులు దుష్టబుద్ధిని ఆ\nచెట్టు కొమ్మకే ఉరితీసి, ధర్మబుద్ధిని ప్రశం\nసించారు.\nకరటకం దమనకానికి దుష్టబుద్ధి కథ\nచెప్పి, ‘మూర్ఖుడా, అనాలోచనగా చేసిన ఈ\nపనివల్ల నీకు నువే హాని తెచ్చుకోవటమే\nకాక, నాతో సహా మన కుటుంబానికంతకూ\nప్రమాదం తెచ్చావు. మూర్ఖుల లక్షణమే\nఅది.\nనదులు ఉప్పుసముద్రం పాలవుతాయి.\nపోట్లాడుకునే స్త్రీలు కుటుంబాన్ని చీల్చు\nతారు. అలాగే నీ స్వభావాన్ని బట్టి నువు\nపింగళకానికీ, సంజీవకానికీ మధ్య స్పర్థ\nతెచ్చిపెట్టావు. నువు ఎంత మూర్ఖుడివంటే\nఎలుకలు ఇనుముతిన్న కథను కూడా\nనమ్మవచ్చు,' అన్నది.\n'ఏమిటా కథ!' అని దమనకం అడి\nగింది. కరటకం ఇలా చెప్పింది:\n(ఇంకా వుంది)",
            "book_page_end": 26,
            "story_id": "2012_03_06",
            "raw_genre_backup": "పంచతంత్రం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "వడ్డించే గరిటె!",
            "book_page_start": 27,
            "pdf_page_start": 27,
            "pdf_page_end": 29,
            "author": "గవ్వల నిర్మలాదేవి",
            "genre": "నీతి కథ",
            "moral": "ఆచారాలు, నమ్మకాలు ఇతరులను బాధపెట్టనంతవరకూ, లేదా మన శరీరానికి ఇబ్బంది కలిగించనంతవరకూ మాత్రమే పాటించాలి.",
            "keywords": [
                "శకునం",
                "చాదస్తం",
                "గోవిందం",
                "రామేశం",
                "వడ్డించే గరిటె"
            ],
            "characters": [
                "గోవిందం",
                "రామేశం",
                "గుర్నాధం"
            ],
            "locations": [
                "పట్నం",
                "పూటకూళ్ల ఇల్లు"
            ],
            "content": "గోవిందం ఇంటి పొరుగున ఉంటున్న\nరామేశం, ఒకరోజు గోవిందం దగ్గరకొచ్చి,\n'పట్నంలో ఒకతను నాకు కొంత పైకం బాకీ\nఉన్నాడు. వసూలు చేసుకుని వద్దామను\nకుంటున్నాను, కాస్త తోడు వస్తావా,'\nఅన్నాడు.\nఅందుకు గోవిందం, ‘దానికేం భాగ్యం,\nనాక్కూడా పట్నంలో కొద్దిగా పని ఉంది.\nఅయితే, ఈరోజు తిథి ఎంతమాత్రం బాగా\nలేదు. రేపు దివ్యంగా ఉన్నది. వేకువనే\nబయలుదేరుదాం!' అన్నాడు.\nగోవిందానికి చాదస్తం ఎక్కువ. వారం,\nవర్జ్యం చూడందే ఏ పనీ చెయ్యడు. ఈ\nవిషయం అంతో ఇంతో తెలిసి ఉన్న\nరామేశం సరే అన్నాడు.\nమరుసటి రోజు ఉదయం ఇద్దరూ\nబయలుదేరి అలా వీధిలో కాలుపెట్టారో\nలేదో, తమకు రెండిళ్ల అవతల ఉన్న\nగుర్నాధం అటు వైపు వస్తూ కనిపించాడు.\nగోవిందం, రామేశంతో 'ఇంట్లోకి వెళ్లి, ఓ\nఘడియ కూర్చుని మళ్లీ బయలుదే\nరుదాం,” అన్నాడు.\nగుర్నాధం తమ ఇళ్లు దాటి వెళ్లాడని\nనిర్ధారించుకున్నాక ఇద్దరూ మళ్లీ వీధిన\nపడ్డారు.\n'గుర్నాధం శకునం మంచిది కాదా?'\nఅంటూ రామేశం అడిగాడు.\n'శకునం సంగతి అటుంచి, అతని\nనోరు మంచిది కాదు, ఎక్కడికి? ఎందుకు?\nఅంటూ ఆరాలు మొదలెడతాడు! ఊర్లో\nవిషయాలన్నీ తెలుసుకోనిదే అతనికి\nతోచదు,' అన్నాడు గోవిందం.\nఅందుకు రామేశం, 'అతడు ప్రతి\nరోజూ వేకువనే పొరుగూరి గ్రంథాలయం\nకొనాలనుకున్నాడు. కానీ ఆ రోజు దుకాణా\nలన్నీ మూయబడి ఉన్నాయి. విచారిం\nచగా, ఆరోజు దుకాణదారులు సమ్మె\nచేస్తున్నారని తెలిసింది. ఇద్దరికీ ఆకలి\nదంచేస్తోంది. గోవిందం, ఎప్పుడు పట్నం\nవచ్చినా భోజనం చేసే శాఖాహార భోజనశాల\nకూడ మూసివేసి కనిపించింది. తక్షణం\nకడుపులో ఏదో ఒకటి పడితే తప్ప కాలు\nకదపలేమని ఇద్దరికీ అనిపించింది. పక్క\nవీధిలో ఓ పూటకూళ్ల ఇల్లు ఉన్నదని అక్క\nడున్న వాళ్లు చెప్పారు.\nఇద్దరూ పూటకూళ్ల ఇంటికి వెళ్లారు.\nకాళ్లూ చేతులూ కడుక్కుని భోజనాల\nబల్లదగ్గర కూర్చున్నారు. వడ్డన చేసే అతను\nవీరి ముందు పళ్లేలు ఉంచుతూ, 'శాఖా\nహారమా? మాంసాహారమా? ఏది వడ్డించ\nమంటారు?' అన్నాడు. గోవిందం చప్పున\nలేచి నిలబెడుతూ, 'రామేశం, నాతోరా?'\nఅని రామేశాన్ని ఆదేశిస్తున్నట్లు పిలిచాడు.\nఅప్పటికే గోవిందం చాదస్తంతో విసిగి\nపోయిన రామేశం కూర్చున్న చోటు నుండి\nకదలకుండా, 'ఇక్కడ భోంచేయడానికి\nనాకెలాంటి అభ్యంతరం లేదు!' అని\nతనకు శాఖాహార భోజనం వడ్డించమని\nవడ్డన చేసే కుర్రాడితో చెప్పాడు.\nగోవిందం పూటకూళ్లయజమాని వద్దకు\nవెళ్లి, తనకు విడిగా బల్ల ఏర్పాటు చేసి,\nవిస్తరిలో వడ్డన చేయమని కోరాడు. యజ\nమాని అదనంగా ఇరవై రూపాయలు పుచ్చు\nకుని ఆ ఏర్పాట్లు చేయించాడు.\nభోజనాలయ్యాక ఇద్దరూ ఊరిదారి\nపట్టారు. దారిలో గోవిందం, రామేశంతో\n'నీవుకూడా నాతోబాటు కూర్చుని భోంచే\nయాల్సింది,' అన్నాడు.\nఅందుకు రామేశం, ‘అలా కూర్చున్నా\nబాగుండేది! నేనా విషయం గమనించక\nపోదును!' అన్నాడు రామేశం.\n'ఏ విషయం,' అన్నాడు గోవిందం!\nరామేశం కాస్త తటపటాయిస్తూ, 'అక్కడ\nవడ్డన చేసే కుర్రాడు ఒకటి రెండు సార్లు\nమాంసాహారానికి ఉపయోగించిన గరిటెనే\nమనకు శాఖాహారం వడ్డించడానికి ఉప\nయోగించాడు మరి,' అన్నాడు.\nగోవిందం నోరెళ్లబెట్టాడు. అప్పుడు\nరామేశం, ‘మనకిలా జరగవలసిందేలే!\nమంచిరోజూ అదీ చూసుకోకుండా నిన్న\nబయలుదేరి ఉంటే మన ఇద్దరి పనులూ\nతెమిలి ఉండేవి. పైగా ఈ తిప్పలు ఉండేవి\nకావు. పోనీ గుర్నాధం ఎదురుపడ్డాడని\nవెనక్కు వెళ్లకుండా వచ్చి ఉండినా సరిపో\nయేది. అప్పుడే దినపత్రిక చదివి వస్తున్న\nఅతడు దుకాణాల సమ్మె గురించి మనకు\nతెలిపి ఉండేవాడు. మనం ప్రయాణం\nమానుకుని ఉండేవాళ్లం!\nమనం అనవసరంగా గుర్నాథాన్ని కించ\nపరిచామేమో అనిపిస్తున్నది! అయినా ఈ\nఆచారాలూ, నమ్మకాలూ అనేవి ఇతరు\nలను బాధపెట్టనంతవరకూ, అలాగే మన\nశరీరానికి ఇబ్బంది కలిగించనంత వరకూ\nమాత్రమే పాటించవచ్చని నాకనిపిస్తోంది,'\nఅని సూటిగా అన్నాడు.\nరామేశం ఈ మాటలు తనను ఉద్దేశించి\nఅంటున్నవని గోవిందానికి అర్థమయింది.\n'ఇకనుండి నేను నా తరహా మార్చు\nకోవడానికి ప్రయత్నిస్తాను,' అన్నాడు అతడు\nమెల్లగా రామేశంతో.\nవడ్డించే విషయంలో తను కల్పించి\nఅప్పటికప్పుడే చెప్పిన అబద్దం గోవిందం\nమీద బాగా పనిచేసిందని రామేశం సంతో\nషించాడు.",
            "book_page_end": 29,
            "story_id": "2012_03_07",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "బ్రహ్మ ప్రళయం",
            "book_page_start": 30,
            "pdf_page_start": 30,
            "pdf_page_end": 31,
            "author": "డి. కురంగేశ్వరరావు",
            "genre": "పురాణ గాథ",
            "moral": "మానవులు భయపడకుండా కాలపరిమితి తెలుసుకుని అద్భుత కార్యాలు సాధించవచ్చు.",
            "keywords": [
                "బ్రహ్మ",
                "ప్రళయం",
                "మానవులు",
                "గణిత శాస్త్రం",
                "వలయాలు"
            ],
            "characters": [
                "బ్రహ్మదేవుడు",
                "మానవులు"
            ],
            "locations": [
                "భూమి"
            ],
            "content": "బ్రహ్మదేవుడు భూమిపై మానవులను\nసృష్టించి, ‘నాయనలారా, తిరిగి నేను ప్రళ\nయం కలిగించేదాకా మీరు ఈ భూమిపై\nజీవించండి!' అని వరం ఇచ్చాడు.\n\"దేవా, తిరిగి ప్రళయం, ఎప్పుడు వస్తుందో\nమాకు తెలిసినట్టయితే మేము భూమిపై\nచేయదగిన కార్యాలను నిర్ణయించుకుం\nటాము!' అన్నారు మానవులు.\n‘ప్రళయం ఎంతకాలానికి జరిగేదీ మీకు\nతెలిసేందుకు నేనొక ఏర్పాటు చేస్తాను,'\nఅంటూ బ్రహ్మదేవుడు ఒకచోట మూడు\nకర్రలు పాతాడు. మొదటి కర్రకు 64 వల\nయాలు అమర్చాడు. అట్టడుగున ఉన్న\nవలయం అన్నిటి కన్నా పెద్దది, దానిపైది\nకొంచెం చిన్నది, దానిపైది ఇంకా కొంచెం\nచిన్నది, అన్ని వలయాలకూ పైన ఉన్నది\nఅన్నిటికన్న చిన్నది.\nతరవాత బ్రహ్మదేవుడు ముగ్గురినీ పిలిచి,\n'మీరు బ్రహ్మప్రళయం దాకా జీవించే వరం\nఇస్తున్నాను. మీ పని ఏమిటంటే ఈ వల\nయాలన్నిటినీ ఇదే క్రమంలో మూడవ\nకర్రకు మార్చాలి. పెద్ద వలయం మీద చిన్న\nవలయం ఉంచవచ్చునే గాని చిన్నదాని\nమీద పెద్ద వలయం ఉంచరాదు. రెండవ\nకర్రను తాత్కాలికంగా వలయాలుంచటా\nనికి మాత్రమే ఉపయోగించాలి. మీరు\nముగ్గురూ వంతులు వేసుకుని ఈ పని సాగిం\nచండి. ఈ అరవై నాలుగు వలయాలూ\nమూడవ కర్రకు ఇదే క్రమంలో అమర్చిన\nక్షణాన ప్రళయం వస్తుంది!' అన్నాడు.\nమరుక్షణం బ్రహ్మ అంతర్థానమయిపో\nయాడు. తరువాత బ్రహ్మ నియమించిన\nవారిలో మొదటి వాడు బ్రహ్మ చెప్పినట్లు\nచేయసాగాడు. అతను అన్నిటికన్న చిన్న\nదైన మొదటి వలయాన్ని తీసి రెండవ కర్రకు\nతగిలించి, దానికంటే పెద్దదైన రెండో వల\nయాన్ని మూడో కర్రకు తగిలించి, దానిపై\nమొదటి వలయాన్ని పెట్టాడు. తరువాత\nమూడవదానిని రెండో కర్రకు పెట్టి పని\nసాగించాడు.\nఇది చూస్తున్న వారిలో ఒకడు, 'ఈ పని\nఎంతో సేపు పట్టదు. మన మానవులకు\nభూమిపై గల కాలం బహుకొద్ది. ఈ కొద్ది\nకాలంలో ఏం చెయ్యగలం?' అన్నాడు.\nమూడోవాడు మాట్లాడలేదు. ఒక విఘ\nడియ ముగిసే లోపల అయిదారు వల\nయాలు మూడవ కర్రను చేరాయి. అయినా\nఅతను కంగారుపడలేదు. తాము ముగ్గురూ\nకలిసి అవిరామంగా పనిచేస్తే వలయాలను\nరోజుకు ఒక లక్షసార్లు ఇటూ అటూ కది\nలించగలమని అంచనా వేశాడు. అలాటి\nకదలికలు ఎన్ని పూర్తి అయితే బ్రహ్మ ఒప్ప\nజెప్పిన పని ముగుస్తుందో అంచనా కట్టడా\nనికి అతనికి చాలా కాలం పట్టింది.\nఅప్పటికి ప్రపంచంలో గణితశాస్త్రం\nలేదు. అందుచేత ఆ వ్యక్తి గణిత శాస్త్రాన్ని\nస్వయంగా సృష్టించవలసి వచ్చింది. ఆ\nశాస్త్రం సహాయంతో అతను ఈ వలయా\nలకు 18,446,744,073,709,554,\n615 సార్లు మార్చితే గాని అవి మొదటి\nకర్రనుంచి మూడవ కర్రకు మారవని నిర్థా\nరణ చేశాడు.\nరోజుకు లక్ష మార్పుల చొప్పున వీటన్ని\nటినీ పూర్తి చేయడానికి దాదాపు యాభైవేల\nకోట్ల సంవత్సరాలు పడుతుందని గ్రహిం\nచాడు. అతను తన అనుచరులతో, ‘సోదరు\nలారా! ఇక ఈ పని మనం మానవచ్చు.\nఎందుచేతనంటే ఇంకా యాభైవేల కోట్ల ఏళ్ల\nదాకా బ్రహ్మప్రళయం రాదు. ఈ లోపుగా\nమానవులం ఎన్ని అద్భుత కార్యాలు సాధిం\nచినా సాధించవచ్చు, అన్నాడు.\nఅతను గుణించిన లెక్కలను మిగిలిన\nఇద్దరూ కూడా అర్థం చేసుకుని గణిత\nశాస్త్రంలో ప్రవీణులయ్యారు.",
            "book_page_end": 31,
            "story_id": "2012_03_08",
            "raw_genre_backup": "పురాణ గాథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "నాలుగో దొంగ",
            "book_page_start": 32,
            "pdf_page_start": 32,
            "pdf_page_end": 34,
            "author": "ఎన్. కోదండరామయ్య",
            "genre": "సాహసం",
            "moral": "నిజమైన శక్తి సామర్థ్యాలు, తెలివితేటలు మాత్రమే కాకుండా, తెలివిగా ప్రదర్శిస్తేనే విజయం లభిస్తుంది.",
            "keywords": [
                "దొంగలు",
                "రాజు",
                "మారువేషం",
                "ఖజానా",
                "ఉరికంబం"
            ],
            "characters": [
                "రాజు",
                "మొదటి దొంగ",
                "రెండో దొంగ",
                "మూడో దొంగ"
            ],
            "locations": [
                "రాజప్రసాదం",
                "ఉరికంబం"
            ],
            "content": "ఒక దేశంలో ముగ్గురు గజదొంగలుండే\nవారు. వారు రోజుకొక దొంగతనం చేసినా\nవారిని పట్టడం ఎవరికీ సాధ్యం కాలేదు.\nవాళ్ల పేరు చెబితే ధనికులకు సింహ\nస్వప్నంగా ఉండేది. వాళ్లను ఏవిధంగా\nనైనా పట్టాలనే ఉద్దేశంతో ఆ దేశవు రాజు\nప్రతి రాత్రీ తానుకూడా ఒక దొంగలాగా\nవేషం వేసుకుని తిరగసాగాడు.\nఈవిధంగా కొన్ని రాత్రులు తిరగగా\nతిరగగా ఒక చీకటి రాత్రి రాజుకు దొంగ\nలుండే స్థలం చిక్కింది. రాజు అక్కడికి\nచేరుకునేసరికి ఆ దొంగలు ఆ రాత్రి\nతాము చేయదలిచిన దొంగతనం గురించి\nఆలోచిస్తున్నారు. కొత్త దొంగను చూడ\nగానే గజదొంగలకు, కొంత అనుమానం\nకలిగి, 'ఎవరు నీవు? ఇక్కడికి ఏం పని\nమీద వచ్చావు?' అని అడిగారు.\n“నేనూ దొంగనే. ఈ ప్రాంతాల్లో మీరు\nచాలా గొప్ప దొంగలని విని మీకు నా శక్తి\nచూపించవచ్చాను,' అన్నాడు రాజు.\nదొంగలు నవ్వి, ‘మా శక్తులను గురించి\nనీకేమైనా తెలుసా?' అని అడిగారు.\n'తెలియదు. చెప్పండి, వింటాను!'\nఅన్నాడు రాజు.\n'నేను ఎంతటి లావు తాళాన్నయినా\nపూచిక పుడకతో తీయగలను,' అన్నాడు\nమొదటి దొంగ.\n'నేను భూమికి చెవిపెట్టి ఆలకించా\nనంటే డబ్బు ఎక్కడ ఉన్నదీ పసికట్ట\nగలను,' అన్నాడు రెండో దొంగ.\n'ఒకసారి చూసిన మనిషిని నేను ఏ\nమారువేషంలో ఉన్నా పోల్చగలను,'\nఅన్నాడు మూడో దొంగ.\n'ఈ రాత్రి ఎక్కడికి దొంగతనానికి\nపోదాం?' అని అడిగాడు రాజు.\n'నీయిష్టం! నువు కోరుకున్న చోటికి\nపోదాం. మా శక్తిసామర్థ్యాలను నువే\nచూతువు గాని!' అన్నారు దొంగలు.\n'అయితే, రాజుగారి ఖజానా కొల్ల\nగొడదాం!' అన్నాడు రాజు.\nనలుగురూ కలిసి రాజప్రసాదానికి\nబయలు దేరారు. పహారావాళ్ల కంటబడ\nకుండా లోపలికి చేరారు. రెండో దొంగ\nనేలకు చెవిపెట్టి ఆలకించి:\n‘ఖజానా ఈ వైపుగా ఉంది. జాగ్రత్తగా\nనడవండి!' అని చెప్పాడు. నలుగురూ\nఅటుకేసి వెళ్లారు. ఖజానాకు పెద్దతాళం\nవేసి ఉంది. కాని దాన్ని మొదటి దొంగ\nక్షణంలో ఊడదీశాడు. దొంగలు లోపల\nప్రవేశించారు. ఈ సమయంలో రాజు\nవాళ్లకు తెలియకుండా వెళ్లిపోయి తన\nభటులను పంపాడు. గజదొంగలు\nముగ్గురూ సొత్తుతో సహా పట్టుబడ్డారు.\nమర్నాడు వారిని విచారణకు దర్బా\nరుకు తీసుకొచ్చారు. సింహాసనం మీద\nకూర్చున్న రాజును చూస్తూనే మూడో\nదొంగ తన తోటి వాళ్లతో, 'ఈయనే నిన్న\nమనతో పాటు దొంగతనానికి వచ్చిన కొత్త\nమనిషి!' అని చెప్పాడు.\nవిచారణ అయిపోగానే రాజు తన\nకుడిచేతి బొటన వేలు కిందికి తిప్పాడు.\nగజదొంగలకు మరణశిక్షవిధించబడింది.\nమరునాటి ఉదయం వారి ముగ్గు\nరిని ఉరికంబం దగ్గరకు తీసుకుపో\nయారు. అధికారి ఒకడు వచ్చి 'మీ\nఆఖరు కోరిక ఏమిటి?' అని దొంగలను\nఅడిగాడు. 'రాజుగారిని ఒక్క ప్రశ్న అడ\nగాలి. అదే మా ఆఖరు కోరిక!' అన్నారు\nదొంగలు.\nరాజుగారు వచ్చారు. 'మీరు నన్నడ\nగగోరే ప్రశ్న ఏమిటి?' అన్నాడాయన.\n'మరేం లేదు మహాప్రభూ! మా శక్తు\nలను మీకు ప్రదర్శించాం. మీ శక్తులను\nగురించి మాకు రెండు విషయాలను\nచెప్పారు. రెండోది కూడా చూసి సంతో\nషించాలని మా కోరిక,' అన్నాడు మూడో\nదొంగ.\nరాజు చిరునవ్వు నవ్వి తన చూపుడు\nవేలు పైకెత్తాడు. వెంటనే రాజభటులు\nవచ్చి గజదొంగల కట్టు విప్పేసి, ఉరికంబం\nనుంచి దించేశారు. తరువాత ఆ గజ\nదొంగలు దొంగతనాలు మాని రాజుదగ్గరే\nకొలువుంటూ, రాజుగారి పట్ల ఎంతో\nభక్తిగా కాలం గడిపారు.",
            "book_page_end": 34,
            "story_id": "2012_03_09",
            "raw_genre_backup": "సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "మేకు విలువ",
            "book_page_start": 35,
            "pdf_page_start": 35,
            "pdf_page_end": 38,
            "author": "పి. గోవిందరావు",
            "genre": "నీతి కథ",
            "moral": "చిన్న వస్తువు కూడా సరైన సమయంలో ఎంతో ఉపయోగపడుతుంది. ఇతరులకు సహాయం చేయడం అద్భుతమైన ప్రతిఫలాన్నిస్తుంది.",
            "keywords": [
                "మేకు విలువ",
                "గోవిందుడు",
                "మంత్రి కొడుకు",
                "ఔదార్యం",
                "నిలువు దోపిడీ"
            ],
            "characters": [
                "గోవిందుడు",
                "మంత్రి కొడుకు",
                "ధనికుడు",
                "కోటీశ్వరుడి భార్య"
            ],
            "locations": [
                "గ్రామం",
                "నగరం",
                "అరణ్యం"
            ],
            "content": "పూర్వం ఒక గ్రామంలో ఒక పేదయువ\nకుడు ఉండేవాడు. అతని పేరు గోవిం\nదుడు. అతనికి పెళ్ళి అయింది. ఇద్దరు\nపిల్లలు కూడా కలిగారు. కాని భూవసతి\nకొంచెమైనా లేకపోవడం చేత గోవిందుడు\nవారిని తన రెక్కల కష్టంమీద పోషించవలసి\nవచ్చింది. ఇందుకు గాను అతను రహ\nదారిని బస్తీకి నడిచివెళ్లి, ఏదైనా కూలీనాలీ\nచేసి డబ్బులు సంపాదించి, ఆ డబ్బుతో\nఇంటికి కావలసినవెచ్చాలు తెచ్చుకుంటూ\nఉండేవాడు.\nవస్తుతః గోవిందుడు పొదుపు ఎరిగిన\nవాడు. అతని చిన్నతనంలో అతని తండ్రి\n'నాయనా! ప్రతి చిన్న వస్తువుతోనూ ఎప్పుడో\nఒకప్పుడు అవసరమైన పని ఉంటుంది,'\nఅని చెప్పేవాడు. గోవిందుడు తన తండ్రి\nచెప్పిన పాఠాన్ని మరిచిపోలేదు.\nఒకనాడు అతను రహదారిన బస్తీకి\nనడిచిపోతుండగా అటుగా మంత్రికొడుకు\nగుర్రం ఎక్కి శరవేగంగా వచ్చాడు. గోవిం\nదుడు చూస్తుండగానే గుర్రం కాలి నాడా\nతాలూకు మేకొకటి జారి, తళుక్కున మెరిసి\nదారిలో పడిపోయింది.\n'బాబూ, నాడా మేకు పడిపోయింది!'\nఅని గోవిందుడు, ఎలుగెత్తి అరిచాడు.\nమంత్రి కొడుకు వెనక్కు తిరిగి చూసి,\nనిర్లక్ష్యంగా చెయ్యి ఊపి ముందుకెళ్లాడు.\nఒక నాడా మేకు కోసం వెనక్కు వెళ్లడం\nఅతనికి పరువు లోపమనిపించింది. అదీ\nగాక అతను అరణ్యంలోనుంచి వెళ్ళే అడ్డ\nదారిన నగరానికి వెళుతున్నాడు. అందుచేత\nఆమేకు లేనందువల్ల పెద్ద ఇబ్బంది ఏమీ\nఉండదనుకున్నాడు.\nకాని ఈ విషయంలో మంత్రికొడుకు\nచాలా పొరపడ్డాడు. అతను అరణ్యంలో\nఅట్టే దూరం పోకమునుపే గుర్రం నాడా\nవదులై ఊడివచ్చింది. గోవిందుడి దగ్గిర\nమేకు తీసుకుని ఉండినట్లయితే మంత్రి\nకొడుకు ఏదో విధంగా నాడాను మళ్లీ\nబిగించి ఉండేవాడే. కాని నాడా లేక గుర్రం\nకుంటుతూ ఉండటం చేత అతను గుర్రం\nనుంచి దిగి నడవవలిసి వచ్చింది. దొంగలు\nఅతని మీద పడి, నిలువు దోపిడీ చేసి,\nఅతడిని ఒక చెట్టుకు కట్టి పారిపోయారు.\nఈలోగా గోవిందుడు నాడా మేకు తీసు\nకుని తన వద్ద ఉంచుకుని ముందుకు\nసాగాడు. అతను కొంత దూరం వెళ్లేసరికల్లా\nఒక బండి దారిలో ఒరగబడి ఉండటం\nకనిపించింది. శాయిమేకు పోవటం చేత\nఒక బండి చక్రం ఊడి వచ్చేసింది. బండి\nపక్కనే ఒక ధనికుడు నిలబడి ఉన్నాడు.\nఆయన గోవిందుడిని చూడగానే,\n'అబ్బీ నీదగ్గిర ఏదైనా మేకున్నదా? నేను\nత్వరగా నగరం చేరాలి. దారి మధ్యలో\nఎక్కడో శాయి మేకు పడిపోయింది. ఈ\nదిక్కుమాలిన ప్రదేశంలో కాస్త ఇనపముక్క\nకూడా ఉన్నట్లు కనబడదు!' అన్నాడు.\nగోవిందుడు తన వద్ద ఉన్న నాడా మేకు\nతీసి దాన్ని చక్రం ఇరుసులోకి రాతితో\nదిగవేశాడు. చక్రం గట్టిగానే పట్టింది. ధని\nకుడికి ప్రాణం లేచివచ్చినట్టయింది.\n‘నువుకూడా నగరానికి పోతున్నావేమో\nబండిలో రా!' అంటూ ధనికుడు గోవిం\nదుణ్ణి తనతో నగరానికి తీసుకుపోయి అతని\nచేతిలో ఒక బంగారు కాసు పెట్టాడు.\nఆ కాసు చూడగానే గోవిందుడి కళ్లు\nపెద్దవయ్యాయి. అది తన కుటుంబానికి\nరెండు మాసాలు సరిపోతుంది. తన తండ్రి\nఏనాడో అన్నమాట ఇప్పుడు అక్షరాలా నిజ\nమైంది. ఒక చిన్న నాడా మేకు బంగారు\nకాసు తెచ్చి పెట్టింది! గోవిందుడు నగ\nరంలో తన కుటుంబానికి నెలరోజులు\nసరిపడే సరుకులు కొని ఒక గోతంలో\nవేసుకుని, దగ్గిరదారి గదా అని అరణ్యం\nగుండా ఇంటికి రాసాగాడు. అతను కొంత\nదూరం వచ్చేసరికల్లా దారికి ఒక పక్కనున్న\nచెట్ల వెనుకనుంచి ఏవో ఆర్తనాదాలు విని\nపించాయి.\nగోవిందుడు తన గోతాన్ని గుర్తుగా ఒక\nచోట పొదల మధ్య దాచి చెట్లలో ప్రవేశిం\nచాడు. అతను చాలాసేపు నడిచాక ఒక చోట\nఆరుగురు పిల్లలూ ఒక స్త్రీ కనిపించారు.\nఅందరూ దీనస్థితిలో ఉన్నారు.\nఆ స్త్రీ ఒక కోటీశ్వరుడి భార్య. పిల్లలం\nదరూ ఆమె సంతతి.\n'మొన్న సాయంకాలం మేమంతా కలిసి\nఅరణ్యంలో విహారం కోసం వచ్చాం. మా\nపిల్లలు పూలకోసం అడవిలో జొరబడ్డారు.\nవాళ్లెక్కడ తప్పిపోతారో అనినేను కూడా వాళ్ల\nవెంటే వెళ్లాను. ఇంతలో పొద్దుగూకింది.\nమాకు దారి తెలియలేదు. ఆ రాత్రంతా\nతిండి లేకుండా దారి వెతుకుతూ తిరిగాం.\nనిన్నల్లా మాకు దారి దొరకలేదు. అన్నమూ\nనీళ్లూ లేకపోవడం చేత, మాకు తిరిగే శక్తి\nకూడా లేకపోయింది. ఇక్కడినుంచే కేకలు\nపెట్టాం. మా మొర ఆలకించిన వాళ్లు లేరు.\nఇవాళ నువు దేవుడల్లే వచ్చావు!' అన్నది\nకోటీశ్వరుడి భార్య.\n'మీకు వచ్చిన భయమేమీ లేదు. నేను\nమీకు దారి చూపిస్తాను. నా వెంట రండి,'\nఅన్నాడు గోవిందుడు.\n'నాయనా, మేం అడుగు తీసి అడుగు\nపెట్టే స్థితిలో లేం. మాకిప్పుడు కావలిసింది\nపట్టెడన్నం!' అన్నదా స్త్రీ.\n‘అయితే ఉండండి, ఇప్పుడే వస్తాను!'\nఅంటూ గోవిందుడు పరిగెత్తి వెళ్లి తన\nసంచీ తెచ్చాడు. అందులో తన పిల్లలకోసం\nతెచ్చిన తినుబండారాలు ఉన్నాయి. వాటిని\nఅతను కోటీశ్వరుడి పిల్లలకిచ్చి, తన దగ్గిర\nఉన్న పదార్థాలతో ఆ అడవిలోనే పంట\nచేశాడు. కొద్ది సేపటిలో అందరూ అన్నాలు\nతిన్నారు. పోయిన ప్రాణాలు లేచి వచ్చిన\nట్లయింది వారికి. వారిని వెంటబెట్టుకుని\nగోవిందుడు దారిదాకా తెచ్చి, 'ఇక నాకు\nసెలవిప్పించండి!' అన్నాడు.\n'అమ్మయ్యో, మేము ఇల్లు చేరలే!\nమమ్మల్ని ఇల్లు చేర్చి మరీ వెళ్లు!' అన్నది\nకోటీశ్వరుడి భార్య. ఆమె తన పిల్లలతో సహా\nఇల్లు చేరి గోవిందుణ్ణి పంపేస్తూ, అతని\nచేతిలో ఒక చిన్న సంచీ పెట్టింది.\nగోవిందుడు దాన్ని విప్పి చూసుకుంటే\nఅందులో ఎనిమిది బంగారు కాసులు\nన్నాయి. ఒక్క నాడా మేకు ఇంత డబ్బు\nతెస్తుందని అతను కలలో కూడా అనుకో\nలేదు. అతను మరికొన్ని సరుకులు కొను\nక్కుని అడవి దారిన బయలుదేరాడు.\nఅడవి నడిమధ్యకు చేరుకునేసరికి అత\nనికి సమీపం నుంచి మనిషి మూలుగు\nవినిపించింది. అతను ఆ మూలుగు విని\nపించిన దిక్కుగా వెళ్లి, చెట్టుకు కొట్టేసి శోష\nపడి ఉన్న మంత్రి కొడుకును చూచాడు.\nమంత్రి కొడుకు హీన స్వరంలో తనకు\nజరిగిన ప్రమాదం గురించి గోవిందుడికి\nచెప్పాడు. గోవిందుడు అతని కట్లు విప్పి\nనడిపించుకుంటూ తన ఇంటికి తీసుకు\nపోయి కడుపునిండా తిండి పెట్టించాడు.\n'బాబూ, తమరు మేకు లేని కారణం\nచేత ఎంత నష్టపోయారో, నేను దానితో\nఅంత లాభం పొందాను, ' అంటూ గోవిం\nదుడు తన కథ యావత్తూ చెప్పాడు.\nఅంతా విని మంత్రి కొడుకు, 'చూడు,\nగోవిందూ! సరిగా నీవంటి వాడొకడు నన్ను\nకనిపెట్టి ఉండటానికి నౌకరుగా కావాలి.\nనా వెంట నగరానికి వచ్చెయ్యి. నీకు మంచి\nఇల్లు, జీతమూ ఇస్తాను!' అన్నాడు.\nఆ రోజే గోవిందుడు తన కుటుంబాన్ని\nతీసుకుని నగరానికి వెళ్లి మంత్రికుమారుడి\nవద్ద కొలువులో ప్రవేశించాడు.",
            "book_page_end": 38,
            "story_id": "2012_03_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "వంటలరాణి",
            "book_page_start": 39,
            "pdf_page_start": 39,
            "pdf_page_end": 41,
            "author": "పుప్పాల కృష్ణమూర్తి",
            "genre": "జానపదం",
            "moral": "మనిషన్నవాడికి ఏదో ఒక విద్య వచ్చి ఉండాలి. అది కష్టకాలంలో ఆదుకుంటుంది.",
            "keywords": [
                "శ్రీ కృష్ణదేవరాయలు",
                "వంటలరాణి",
                "ఆదెమ్మ",
                "గారెలు",
                "నైపుణ్యం"
            ],
            "characters": [
                "శ్రీ కృష్ణదేవరాయలు",
                "ఆదెమ్మ",
                "ఆదెమ్మ భర్త",
                "భటుడు"
            ],
            "locations": [
                "నగరపు బజారు",
                "రాజభవనం"
            ],
            "content": "ఓసారి శ్రీ కృష్ణదేవరాయలు మారువేషంలో\nనగరంలో తిరుగుతుంటే నాలుగు దారులు\nకలిసే చోట, ముసలమ్మవెదురుబుట్టలో\nగారెలు, బూరెలు అమ్ముతూ కనిపిం\nచింది. దగ్గరకు వెళ్లగానే వాటి సువాసన\nముక్కులకు తగిలి తినాలనే కోరికపుట్టింది.\nఅది మధ్యాహ్నం కావడంతో కడుపులో\nఆకలి కూడా కేకలు వేసింది. వెంటనే\nదగ్గరకు పోయి ‘అవ్వా ఓ నాలుగు గారెలు\nఇవ్వు,” అన్నాడు.\nవెంటనే ఆ ముసలమ్మ మోదుగు\nఆకులో ముందు గారెలు ఆపైన బూరెలు\nపెట్టి ఇచ్చింది. అది తినగానే ఎంతో\nమధురంగా అనిపించాయి. మరో నాలుగు\nపెట్టమని అడిగి 'నీ పేరేమిటన్నావు?'\nఅనడిగాడు. ‘ఆదెమ్మయ్యా. అందరూ\nముసలమ్మనే పిలుస్తారయ్యా. మా ముస\nలోడు మాత్రం ఆది... ఆది అని పిలిచే\nవోడు,' అంది.\n‘డెబ్బయ్యేళ్ళ వయసులో కూడా\nగారెలు అమ్ముకుని జీవిస్తున్నావు. నీకు\nఎవరూ లేరా?' అడిగాడు రాయలు మరో\nనాలుగు పెట్టమని సైగ చేస్తూ. ఆకులో\nమరో నాలుగు పెడుతూ ‘నా భర్తపోయి\nనాలుగేళ్లవుతుందయ్యా. పిల్లలు కలగ\nలేదు. ఎవర్నయినా తెచ్చి సాదుకుందా\nమంటే, మా ముసలోడు ఒప్పుకోలేదు.\nనాకు నువ్వు. నీకు నేను పిల్లలము కాదా\nఅనేవాడు. నేను చేసే ఈ రాగి బూరెలు,\nమినప గారెలంటే మా వోడికి మహా ఇష్ట\nమండీ. ఒకనాడు పండగపూట పరమాన్నం\nతిని నిద్రలోనే పోయాడయ్యా' అంది\nముసలమ్మకంటనీరు పెట్టుకుంటూ.\nమళ్లీ ఆకు చాపగానే మరో నాలుగు\nపెట్టింది. 'ఇంత రుచికరంగా చేయడం\nఎవరి దగ్గర నేర్చుకున్నావ్?' అడిగాడు\nరాయలు గారెను నోట్లో పెట్టుకుంటూ.\n'మా అమ్మనేర్పిందయ్యా. మనిషన్నవా\nడికి ఏదో ఒక విద్య వచ్చి ఉండాలి. అదే\nకష్టకాలంలో ఆదుకుంటుందని చెప్పేది.\nమా వాడకట్టు ఆడవాళ్లంతా ఏ పండ\nగొచ్చినా, నన్ను పిల్చుకుపోయి, పిండి\nవంటలు చేయించుకుంటారండి. మిగతా\nరోజుల్లో ఇంట్లోనే చేసి, ఇట్లా వచ్చి,\nబజారులో అమ్ముకుంటానండి. మా సచ్చి\nనోడు అనేవాడండి. నీ చేతి వంట తినడానికి\nఅదృష్టముండాలి ఆదీ, అని కొసరి కొసరి\nవడ్డించమనేవాడు మీ మాదిరిగానే,' అంది.\nబుట్టను ఖాళీ చేసిన రాజు వరహాలు ఇస్తూ,\n'నిజమే అవ్వా. నీ చేతి వంట తినాలంటే\nచాలా అదృష్టముండాలి. నాకింక రోజూ ఆ\nఅదృష్టముంటుంద నుకుంటున్నా, '\nఅన్నాడు.\nమరుసటి రోజు ఓ భటుడు వచ్చి,\n'నిన్ను రాజుగారు ఉన్నఫళంగా తీసుకు\nరమ్మంటున్నాడు. పద కచ్చేరికి,” అన్నాడు.\nభయపడి పోయింది ఆదెమ్మ. 'ఎందు\nకయ్యా? ఎందుకు? నేనేం తప్పు చేశానని?'\nఅంది తత్తరపాటుగా.\n“ఏమో, నువ్వు రాజుగారికి గారెలు,\nబూరెలు ఇచ్చావట గదా నిన్న. అందుకే\nరమ్మంటున్నాడు.'\n'అయ్యా, నిన్న వచ్చి తిన్నవారు రాజు\nగారా? నేను గుర్తుపట్టలేదయ్యా. అయ్యా\nఈ తప్పు మన్నించమని చెప్పు. గారెల్లో కాస్త\nఉప్పు ఎక్కువైంది. బూరెల్లో తీపి తక్కు\nవైంది. రాజు గారు వచ్చి తింటారని నాకేం\nతెలుసు. ఏదో దారిన పోయేవాళ్లు కొను\nక్కుంటారని ఒకమాదిరిగా చేశాను. ఈ\nతప్పు కాయమని చెప్పయ్యా' అంది\nవణికిపోతూ.\n'కోపం మీదేం లేడులే. అయినా దిక్కు\nలేని ముసలమ్మవు. నిన్నేమీ అనడులే.'\nఅన్నాడు భటుడు వెంటబెట్టుకుని తీసుకు\nపోతూ. వెళ్లేసరికి రాజు సింహాసనం మీద\nఉన్నాడు. ఆదెమ్మ ఒదిగి ఒదిగి నిలబడింది.\nదగ్గరకు రమ్మన్నాడు. ఒణుకుతూ వెళ్లింది.\n'భయపడకు, నిన్నేమీ అనను,' అని రాజు\nధైర్యం చెప్పాడు.\nఆదెమ్మను సభకు చూపిస్తూ, 'ఈమె\nవయసు డెబ్బయి సంవత్సరాలు. అయినా\nఎంత ఆరోగ్యంగా ఉందో చూడండి.\nఎందుకంటే ఈమెకు చుట్టకాల్చడం, కల్లు\nతాగడం వంటి ఏ దురలవాట్లు లేవు. అంతే\nకాదు. ఈమె చేతిలో ఒక గొప్ప కళ ఉంది.\nఅద్భుతంగా పిండి వంటలు చేయడం\nవచ్చు. ఎంత బాగా చేస్తుందంటే, నిన్న\nఆమె చేసిన గారెలు, బూరెలు మొత్తం నేనే\nతినేశా. మనిషన్నవాడు ఏదో ఒక విద్యలో\nప్రావీణ్యం సంపాదించాలని. వీళ్ల అమ్మ\nచెప్పిన మాటను పాటించి, వంటలో చాలా\nచక్కని నైపుణ్యాన్ని సంపాదించింది. ఆ\nనైపుణ్యమే ఈమెను ఈ సభకు రప్పించేలా\nచేసింది. ఈమెను చూసి రాజ్యంలోని\nస్త్రీలందరూ నేర్చుకోవాలి.' అని పరిచయం\nచేశాడు భుజం పట్టుకుని.\nఆదెమ్మకు కండ్ల వెంట జలజలా నీళ్లు\nకారాయి. నోట మాట రాలేదు. వంగి రాయ\nలవారి పాదాలు అందుకుని ‘అంతా మీ\nదయ,” అంది.\n'నీ దగ్గర గొప్ప ప్రావీణ్యముంది. కన్న\nతల్లి చేతి వంట తింటే ఎంత రుచికరంగా\nఅనిపిస్తుందో నీవు చేసిన పదార్థాలు కూడా\nఅలాగే అనిపించాయి. నీ చేతి వంటకు నా\nమనసు ఉవ్విళ్లూరుతోంది. నిన్ను ఇప్పుడే\nమా భవనంలో వంట చేయడానికి వంటల\nరాణిగా నియమిస్తున్నాను. పనిలో పనిగా\nమా అంతఃపుర స్త్రీలకు కూడా వంట నేర్పు\nమరి,' అన్నాడు రాయలు.\n‘నా చేతి వంటను మహారాజు మెచ్చు\nకుని, రోజూ తింటానంటే నాకు అంతకన్నా\nఅదృష్టమేముందయ్యా, నేను జీవించినం\nతకాలం మీకు చక్కని వంటలు చేసి\nపెడతా' అంది భరోసాగా.",
            "book_page_end": 41,
            "story_id": "2012_03_11",
            "raw_genre_backup": "జానపదం",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "ప్రాప్తం",
            "book_page_start": 42,
            "pdf_page_start": 42,
            "pdf_page_end": 42,
            "author": "కొనే నాగ వెంకట ఆంజనేయులు",
            "genre": "నీతి కథ",
            "moral": "సంపద అంతులేనిదిగా ఉన్నప్పుడు కూడా, మన ప్రయోజనాల కోసం ఎంత కావాలో తెలుసుకుని అడగాలి.",
            "keywords": [
                "ప్రాప్తం",
                "లక్ష్మీదేవి",
                "నాగేశం",
                "సంపద",
                "తపస్సు"
            ],
            "characters": [
                "నాగేశం",
                "లక్ష్మీదేవి"
            ],
            "locations": [
                "హేలాపురి",
                "అడవి"
            ],
            "content": "హేలాపురి నివాసి నాగేశం బతికి చెడ్డవాడు. తాతలు, తండ్రుల కాలం నాటి ఆస్తులన్నీ\nకరిగిపోయి నేటికి తనకంటూ స్వంత ఇల్లు కూడా లేక బాడుగ ఇంటిలో సంసారం గడుపు\nకొస్తున్నాడు. దానికి తోడు గంపెడు సంతానం. ఆరుగురు ఆడపిల్లలు, నలుగురు మగ\nపిల్లలు. అందులో నలుగురు ఆడపిల్లలు పెళ్ళికెదిగి వచ్చి నాగేశం దంపతుల గుండెల్లో\nగుబులు రేపుతున్నారు.\nరోజూ కడుపునిండా తినడానికే లేని ఈ పరిస్థితిలో పిల్లల పెళ్లిళ్లు ఎలా చేయాలో పాలు\nపోవడం లేదు నాగేశానికి. ఇటువంటి పరిస్థితిలో సంపదకోసం లక్ష్మీదేవిని ప్రసన్నం చేసుకో\nవడం మినహా మరో దారిలేదని నిర్ణయించుకుని నాగేశం ఇంట్లో ఎవరికీ చెప్పకుండా\nఅడవిలో తపస్సు చేసుకోడానికి వెళ్లిపోయాడు.\nనాగేశం తపస్సుకు మెచ్చి లక్ష్మీదేవి ప్రత్యక్షమయింది.\n'భక్తా! నీ భక్తికి మెచ్చాను. నీ అవసరాలన్నీ గ్రహించాను. నీకెంత సంపద కావాలో కోరుకో.\nప్రసాదిస్తాను. కానీ ఒక్క విషయం మాత్రం జ్ఞాపకం ఉంచుకో. ఒకే ఒక్కసారి మాత్రం\nనువ్వు నాతో మాట్లాడే అవకాశం ఇస్తున్నాను. బాగా ఆలోచించుకుని నీకెంత సంపద కావాలో\nకోరుకో. అనుగ్రహిస్తాను', అన్నది లక్ష్మీదేవి.\nనాగేశం తన అవసరాలన్నీ మననం చేసుకోసాగేడు. ఆరుగురు ఆడపిల్లల పెళ్ళిళ్ళు.\nమంచి ఇల్లు, పొలాలు, మగపిల్లలకు మంచి జీవితాలు - వీటన్నిటికీ సరిపడే ధనం\nఎంత? అంత సొమ్ములక్ష్మీదేవి ఇవ్వగలదా? అనేక సందేహాలతో నాగేశం సతమతమవుతూ,\n'అమ్మా! అసలు నీ దగ్గర ఎంత ధనముంది?” అని అడిగేడు.\n‘అంతులేనంత!' అని సమాధానమిచ్చి మాయమైపోయింది లక్ష్మీదేవి.",
            "book_page_end": 42,
            "story_id": "2012_03_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అందరికీ ఒకటే న్యాయం!",
            "book_page_start": 43,
            "pdf_page_start": 43,
            "pdf_page_end": 43,
            "author": "చందమామ బృందం",
            "genre": "నీతి కథ",
            "moral": "న్యాయం అందరికీ సమానంగా ఉండాలి. అధికారి తన స్వలాభం కోసం న్యాయాన్ని మార్చకూడదు.",
            "keywords": [
                "గ్రామాధికారి",
                "పశువుల కాపరి",
                "ఆవులు",
                "న్యాయం",
                "పశుధర్మం"
            ],
            "characters": [
                "గ్రామాధికారి",
                "పశువుల కాపరి",
                "గ్రామాధికారి ఆవు",
                "పశువుల కాపరి ఆవు"
            ],
            "locations": [
                "గ్రామం"
            ],
            "content": "ఒక గ్రామాధికారి కింద ఒక పశువుల కాపరి ఉండేవాడు. అతడికి ఒక ఆవు ఉండేది.\nతన ఆవును తన యజమాని ఆవులతోబాటు రోజూ మేతకు తోలుకుపోతూ\nఉండేవాడు.\nఒకనాడు దురదృష్టవశాత్తూ గ్రామాధికారి ఆవు ఒకటి పశువుల కాపరి ఆవుతో\nతలపడింది. రెండూ పోట్లాడుకున్న మీదట పశువుల కాపరి ఆవు గ్రామాధికారి\nఆవును చంపేసింది.\nపశువుల కాపరి వెంటనే గ్రామాధికారి వద్దకు వెళ్లి, “అయ్యా, మీ ఆవు నా\nఆవుతో పోట్లాడి చంపేస్తే న్యాయంగా దానికి పరిహారం ఏమిటి?\" అన్నాడు.\nగ్రామాధికారి తొణకకుండా, “దానికి పరిహారం ఉండదురా, అబ్బీ! పోట్లాడు\nకోవటమూ, చంపుకోవటమూ పశుధర్మం. దానికి ఎవరూ ఏమీ చేయలేరు!”\nఅన్నాడు.\n“మీరు సరిగా వినలేదులాగుంది. నా ఆవు మీ ఆవును చంపింది. నన్ను\nపరిహారం అడుగుతారేమోనని భయపడ్డాను. బతికించారు!\" అన్నాడు పశువుల\nకాపరి.",
            "book_page_end": 43,
            "story_id": "2012_03_13",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మోసగాళ్లు",
            "book_page_start": 44,
            "pdf_page_start": 44,
            "pdf_page_end": 47,
            "author": "ఎన్.మాధవరావు",
            "genre": "హాస్యం",
            "moral": "మోసగాళ్లు ఎప్పుడూ ఒకరినొకరు మోసం చేసుకుంటారు.",
            "keywords": [
                "మోసగాళ్లు",
                "గురువు",
                "శిష్యుడు",
                "సాధువు",
                "కమండలం"
            ],
            "characters": [
                "గురువు",
                "శిష్యుడు"
            ],
            "locations": [
                "పట్టణం",
                "సత్రం"
            ],
            "content": "ఒక దేశంలో ఇద్దరు మోసగాళ్లు ఉండే\nవాళ్ళు. ఇద్దరూ సాధువులలాగా వేషాలు\nవేసుకుని ఊరూరా తిరుగుతూ, భూత\nవైద్యాలు చేస్తామనీ, తాయెత్తులు కడతా\nమనీ చెప్పి, జనాన్ని మోసగించి డబ్బు\nసంపాదించి, తమ గుట్టు బయటపడే\nలోపుగా ఇంకొక గ్రామానికి వెళ్ళిపోతుండే\nవాళ్లు. పెద్దవాడు గురువునని చెప్పుకునే\nవాడు. చిన్న వాడు శిష్యుడినని చెప్పుకునే\nవాడు.\nఈ దొంగసాధువులు ప్రజలను మోస\nగించేవాళ్లు గనక, వాళ్లు ఇవాళ ఉన్న ఊళ్లో\nరేపు ఉండకుండా, ఈ నెల ఉన్న దేశంలో\nవచ్చే నెల ఉండకుండా సంచారం చేస్తూ\nవచ్చారు. అయినప్పటికీ వాళ్ల అపఖ్యాతి\nవాళ్లను తరుముకుంటూ రాసాగింది.\nగురుశిష్యులు ఒక ఊరు చేరేసరికి\nఅక్కడ వారి మోసం ఎరిగిన వాడొకడు\nతటస్థపడ్డాడు. ఆ మనిషి వాళ్లను అటకా\nయించి, 'మీరు దొంగలు! పచ్చి మోస\nగాళ్లు!' అని కేకలు పెట్టసాగాడు. వెంటనే\nపదిమందీ పోగయారు. వాళ్లకు అను\nమానం కలిగింది. ఇద్దరినీ పట్టుకుని\nమెత్తగా తన్ని, ఊరినుంచి సాగనంపారు.\nఇలా జరగగానే గురుశిష్యులిద్దరూ\nచెరొకదారీ అయిపోయారు. గురువుగారు\nచాలా రోజులు ప్రయాణం చేసి, ఒక పెద్ద\nపట్టణం చేరుకున్నాడు. అక్కడ ఒక సత్రం\nఅరుగుమీద చేరి, కళ్లు మూసుకుని కొంత\nసేపు బకధ్యానం చేశాడు.\nఈలోపుగా పనీ పాటాలేని జనం చాలా\nమంది చుట్టూ చేరారు. కొంతసేపటికి\nసాధువు కళ్లు తెరిచి చుట్టూ చేరిన వాళ్ళను\nచూసి చిరునవ్వు నవ్వాడు.\n'స్వామీ. తమరెవరు? ఎక్కడినుండి\nవస్తున్నారు? తమవద్ద ఏమి మహిమ\nలున్నాయి?' అని వాళ్లు అడిగారు.\n‘మాచేత కానిదేమున్నది? విభూతి\nమంత్రించి ఇస్తే సమస్త వ్యాధులూ మాయ\nమవుతాయి. తాయెత్తు కడితే గ్రహపీడలు\nపోతాయి. అన్ని రకాల గాలిచేష్టలు.\nకుదుర్చుతాము,” అన్నాడు సాధువు, గడ్డం\nనిమురుకుంటూ.\nచుట్టూ చేరిన వారిలో కొంతమంది\nమంత్రించిన విభూతి తీసుకున్నారు. మరి\nకొద్దిమంది తాయెత్తులు పుచ్చుకున్నారు.\nహరిద్వారంలో మఠం కట్టించటానికని\nచెప్పి సాధువు వారివద్ద కొంత డబ్బు\nవసూలు చేశాడు. డబ్బు ఇవ్వాలనేసరికి\nతాయెత్తులు అడుగుదామనుకున్నవారు\nకొందరు అడగటం మానేశారు.\nసరిగా ఆ సమయంలో శిష్యుడు అక్క\nడికి వచ్చాడు. తన గురువును చూశాడు.\nవెంటనే వాడు మండిపడుతూ, 'మళ్లీ ఇక్కడ\nదాపురించావా? దొంగ సన్యాసివాడా?'\nఅన్నాడు. తరవాత వాడు చుట్టూ చేరిన\nజనం కేసి తిరిగి, 'అయ్యా, మీరెవరూ\nఇతణ్ణి నమ్మకండి! వట్టి మోసగాడు! మొన్న\nమొన్నటిదాకా నేను ఈ మనిషికి శిష్యుణ్ణిగా\nఉండి, ఇతను చేసే పాపంలో పాలుపం\nచుకున్నాను! నాకు బుద్ధి వచ్చింది! ఈ\nమనిషి వల్ల మీరు మాత్రం మోసపోకండి!\nఇతడి దగ్గిర ఎలాంటి మహిమలూ లేవు, '\nఅని కేకలు పెట్టాడు.\nఈ మాటలను కొందరు నమ్మిముక్కు\nమీద వేలు వేసుకుని, 'ఎంత మోసం!\nఎంత మోసం!' అన్నారు. గురువు వద్ద\nతాయెత్తులూ, విభూతీ కొనుక్కున్న వాళ్లు\nమటుకు ఆయన కేసి తిరిగి, 'ఎవడో\nదుర్మార్గుడు వచ్చి తమరిని ఇంతమాట\nఅంటూంటే తమరు చూస్తూ ఊరుకుం\nటారేం? అనుమతి ఇవ్వండి, మెత్తగా\nతన్నేస్తాం!' అన్నారు.\nగురువు గడ్డం నిమురుకుంటూ,\n'అజ్ఞాని! వాడి పాపం వాడికే తగులు\nతుంది! వాడిమీద చెయ్యి చేసుకోకండి!'\nఅన్నాడు.\nఈ మాటతో శిష్యుడు మరింత రెచ్చి\nపోయి గురువుకేసి తిరిగి, 'ఆ మాట అనక\nఇంకేమంటావు? నీ బతుకంతా నాకు తెలు\nసును! ఎవరన్నా నన్ను అంటుకున్నారో, నీ\nగుట్టంతా బయటపెట్టేస్తాను!' అని మళ్లీ\nబిగ్గరగా అరిచాడు.\nగురువు మోసగాడే అయి ఉంటాడన్న\nనమ్మకం అక్కడ చేరినవారికి కలగసాగింది.\nఈలోగా గురువు లేచి నిలబడి, 'ఓరీ! నీవు\nమితిమీరి పోతున్నావు! ఈ అమాయకులు\nనీ మాటలు నమ్ముతారని నీ ఉద్దేశం! కాని\nనిజం పలికే భగవంతుడున్నాడురా మూర్ఖ!\nనేను దొంగనే అయితే ఈ కప్పు విరిగి\nనామీద కూలుగాక. నీ మాటలు అబద్దమే\nఅయితే ఇదుగో అనుభవించు!' అంటూ\nతన కమండలంలోనుంచి ఇన్ని నీళ్లు తీసి\nశిష్యుని మీద చల్లాడు.\nమరుక్షణం శిష్యుడు మొదలు నరికిన\nచెట్టులాగా కిందపడి, కొద్దిసేపు గిలగిలా\nతన్నుకుని, శరీరం కొయ్యబారి శవంలాగా\nఅయిపోయాడు.\nఆ దృశ్యం చూడగానే 'చచ్చాడు,\nచచ్చాడు!' అని నలుగురూ హాహాకారాలు\nచేశారు.\n‘మహిమ కలవాళ్లను నిందిస్తే ఊరికే\nపోతుందా?' అని కొందరన్నారు. 'సామా\nన్యపు సాధువనుకుని నోటికి వచ్చినదల్లా\nవాగాడు! రోగం వదిలింది!' అన్నారు ఆ\nఊళ్ళోని మరి కొందరు.\n'స్వామీ మీ మహిమ తెలియక ఘోరా\nపరాధం చేసాడు. దయచేసి వాణ్ణి క్షమిం\nచండి!' అని కొంత మంది గురువును బతి\nమాలారు. కాసేపటి తర్వాత గురువు తన\nజోలెలోనుంచి ఒక తాయెత్తు బయటకు\nతీసి శిష్యుడి చేతికి కట్టి, 'నిన్ను క్షమిం\nచాము ఇక లేవరా!' అన్నాడు.\nశిష్యుడు అప్పుడే నిద్రలేచినవాడిలాగా\nకళ్ళు తెరిచి లేచి కూచుని, చుట్టూ కంగా\nరుగా చూసి చివరకు గురువుకేసి చూసి\nఒక్కసారిగా ఏడుస్తూ ఆయన కాళ్లమీద\nపడి 'క్షమించండి, స్వామీ! ఘోరమైన\nతప్పు చేసాను, ' అని వేడుకున్నాడు.\n‘క్షమించాము పోరా! ఇకపై ఎన్నడూ\nసాధువుల జోలికి రాకు!' అన్నాడు\nగురువు.\nశిష్యుడు కళ్లు తుడుచుకుంటూ లేచి\nఎటో వెళ్లిపోయాడు.\nతరవాత అక్కడ చేరిన వారందరూ\nగురువు వద్ద తాయెత్తులు కొని బోలెడంత\nడబ్బు ఇచ్చారు.\nఅప్పుడు గురువు ఆ పట్టణం నుంచి\nబయలుదేరి కొంత దూరాన శిష్యుడిని\nకలుసుకుని తాను సంపాదించిన డబ్బులో\nసగం వాడికిచ్చేశాడు.\nమళ్ళీ వాళ్ళిద్దరూ చీలి ఇంకొక నగరానికి\nప్రయాణమై, అక్కడ కూడా ఇదే నాటకం\nఆడటానికి బయలుదేరి వెళ్లిపోయారు.",
            "book_page_end": 47,
            "story_id": "2012_03_14",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "చందమామ బృందం": 3,
            "సంపాదకులు": 1,
            "ఎన్. శివనాగేశ్వరరావు": 1,
            "పి. తులసీరావు": 1,
            "బెలగాం భీమేశ్వరరావు": 1,
            "గవ్వల నిర్మలాదేవి": 1,
            "డి. కురంగేశ్వరరావు": 1,
            "ఎన్. కోదండరామయ్య": 1,
            "పి. గోవిందరావు": 1,
            "పుప్పాల కృష్ణమూర్తి": 1,
            "కొనే నాగ వెంకట ఆంజనేయులు": 1,
            "ఎన్.మాధవరావు": 1
        },
        "genre_counts": {
            "వ్యాసం": 1,
            "సంపాదకీయం": 1,
            "బేతాళ కథ": 1,
            "నీతి కథ": 6,
            "పంచతంత్రం": 1,
            "పురాణ గాథ": 1,
            "సాహసం": 1,
            "జానపదం": 1,
            "హాస్యం": 1
        }
    }
}