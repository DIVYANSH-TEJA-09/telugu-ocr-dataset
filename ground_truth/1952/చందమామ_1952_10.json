{
    "book_id": "చందమామ_1952_10",
    "stories": [
        {
            "title": "ఆహ్వానము",
            "book_page_start": 9,
            "pdf_page_start": 11,
            "pdf_page_end": 11,
            "author": "చక్రపాణి",
            "genre": "సంపాదకీయం",
            "moral": "పురాతన కాలంలో కవులకు, వారి వాక్కుకు అత్యంత గౌరవం ఉండేది.",
            "keywords": [
                "కవులు",
                "వాక్శుద్ధి",
                "ప్రభువులు",
                "కవిపూజ",
                "చరిత్ర"
            ],
            "characters": [
                "కవిశ్వరులు",
                "ప్రభువులు"
            ],
            "locations": [
                "పురాతన రాజ్యాలు"
            ],
            "content": "పూర్వకాలపు కవులకు వాక్శుద్ధి కలదని చెప్పటానికి\nఅనేక నిదర్శనాలున్నయి. ఒక్కపద్యం చెప్పి వారు\nరాజ్యాలను రక్షించగలిగేవారు. ఒక్క నోటివాక్యంతో\nమహాసామ్రాజ్యాలను నేలమట్టం చేయగలిగేవారు.\nఅంతటి ప్రతిభావంతులు గనకనే నిరంకుశులుగా\nరాణించారు. తమ కవితను వెల్లడించటంలో ఏపాటి\nఆటంకం కలిగినా, వారు బ్రహ్మరుద్రులనైనా లక్ష్య\nపెట్టలేదు. అక్షరలక్షలను సైతం తృణప్రాయంగా\nతోసిపుచ్చారు. అందుచేతనే, మునుపు కవీశ్వరులను\nముందుగా పూజించటం ప్రభువులకు ఆచారంగా\nఏర్పడింది. కవులకు ఎక్కడ కోపంవచ్చిపోతుందోనని\nఏ లోపమూ రాకుండా చూడటం ప్రభువులు విధిగా\nపెట్టుకొనేవారు. లోపం ఉన్నా, సర్దిపుచ్చుకోవటానికి\nవారు ఆత్రంచూపేవారు. ఈ సంచికలోని 'కవిపూజ ’\nకథ ఇటువంటిదే ఒక కవిజీవితంలోని హృదయం\nకలచివైచే సంఘట్టనను వ్యక్తపరుస్తున్నది.",
            "book_page_end": 9,
            "story_id": "1952_10_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "గుండ్రమా? చదరమా?",
            "book_page_start": 10,
            "pdf_page_start": 12,
            "pdf_page_end": 13,
            "author": "బైరాగి",
            "genre": "హాస్యం",
            "moral": "ఉపాధ్యాయుడు విద్యార్థులకు సరియైన జ్ఞానాన్ని, సందేహం లేకుండా నేర్పాలి.",
            "keywords": [
                "పంతులు",
                "ఇనస్పెక్టర్",
                "భూమి ఆకారం",
                "విద్యార్థులు",
                "పొడుం"
            ],
            "characters": [
                "పంతులు",
                "ఇనస్పెక్టర్",
                "పిల్లాడు",
                "విద్యార్థులు"
            ],
            "locations": [
                "పల్లెటూరి బడి"
            ],
            "content": "పల్లెటూరి బడిపంతులుగా రొక\nరోజు క్లాసులో అన్నారు—\n'పిల్లల్లార ! వినండండరు ఒక\nముఖ్యమైన విషయం మీరు.\nస్కూళ్ల ఇనస్పెక్టరుగా రీ నెల\nమన స్కూలుకి వేంచేస్తారు.\nమిమ్మలినందరినీ వారప్పుడు\nఎన్నో ప్రశ్నలు వేస్తారు.\nమచ్చుకి భూగోళం ప్రశ్నయితే\n'భూమి ఎలా ఉందం'టారు?\nతెల్లపోయి చూస్తారా అందరు ?\nఅప్పుడు మీరేమంటారు ?\nచూడండంతా ఈవైపుకు, నా\nపొడుంకాయ ఎట్లా ఉంది?\nఇంతే, భూమికూడ గుండ్రంగా\nపొడుంకాయలా గుంటుంది'\nఅని పంతులుగా రంతట నాటికి\nఉపదేశం చాలించారు.\nపిల్లలు పంతులు చెప్పిందంతా\nశ్రద్ధపూని ఆలించారు.\nపొడుంకాయ సంగతి ముఖ్యంగా\nవారి మనసులో నాటింది.\n'ఈ ప్రశ్నే వేస్తే దంచేస్తాం',\nఅని క్లాసంతా అనుకొంది.\nఅయితే పంతులుగారు మరచినది.\nఉంది ముఖ్యవిషయం ఒకటి :\nరెండు పొడుం కాయలు ఆయనివే,\n'చదరపు దొకటి, గుండ్రదొకటి.'\nబడి ఉంటే గుండ్రది, లేకుంటే\nచదరపుదే వాడేవాడు.\nపిల్లల కిది గుర్తున్నది, పాపం\nపంతులుమాత్రం మరిచాడు.\nసరే, ఇనస్పెక్టరుగా రికనేం\nఆ స్కూలుకి వేంచేశారు.\nక్లాసులోకి రాగానే పిల్లలు\nలేచి వందనంచేశారు.\nపంతులు ప్రక్కన నిలచి ఉండ ఇటు\nతిరిగి ఇనస్పెక్టరుగారు—\n'భూమి ఎలావుంటుందబ్బాయ 'ని\nఅనుకొన్నట్లే అడిగారు.\nఅప్పుడు ఒక పిల్లాడు చటుక్కున\nలేచి—' స్కూలువుంటే నాడు\nగుండ్రంగా, లేకుంటే చదరం\nగా ఉంటుంద'ని అన్నాడు.\nపంతులు ముఖంకేసి చూచారిక\nమండి ఇనస్పెక్టరుగారు.\nఅతడు క్రుంగిపోయాడు నిలువునా,\nపిల్లలు గొల్లున నవ్వారు.",
            "book_page_end": 11,
            "story_id": "1952_10_02",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "పగటివేషగాడు",
            "book_page_start": 13,
            "pdf_page_start": 15,
            "pdf_page_end": 18,
            "author": "యం. శోభనాద్రి - ఋషివాలీ",
            "genre": "జానపద కథ",
            "moral": "అమాయకత్వాన్ని ఆసరాగా తీసుకుని ఇతరులను మోసం చేస్తే, చివరకు వారే మోసపోతారు. తెలివైన కొడుకు తండ్రిని రక్షించాడు.",
            "keywords": [
                "పగటివేషగాడు",
                "వెంగళాచార్యులు",
                "మంగాచార్యులు",
                "దొంగలు",
                "మోసం"
            ],
            "characters": [
                "వెంగళాచార్యులు (ఆచారి)",
                "బ్రహ్మానందం (ఆచారి భార్య)",
                "మంగాచార్యులు",
                "దొంగలు",
                "రాజు"
            ],
            "locations": [
                "వేమగిరి",
                "సంత",
                "అడవి"
            ],
            "content": "వేమగిరిలో వెంగళాచార్యులు పగటి వేష\nగాడు. వట్టి అమాయకుడు. అతని తండ్రి,\nతాతా పగటివేషాలలో ప్రజ్ఞ కనపరిచి\nరాజుగారి మెప్పుపొంది, నాలుగెకరాల\nభూమి ఇనాముగా సంపాదించారు. వెంగళా\nచార్యులకు విగ్రహపుష్టిగాని విద్యలేదు.\nవేషాలు వేసి మెప్పించటం అసలే చేతకాదు.\nకాని అతని కొడుకు మంగాచార్యులు\nమాత్రం చాలా తెలివైన వాడయాడు.\nకొడుకు సంపాదించి తెస్తూవుంటే వెంగళా\nచార్యులు భోజనంచేసి కూర్చునేవాడు.\n'అలా కూర్చోకపోతే, వెళ్లి రాజుగారి\nదర్శనం చేసుకుని, \"ప్రభూ, ఇంట్లో పిల్లల\nపాలకి మహ ఇబ్బందిగా వున్నది; ఒక్క\nపాడి గేదెను ఇప్పించ'మని అడిగి తీసుకు\nరాకూడదా?” అంది భార్య.\nఅతడు ప్రభువుగారి దర్శనంచేసి, భార్య\nచెప్పినట్లే అడిగేడు. అప్పుడు రాజు 'సరే\nఆచారీ! మామందలోకి వెళ్లి మీకు నచ్చిన\nపశువును తోలుకుపొండి' అన్నారు.\nవెంటనే వెంగళాచార్యులు మంద\nవద్దకు పోయి కంటికి నదరుగా కనపడ్డ గొడ్డు\nనొకదాన్ని ఎన్నుకొని, దాన్ని ఇంటికి తోలుకు\nపోయాడు. గుమ్మంలో అడుగుపెట్టగానే,\nభార్య బ్రహ్మానందంతో బయటకువచ్చి\nచూసింది. \"ఇదేమిటండీ, నేను పాలగేదె\nతీసుకురమంటే దున్నపోతు తీసుకొచ్చారే!”\nఅని నానామాటలతో దుమ్మెత్తిపోసింది.\nఆచారి వణికిపోతూ \" అలాగునా? నాకు\nతెలిసింది కాదు మరి. ఇప్పుడు ఏంచేసేది?”\nఅని అమాయికంగా అడిగాడు.\nఆమె ఉగ్రురాలై \" మేత దండుగ. తక్ష\nణమే తీసుకుపోయి ఎక్కడో అక్కడ\nఅమ్మేసి సొమ్ము తీసుకురండి” అంది.\nబతుకుజీవుడా అనుకొని అతడు ఆ దున్న ను\nసంతకు తోలుకుపోయాడు.\nదారిలో ఆచార్యులవారికి ఇదరు దొంగలు\nఎదురయ్యారు. ఆయన అమాయకుడని\nఇట్టే కనిపెట్టేశారు.\n'దీన్ని అమ్మటానికైతే సంతదాకా\nఎందుకయ్యా. నేనే కొంటాను' అన్నాడు\nదొంగలలో పెద్దవాడు. ఆంటూ, 'ఎంతండి\nదీని ఖరీదు?' అని ఆడిగాడు. అందుకు\nఆయన ' నాకు తెలవదు' అని నిజంచెప్పే\nశాడు. అప్పుడు వాళ్లు బాగా ఆలోచించారు.\n'బాబయ్యా !– ఖరీదు కట్టడంలో మానాన్న\nగట్టివాడు. అక్కడికి పోదాం రండి'\nఅన్నాడు దొంగలలో అన్న. తమ్ముడు\nదున్నపోతును తోలుకుపోతూవుంటే వాడి\nవెనకాలే అన్న ఆచార్యులవారితో సహా\nఇంటికి వెళ్ళేడు.\nరెండువందల రూపాయలు చేసే దున్న\nపోతు అది. ఆ దొంగలతండ్రి, 'దీ ని కి\nనాలుగు రూపాయలకన్న ఎకువెందుకూ?'\nఅన్నాడు. పెద్దవాడు నాలుగురూపాయలూ\nఆచార్యులవారి చేతిలో వేశాడు. ఆ నాలుగు\nరూపాయలూ పుచ్చుకుని ఆయన తనదారిని\nపోబోతూంటే, వాడే మళ్ళీ వెనక్కి పిలిచి\n'ఆగవయ్యా. సంతదాకా వెళ్లక్కర్లేకుండా\nవ్యవహారం ఇక్కడే తెమిల్చేశానుకదా.\nమరి, నా బహుమానం ఏదీ ?' అన్నాడు.\nఆయన ఒక రూపాయి ఇచ్చి, పోతూవుం\nడగా దొంగలలో తమ్ముడు ఆయనను ఆపి,\n'అయ్యా, దున్నపోతును ఇక్కడిదాకా\nతోలుకొచ్చానుకదా, నాకు మరేమీ యివ్వ\nకుండా వెళ్ళిపోతారా?' అన్నాడు.\nవాడికి ఒక రూపాయి ఇచ్చి వెనక్కి\nతిరిగేసరికి ఆ దొంగలతండ్రి, 'మీ దున్న\nపోతుకి విలువగట్టిన నాకు ఏమిలేదా\nస్వామీ?' అన్నాడు. అప్పుడు ఆచారి మిగి\nలిన రెండురూపాయలూ ఆ ముసిలివాడి\nచేతిలో పడేసి, ఉత్తి చేతు లూపుకొంటూ\nఇంటికి చేరుకున్నాడు.\nఆచారిగారి భార్య, భర్తదగ్గిరకు వచ్చి\n'ఏదండీ సొమ్ము ?' అని ఆత్రంతో అడిగే\nసరికి ఆయన జరిగినసంగతి చెప్పాడు.\nచెప్పగానే ఆమె లబోలబోమంటూ 'ఎంత\nవెర్రివాళ్ళండీ! ఎంత అమాయకులండీ!'\nఅని గోలపెట్టింది.\nకొడుకు మంగాచారి ఇంటికొచ్చి 'ఎందు\nకమ్మా విచారిస్తున్నావు?' అని ఆడిగి,\nసంగతంతా తెలుసుకున్నాడు. తండ్రితో వెళ్లి\nఆయనను మోసంచేసిన ఆ దొంగల ఇల్లు\nఎక్కడుందో కనుకొచ్చాడు. మంగాచారికి\nవేషాలువేసుకోడం బాగాతెలుసుకదా. కనక\nఒక ఆడవేషం వేసుకుని కూచుని, ఆడ\nగొంతుకతో ఆ దొంగలు వచ్చేదారిలో\n'అయ్యో నామొగుడు! అయ్యో నా\nమొగుడు!' అని రాగాలు పెట్టసాగాడు.\nఅనుకున్నట్టుగానే దొంగలలో తముడు\nఆదారిన వస్తూ ఆమెనుచూసి, 'ఏం అమీ?\nఎందుకూ ఏడుస్తున్నావు?” అని అడిగేడు.\nమఁగాచారి ఆడగొంతుకతోనే, 'నా\nమొగుణ్ణి పులి ఎత్తుకుపోయింది! ఇంక నా\nగతేంగాను? నాకింక ఎవరుదిక్కు?' అని\nగగ్గోలుపెట్టి ఏడవసాగాడు. అప్పుడు దొంగ\nఆమెను ఓదారుస్తూ, 'పోయినవాడికోసం\nయేడ్చి యేంలాభం? నిన్ను నేను పెళ్ళి\nచేసుకుంటాను. నడు; నిన్ను సమస్తమైన\nసౌఖ్యాలలోనూ ముంచెత్తుతాను' అంటూ\nఆమెను ఊరించాడు. మేలిముసుగు తియ్య\nకుండానే మంగాచారి వాడివెంట నడిచి\nవెళ్ళేసరికి, వాళ్ళ అన్న ఎదురై, 'ఈ పిల్ల\nఎవరురా?' అన్నాడు.\nవాడు సంగతంతా చెప్పి, ‘నా పెళ్లాంరా!'\nఅన్నాడు గర్వంతో. అందుకు అన్న 'ఏడిసి\nనట్టే వుంది! నాకింతవరకూ పెళ్ళీ పెటా\nకులూ లేదే, ముందు నీకు పెళ్లేమిట్రా?\nఈపిల్లను నేనే పెళ్లాడతాను!' అని తమ్ము\nడితో తగవు పెట్టుకున్నాడు.\nఇంటికి చేరుకున్నాక వాళ్ళు తండ్రితో\nసంగతి అంతా చెప్పేసరికి ఆ ముసిలివాడు\n'అబ్బాయిలూ ! - మీ అమ్మ చనిపోయి\nనప్పట్నుంచీ నేను మళ్ళీ పెళ్లి చేసుకుందా\nమంటే కుదిరిందికాదు. ఈ పిల్లను నేనే\nపెళ్లాడతాను. ఏర్పాట్లు చేయండి' అని\nతొందరపెట్టాడు. అంతలో మంగాచారి ఆడ\nగొంతుకలోనే, ' అయ్యో నామతి మండి\nపోనూ!\" అన్నాడు.\n'ఏం?' అన్నారు దొంగలూ, తండ్రీ విస్తు\nపోయి' అడివిలో పెద్దపులి నామొగుణ్ణి లాకు\nపోవటంతో, దొంగలు దోచుకుంటారేమో\nనన్న భయంకొద్దీ నగలన్నీ మూటకట్టి రోడ్డు\nపక్క పొదలో దాచాను. మీరిద్దరూ వెళ్లి ఆ\nమూట పట్టుకురండి. నగలులేకుండా పెళ్లే\nమిటి, నలుగురూ నవ్విపోరా?' అన్నాడు\nఆడవేషంలోని ఆచారి. వాళ్లిద్దరూ ఉరక\nలేసికొంటూ ఆచారిచెప్పిన దిశకుపోయారు.\nవాళ్ళు దూరంగా పోయేవరకూ ఆగి,\nమంగాచారి తన మేలిముసుగు తీసేశాడు.\nముసిలివాడు ఆశ్చర్యపోయాడు. ' నువ్వు\nపెళ్ళికూతురివని అనుకున్నాను...!' అని\nఇంకా ఏదో అనబోయేసరికల్లా మంగాచారి\nమూలనున్న దుడ్డుకర్ర ఒకటి దొరకబుచ్చు\nకుని, 'పెళ్ళికూతుర్ని కాదయ్యా తాతా!\nపౌరోహిత్యుణ్ణి!! ఇదుగో ఇదే పెళ్లికూతురు!\nదీనితో నీకు పెళ్ళిచేస్తా' అంటూ ఆ కర్రతో\nముసిలివాణ్ణి బడితబాజా పట్టించాడు.\nముసిలివాడు, 'బాబోయ్, అమ్మోయ్! చచ్చి\nపోతాను. కొట్టకోయ్' అని మొత్తుకున్నాడు.\n'ఇన్నాళ్లనుంచీ దారులుకొట్టి, దోచుకొనీ,\nప్రజల్ని మోసంచేసి గడించిన ధనమూ,\nనగలూ ఎక్కడున్నాయో చెప్పు! చెప్పక\nపోతే మళ్ళీ తంతా!' నన్నాడు మంగాచారి.\nభయంకొద్దీ ముసిలివాడు, సొమ్మంతా\nమూటకట్టి తెచ్చి ఆచారికి సమర్పించాడు.\nముసిలివాడి కొడుకులు తిరిగిరాకుండా ఆ\nమూటతో మంగాచారి ఉడాయించాడు.",
            "book_page_end": 16,
            "story_id": "1952_10_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "అపూర్వసౌధం",
            "book_page_start": 17,
            "pdf_page_start": 19,
            "pdf_page_end": 26,
            "author": "చందమామ బృందం",
            "genre": "ఫాంటసీ",
            "moral": "చేసిన తప్పులకు పశ్చాత్తాపపడితే మోక్షం లభిస్తుంది. స్వార్థం లేని త్యాగం సుఖాన్నిస్తుంది.",
            "keywords": [
                "శక్తిసింహుడు",
                "దేవసింహుడు",
                "వైద్యుడు",
                "వృద్ధురాలు",
                "అపూర్వసౌధం",
                "పశ్చాత్తాపం"
            ],
            "characters": [
                "శక్తిసింహుడు",
                "దేవసింహుడు",
                "మంత్రి",
                "వైద్యుడు",
                "వృద్ధురాలు",
                "శక్తిసింహుడి కుమారులు",
                "పిచ్చివాడు (అల్లుడు)"
            ],
            "locations": [
                "అపూర్వసౌధం",
                "అరణ్యం",
                "రాజ్యం",
                "గ్రామం"
            ],
            "content": "[ఆలయంలో పులులూ సింహాలూ మీదికరాగా శక్తిసింహుడు పారిపోవటం, మంత్రి\nతారసపడి దేవసింహునిదగ్గర చేరుకోవటం, వైద్యుని పరిస్థితి క్లిష్టంకావటం, వైద్యుడికి\nపక్షిరూపంలో వృద్ధురాలు కనిపించటం, అది అలయానికిపోయి శక్తిసింహుణ్ణి వైద్యుణ్ణి\nకలియటం, దేవసింహుడినిగురించి యోచన చేయటంవరకూ చదివారుకదా ? — తర్వాత]\nఆలయంలోకి వెళ్ళిన వృద్ధురాలు దేవ\nసింహుడికోసం వెతికి, వాడు కనపడక\nపోయేసరికి, బయటకు వచ్చేసింది. ఆమె\nఎప్పుడు బయటకు వస్తుందా, అని ఎదురు\nచూస్తున్న శక్తిసింహుడూ, వైద్యుడూ ఆమె\nరావటం గమనించి, ఆమెవద్దకు పోబో\nయారు. కాని వృద్ధురాలు వారిని గమనించ\nనట్టే సాగిపోయింది. పైగా రివ్వున ఆకాశ\nమార్గాన ఎగిరిపోయింది. శక్తిసింహుడూ,\nవైద్యుడూ నిస్తబ్ధులైపోయారు.\nదిగువని ఒకచోట దేవసింహుడితోసహా\nమంత్రి కనుపించాడు వృద్ధురాలికి. ఆమె\nక్రిందకు దిగివచ్చి మంత్రివంక, దేవ\nసింహుడివంక తేరిపారచూచింది. ఆమె\nచూపుల అర్ధం గ్రహించాడు మంత్రి.\nఅప్పుడు వృద్ధురాలు, \"నేను ఎన్ని\nవిధాల రక్షించాలని ప్రయత్నించినా ఫలితం\nలేకుండా పోయిందే అని భయపడ్డాను.\nఆ శక్తిసింహుడిచేతిలోనే పడితే కుర్రవాడు\nఏమయ్యేవాడో! వాడిని పట్టాలని వాళ్లు అన్ని\nప్రదేశాలూ గాలిస్తున్నారు. కనుక జాగ్ర\nత్తగా వుండాలి. అందుకు అపూర్వసౌధం\nకంటే సురక్షితమైన చోటు మరిలేదు. నాతో\nరండి. మిమ్మల్ని అక్కడ చేరుస్తా\" అన్నది.\nఅందుకు మంత్రి, ఆత్రంతో \"ఇంకా\nయిలా ఎంతకాలం? మా తల్లి దేవప్రియ\nఏమైంది? శక్తిసింహుడి సంగతి ఆటోయిటో\nతేల్చుకొనటం మంచిదికదా,” అన్నాడు.\n\"తొందరపాటు పనికిరాదు. అతడే\nదారికి వస్తాడు. అప్పటివరకూ మనం కుర్ర\nవాడిని రక్షించాలి \" అన్నది వృద్ధురాలు.\nకాదనలేకపోయాడు మంత్రి, అతడూ,\nదేవసింహుడూ వృద్ధురాలితో బయల్దేరారు.\nఅక్కడ శక్తిసంహుడూ, వైద్యుడూ\nఏమైనారో చూదాం:\nతిరిగి వృద్ధురాలు వస్తుందేమోనని చూచి\nచూచి, శక్తిసింహుడు నిరాశచెందాడు.\n\"ఆమెకోసం ఎదురుచూచి ప్రయోజనం\nలేదు. వెతకాలంటే ఓపిక లేదు. కనుక\nనాదారిన నన్ను పోనివ్వండి. ఏనాటికై నా\nదేవ సింహుడిజాడ తెలుసుకుని అతడి\nరాజ్యం అతడికి వప్పచెప్పేభారం మీదే”\nఅంటూ, వైద్యుడివద్ద సెలవుకోరాడు.\nవైద్యుడు ఎన్నో విధాల నచ్చచెప్పాడు.\nనిరుత్సాహ పడవద్దన్నాడు. కాని శక్తి\nసింహుడు వినేధోరణిలో లేడు.\n\" క్షమించండి. మీ కోరికను మన్నించ\nలేను. జీవితశేషం నిశ్చింతగా జరిగిపోయే\nటట్టుమాత్రం ఆశీర్వదించండి. అంతే,” అని\nప్రాధేయపడ్డాడు. అతికష్టంతో వైద్యుడు\nశక్తిసింహుడిని సాగనంపాడు.\nఇప్పుడు వైద్యుడు ఏకాకి ఐపోయాడు.\nతను ఎక్కడికి పోవాలో, ఏమి చెయ్యాలో\nఏమీ పాలుపోయింది కాదు. అందుచేత\nలక్ష్యంలేకుండా రాత్రనక పగలనక కాలి\nనడకని అలా సాగిపోతూనేవున్నాడు.\nవిధీవిరామంలేకుండా శక్తిసింహుడుకూడా\nఏకబిగిని సాగిపోతునేవున్నాడు. పోయిపోయి\nఅతడు కొన్నాళ్ళకు ఒక మహారణ్యం చేరు\nకున్నాడు. తిండీ నిద్రా లేక, నడుస్తున్న\nవాడు నడుస్తున్నట్టుగానే ఆ అరణ్య\nమధ్యంలో స్పృహతప్పి పడిపోయాడు.\nఎంత సేపు పడివున్నాడో తెలియదు. తిరిగి\nస్పృహవచ్చి కళ్ళుతెరిచి చూచేసరికి ఒక\nచిన్న కుటీరంలో వున్నాడు. ప్రక్కని ఒక\nపండువృద్ధు కూర్చునివున్నాడు.\nశక్తిసింహుడు కళ్ళు తెరవగానే ఆ\nవృద్ధుడు ఒక కమండలువుతో నీరుతెచ్చి\nశక్తిసింహుడికి అందించాడు. అది పుచ్చుకో\nగానే శక్తిసింహుడు తేరుకున్నాడు. తేరు\nకుంటూనే, \"స్వామీ, తమరెవరో నన్ను\nరక్షింపవచ్చిన దేవదూతలు. తమ కుటీరం\nలోకి నేను ఎలావచ్చాను స్వామీ!” అని\nఆశ్చర్యంతో అడిగాడు,\nఅందుకు వృద్ధుడు \"ఆపదలో నున్న\nవారిని ఆదుకొనటమే నాధర్మం. ఈ\nఅడవిలో పశు పక్ష్యాదులే నాకు తోడునీడలు.\nఈ నిర్జనప్రదేశంలో మీవంటి దీనుల చరిత్ర\nనాకు వాటివల్లనే తెలిసివస్తుంది. చేతనైన\nసహాయంచేసి కృతార్ధుడ నవుతుంటాను.\nఇంతకూ తమరెవరో...?” అన్నాడు.\n\"స్వామీ! నేనొక నిర్భాగ్యుడను.\nఅమాయకులను అగచాట్లుపాలు చేసి\nనందుకు శిక్ష అనుభవిస్తున్న మహాపాపిని.\nమహార్డులను సేవించుకుంటూ జీవితశేషం\nవెళ్లబుచ్చాలనే యిలా బయల్దేరాను ” అని\nబదులు చెప్పాడు శక్తిసింహుడు.\nఅప్పడు వృద్ధుడు 'నావల్ల కాదగిన\nసహాయం చేయటానికి యత్నిస్తాను' అని\nఅభయమిచ్చాడు.\nఅంతట శ క్తిసింహుడు తన జీవిత\nవృత్తాంతం అంతా ఉన్నది వున్నట్టు మహా\nత్మునికి విన్నవించుకున్నాడు. అంతా విని\nవృద్ధుడు, \"పాపంచెయ్యని జీవి ఎవరు!\nఈ ప్రపంచంలో ప్రతిజీవి పాపంచేస్తూనే\nవుంటాడు. అయితే చేసినపాపానికి పశ్చా\nత్తాపమే పరిహారం. ఇప్పుడు మీరు పొందు\nతున్న పశ్చాత్తాపమే మీ పాపాలకు పరిహార\nమైంది. కనుక గతాన్ని మరచిపోయి తిరిగి\nమీ మేనల్లుడి జాడ తెలుసుకునేందుకు\nశాయశక్తులా యత్నించండి. అదీకాక,\nదారాపుత్రాదులను వారి కర్మానికి వారిని\nవదిలి ఇలా సన్యసించబూనటానికి శాస్త్రం\nవప్పదు. మీ ప్రయత్నాలలో ఆటంకాలు\nకలగకుండా మీకు జయం కోరేందుకుగాను\nఈ మంత్రం పఠిస్తూవుండండి\" అంటూ\nవృద్ధుడు శక్తిసింహుడికి మంత్రంఏదో\nఉపదేశంచేశాడు.\nతర్వాత శ క్తిసింహుడు దేవసింహునిజాడ\nవెతుక్కుంటూ తిరిగి బయలుదేరాడు.\nఅలా తిరుగుతూ అతడు కొన్నాళ్లకి ఒక\nరాజ్యం చేరుకొన్నాడు. నగరపు నడివీథిలో\nఒక పెద్ద పిల్లలగుంపు చేరివుంది. ఏమిటి\nచెప్మా అని దగ్గరకు వెళ్ళిచూడగా ఒక\nపిచ్చివానిచుట్టూ వాళ్లు గుమికూడి అతడిని\nవేళాకోళం చేస్తున్నారు.\nశ క్తిసింహుడు ఆ కుర్రవాళ్లను వారించి,\nఆ పిచ్చివానిని తనతోపాటు తీసుకొని సాగి\nపోయాడు. ఆ పిచ్చివాడు మధ్య మధ్య\n\"ముసిలిది ఎక్కడ? ముసిలిది ముక్కా\nచెక్కలు అయిందా” అంటూ వున్నాడు.\n\"ఎవరా ముసిలిది?\" అని శక్తి\nసింహుడు ప్రశ్నించినప్పటికీ అతనికి సరి\nయైన జవాబు రాలేదు.\nఆ పిచ్చివాని చరిత్ర తెలుసుకోవాలని\nశక్తిసింహుడు ఎంతగానో యత్నించాడుగాని\nఏమాత్రం తెలిసింది కాదు. అయితే\nపిచ్చివాడు. శక్తిసింహుడిని వదలక అతని\nవెంట ఉంటూనేవచ్చాడు.\nవాళ్లు ఆ రాజ్యం వదిలి మరికొద్ది రోజు\nలకు ఒకగ్రామం చేరుకున్నారు. అక్కడ\nఒక చెరువుగట్టున పెద్దగుంపు పోగై వున్నది.\nఇద్దరు కుర్రవాళ్లు గారడిచేస్తున్నారు.\nచెరువుగట్టున రెండుగెడలు పాతివున్నై. వాటి\nమధ్యని తీగ కట్టివుంది. ఒక కుర్రవాడు తీగ\nఒక చివరినుంచి రెండోచివరకు చరచర\nనడిచిపోయాడు. జనం సంతోషం పట్టలేక\nచప్పట్లు చరిచారు.\nశక్తిసింహుడితోకూడా వున్న ఆ పిచ్చి\nవాడుకూడా పెద్దపెట్టున నవ్వుతూ ఒక్క\nపరుగున వెళ్ళి గెడపైకి ఎగబ్రాకాడు. తీగె\nపైకిఎక్షి కోతిలా వేలాడసాగాడు. ఇది చూచి\nజనం, \" ఎవడువాడు ? లాగండి కిందికీ ”\nఅని అరిచారు. వాళ్లు యిట్లా అనకముందే\nఅంతకుముందు గారడీచేస్తున్న ఆ కుర్ర\nవాళ్ళు ఆపిచ్చివాడిని కాళ్లు పట్టుకుని\nచరచరా క్రిందికి యీడ్చారు.\nతర్వాత గారడీకుర్రవాళ్లు జోలెలు చేత\nబుచ్చుకుని చుట్టూచేరిన జనందగ్గర\nఆడుక్కోసాగారు. అలా అడుకుంటూ వాళ్లు\nశ క్తిసింహుడివద్దకుకూడా వచ్చి జోలె తెరి\nచారు. శక్తిసింహుడు జలజలకన్నీరు\nకార్చాడు. ఇదిచూచి ఆ కుర్రవాళ్ళు విస్తు\nపోయారు. \"ధర్మం చేయకపోతేపోయె\nఈమనిషి ఏడుస్తాడెందుకు చెప్మా?” అని\nజాలి కలిగింది.\n\"నీబాధ మేము గ్రహించాం. మాతో\nపాటు రా. మేము సంపాదించేదాంట్లోనే\nనీకూ కలో గంజో పోస్తాము” అన్నాడు ఆ\nకుర్రవాళ్ళు.\nఅందుకు శ క్తిసింహుడు, \" నేనొక్కడినే\nకాదు. పాపం ఈ పిచ్చివానినికూడా పోషిం\nచాలి. మీవలన ఏమవుతుంది ? కనుక మా\nదారిని పోనివ్వండి” అంటూ తిరిగి కన్నీరు\nకార్చాడు.\nఇది చూచేసరికి ఆ కుర్రవాళ్ళ హృద\nయాలు మరింత ద్రవించినై. “ఫరవాలేదు.\nమీ యిద్దరూ రండి మాతో. మేము నేర్చిన\nవిద్యలు మీకూ నేర్పుతాం. కొన్నాళ్ళయాక\nమీరే మమ్మల్ని పోషించగలుగుతారు”\nఅంటూ ఓదార్చి వాళ్ళను తమతోపాటు\nతీసుకుని ఆ గ్రామంనుండి మరొక గ్రామా\nనికి బయలుదేరారు.\nఇక అక్కడ ఏకాకిఅయిన వైద్యుడు కొంత\nకాలం విధీవిరామంలేకుండా ఎన్నో రాజ్యాలు\nదాటిపోతూనే వున్నాడు. కాని ఎక్కడా\nమంత్రిజాడకానీ, దేవసింహుని జాడకానీ\nతెలిసిరాలేదు.\nఅయితే అలా మరికొంతకాలం పోగా\nపోగా అతడు శక్తిసింహుడి పరివారాన్ని\nకలుసుకోవటం సంభవించింది. ఇప్పుడు\nశక్తిసింహుడి అవతారం పూర్తిగా మారింది.\nఅతడు ఒక గారడివాని వేషంలో వున్నాడు.\nఅతనిని వైద్యుడు గుర్తుపట్టలేదు కాని శక్తి\nసింహుడు వైద్యుడిని యిట్టే గుర్తుపట్టాడు.\nగుర్తుపడుతూనే, \" తమరిక్కడి కెలా\nవచ్చారు? ఏమైనా ఆచూకీ చిక్కిందా?”\nఅని ప్రశ్నించాడు. వైద్యుడివద్దనుండి ఏమీ.\nసమాధానం రాకపోవటంతో శక్తిసింహుడు\nపరిస్థితి గ్రహించాడు. అప్పుడు శక్తి\nసింహుడు తనతో వున్న ఆ కుర్రవాళ్లని పరి\nచయం చేస్తూ, \" తెగిపోయిన గాలిపటంలా\nతిరుగుతున్న నన్ను ఈ అర్భకులు ఆద.\nరించి పోషించారు. లేకుంటే ఈ గుప్పెడు\nప్రాణాలూ ఏనాడో ఎగిరిపోయేవి. పోతే,\nమీరుమాత్రం ఒంటిపాటుగా ఎక్కడని\nకాలక్షేపంచేస్తారు? మాతోపాటు వచ్చె\nయ్యండి” అని కోరాడు.\nకోరికను నిరాకరించి చేసేదేముంది?\nసరేనన్నాడు వైద్యుడు. నాటినుండీ వైద్యుడు\nశక్తిసింహుడి పరివారంతోపాటు వుంటూ,\nవాళ్లు వెళ్లిన చోటుకెల్లా వెడుతూ, వాళ్లకి\nఅండగా వుంటున్నాడు.\nఈ పరివారం ఎన్నోదేశాలు పర్యటిస్తూ*\nచివరకు అపూర్వసౌధం దరిదాపులకు చేరు.\nకున్నారు. అంతకుముందుగా పరిచయ\nమైన చోటే కనుక, భవనం కంటబడేసరి\nకల్లా వైద్యుడు ఉప్పొంగిపోయాడు. ఆ\nసౌధంముందర గారడీ ఏర్పాటుచేశారు.\nవాళ్ల సందడి చెవినిపడటంతో లోపల\nవున్న మంత్రి, దేవసింహుడూ భవనంపై\nనుండి క్రిందికి తొంగిచూచారు. గారడీ\nవాళ్ల వింతలుచూచి దేవసింహుడు ఆనంద\nభరితుడయాడు. క్రిందకు వెళ్లతానన్నాడు.\nపసివాని కోరిక నిరాకరించలేక, మంత్రి\nవాడిని ఎత్తుకుని క్రిందకు దిగివచ్చాడు.\nప్రదర్శనంలో మునిగివున్న కుర్రవాళ్ళు\nమొదట దేవసింహుడి రాక గమనించనే\nలేదు. కాని కొద్దిసేపటికల్లా దేవసింహుడు\nవాళ్లకంట పడగానే, ప్రదర్శనం చాలించి\nఒక్కపరుగున వానిదగ్గరకు వెళ్ళారు.\n\"ఎవరు? మా దేవసింహుడే!\" అంటూ\nవానిని చుట్టుముట్టారు.\nశక్తిసింహుడూ, వైద్యుడూ ఆశ్చర్య\nపోయారు. \"ఈ గారడీకుర్రవాళ్లకి దేవ\nసింహుడికి ఏమిటి సంబంధం? ఇంతకీ ఈ\nకుర్రవాళ్లు ఎవరు!” అని ఆందోళనచెందారు.\nఇంతలో ఆ కుర్రవాళ్ళు దేవసింహుడిని\nశక్తిసింహుడికి చూపుతూ, \"మాతండ్రి ఈ\nచిన్నవాడి ప్రాణాలు బలికొన్నాడని మా\nరాజ్యంలో అంతా అనుకుంటున్నారు. తెలిసి\nచేశాడో తెలియక చేశాడో, మాతండ్రి...”\nఅని యింకా ఏమో అనబోతుండగా శక్తి\nసింహుడు సృ్పహతప్పి పడిపోయాడు.\nకొద్ది సేపటికల్లా శక్తిసింహుడు తేరు\nకున్నాడు. తనను యిన్నాళ్ళూ పోషిస్తున్న\nఆ కుర్రవాళ్లు తన కొమారులేననీ, ఆ పిచ్చి\nకుర్రవాడు తన అల్లుడేననీ తేలింది.\nవాళ్లని దగ్గరకుతీసి శక్తిసింహుడు భోరున\nఏడ్చాడు. ఇంతలో ఎక్కడినుండి వచ్చిందో\nవృద్ధురాలూ రానే వచ్చింది. వస్తూనే పరి\nస్థితి అంతా గ్రహించింది. ఆమె శక్తిసింహు\nడిని దగ్గరకు పిలిచి, \"ఇక మీరు మీ\nరాజ్యానికి వెళ్లండి. పట్టాభిషేకానికి\nఏర్పాట్లు చూడండి. చిన్నారి దేవసింహు\nడితో నేనూ చేరుకుంటాను” అన్నది.\nఅయితే దేవసింహుడు వెళ్ళేందుకు సిద్ధ\nపడలేదు. 'నన్ను ఇక్కడనే ఉండనివ్వండి.\nనాబదులు ఈ కుర్రవాళ్లలో ఎవరికైనా\nపట్టాభిషేకం చెయ్యండి. ఇంతకాలం ప్రజ\nలను కాపాడలేక అజ్ఞాతంలో వుండి ఈనాడు\nవెళ్లి ప్రజలకంట పడలేను. అదీకాక ఈ\nఅవిటికాలుతో నేను రాజ్యపాలన చేయ\nగలిగేదేమున్నది\" అన్నాడు.\nశ క్తిసింహుడూ, వైద్యుడూ, శక్తిసింహుడి\nకుమారులూ, ఎంత బ్రతిమాలినా దేవసిం\nహుడు వినే ధోరణిలో లేడు. ఇదిచూచి\nవృద్ధురాలుకూడా \"బలవంతాన రాజ్య\nభారం నెత్తిన పెట్టి ప్రయోజనంలేదు. కనుక\nదేవసింహుడు చెప్పినట్టు ఈ కుర్రవాళ్లకే\nపట్టాభిషేకం జరిపించండి, పోయిరండి”\nఅని సలహాయిచ్చింది. కాని ఎవరూ\nఅందుకు అంగీకరించలేదు.\nఅప్పుడు శక్తిసింహుడి కుమారులు,\n\"మనవంశంలో మిగిలినవాళ్లం అంతా\nయిక్కడనే వున్నాము. రాజరికం వెలగ\nబెట్టాలని మాకూ కాంక్షలేదు. నీతోపాటు\nమేమూ ఈ భవనంలోనే వుండేందుకు\nఅనుమతించు. అదే పదివేలు” అన్నారు.\nకొంచెంయోచించి, తరువాత వృద్ధురాలు\nసరేనన్నది. దేవసింహుడితోపాటు, శక్తి\nసింహుడూ, వైద్యుడూ, మంత్రి, శక్తిసిం\nహుడి కుమారులూ ఆ ఆపూర్వసౌధంలోనే\nవుండిపోయారు. అయితే ఇదివరకు ఒక్క\nదేవసింహుడికొరకే ఉద్దేశించబడిన ఆ\nభవనం యిప్పుడు తక్కిన అందరికీ ఉప\nయోగపడేటట్లు ఎన్నో సౌకర్యాలతో అమరి\nపోయింది. ఒకరికొకరు చేదోడువాదోడుగా\nఅందరూ హాయిగా వుంటున్నారు.\nఈవిధంగా, నాథుడు లేని ఆ రాజ్యానికి\n'అనాథరాజ్యం' పేరుమట్టుకు చిరస్థాయిగా\nనిలిచిపోయింది. — (కథ సమాప్తం)",
            "book_page_end": 24,
            "story_id": "1952_10_04",
            "raw_genre_backup": "ఫాంటసీ",
            "normalized_genre_te": "ఫాంటసీ కథ",
            "normalized_genre_code": "FANTASY_STORY",
            "content_type": "STORY",
            "language": "TELUGU"
        },
        {
            "title": "కవిపూజ",
            "book_page_start": 25,
            "pdf_page_start": 27,
            "pdf_page_end": 30,
            "author": "పి. యోగానందం - కంభం",
            "genre": "చారిత్రక కథ",
            "moral": "మాట తప్పిన రాజు పశ్చాత్తాపం చెందవలసి వచ్చింది. కవులను, మేధావులను గౌరవించాలి.",
            "keywords": [
                "ఫిరదౌసి",
                "షానామా",
                "గజనీ మహమ్మదు",
                "కవి",
                "ద్రోహం"
            ],
            "characters": [
                "ఫిరదౌసి (మహాకవి)",
                "గజనీ మహమ్మదు (సుల్తాను)",
                "మంత్రి",
                "మత్సరులు",
                "ఫిరదౌసి కూతురు"
            ],
            "locations": [
                "పర్షియా దేశం",
                "దూసు పట్టణం"
            ],
            "content": "చాలాకాలంకిందట పర్షియాదేశంలో ఒకా\nనొక మహాకవి ఉండేవాడు. ఆయన పేరు\nఫిరదౌసి. ఫిరదౌసి మహాకవి 'షానామా ’\nఅనే గొప్ప గ్రంథాన్ని రచించాడు. దానిని,\nఒకరోజు కాదు—ఒక వత్సరము కాదు -\nముప్పయి సంవత్సరాలపాటు అష్టకష్టాలు\nపడి ఆయన వ్రాశాడు.\nఆ గ్రంథం, పారసీక చక్రవర్తుల చరి\nత్రను లోకచరిత్రతో కలిపివ్రాసిన అమర\nకావ్యం. అందులో ఫిరదౌసి తన కవితా\nప్రతిభ నంతటినీ కనబరిచి రచనచేశాడు.\n'షానామా'లో అరవైవేల పద్యాలువున్నయి.\nఆ పద్యాలన్నీ జ్ఞానరత్నాలు, దివ్యమణులు,\nఆణి ముత్యాలు! అవి ఒకదానిని మించి\nనది మరిఒకటి.\nజీవితంలో కృంగి కృశించిపోయే ప్రతి\nప్రాణికీ ' షానామా ' గ్రంథం ఒక చక్కటి\nసందేశాన్ని అందిస్తుంది. ప్రతివారి సందే\nహాలనూ తీర్చివేస్తుంది. అంతటి శక్తిగల\nమహత్తర గ్రంథం అది!\nఇటువంటి మహత్తర కావ్యాన్ని ఫిరదౌసి\nవ్రాదామని సంకల్పించినప్పుడు మొగల్\nఫాదుషా గజనీమహమ్మదు ఈ మహా\nగ్రంథం రచిస్తే ఒకొక్క పద్యానికి ఒకొక్క\nబంగారపు దీనారం బహుమతిగా ఇస్తా\nనన్నాడు. ఖురాన్ సాక్షిగా ఫిరదౌసి మహా\nకవిని ఎంతగానో ప్రోత్సహించాడు.\nఫాదుషా మాటలను నమ్మాడు ఫిరదౌసి.\nరాత్రనక పగలనక నిద్రాహారాలు మాను\nకుని, ముప్పయి ఏళ్ళు శ్రమపడి 'షానామా’\nకావ్యాన్ని పూర్తిచేశాడు.\nఐతే, ఎందుకింతగా కవి శ్రమపడ్డాడు ?\nఅనేది ఒక సమస్యే. పెళ్లియీడుకి వచ్చిన\nతన ముద్దులకూతురుకు దివ్యమైన పెద్ద\nసంబంధం తెచ్చి అతివైభవంగా పెళ్లిచేయా\nఅనేది ఒక్కటే అతనికి పట్టుకున్న కాంక్ష.\nసుల్తాను తనకు గొప్ప బహుమతి ఇస్తాడు\nకదా, తన కోరిక నెరవేర్చుకోవచ్చుకదా\nఅని ఆయన మనసులో పూర్తిగా ధైర్య\nపడ్డాడు. ఈ మనోధైర్యంతోనే దీక్షపట్టి ఫిర\nడౌసీ ' షానామా 'వంటి అద్భుత కావ్యాన్ని\nఅంత కొద్దిగడువులో సృష్టించగలిగాడు.\nఐతే— ఫిరదౌసి ప్రతిభ చూసి ఓర్వలేని\nమత్సరులు కొందరు సుల్తాను చెవిలో\nకిట్టని మాటలు నూరిపోశారు. చెప్పుడు\nమాటలు చెడ్డవికద! ఆ మాటలు చెవిని\nపడగానే ఫాదుషా మనసు విరిగిపోయింది.\nమొట్టమొదట కలిగిన మంచిసంకల్పం\nతిరిగిపోయింది. వెంటనే ఒంటెలను\nయేర్పాటుచేసి వాటి పైన బంగారునాణాలకు\nబదులుగా వెండినాణాలు వేయించి, ఫిర\nదౌసికి కానుకగా పంపించాడు.\nసుల్తాను ఆడినమాట తప్పటంతో కవి\nచేసిన కృషి అంతా అడవికాచిన వెన్నెల\nఅయింది! ఫిరదౌసి కుప్పగా కూలిపోయాడు.\nఈ ముప్పయ్యేళ్లనుంచీ షానామాద్వారా\nతనుచేసిన జ్ఞానబోధలన్నీ ఆ క్షణమందు\nమరిచేపోయాడు. ఫిరదౌసి ఉద్రిక్తుడై, బాధ\nకొద్దీ ఫాదుషాను దుమ్మెత్తిపోశాడు!\nఅంతకతోనైనా ఆవేశం ఆగలేదు ఫిర\nదౌసికి తన పెరట్లో నిలబడివున్న ఒంటె\nలను పొలాలలోకి తరిమివేసి, వాటికి కట్టి\nవున్న తాళ్లను పరపర కోసివేశాడు. అలా\nకోసివేయటంతోనే సంచీలలో వెండినాణా\nలన్నీ జలజలమని నేలని రాలిపోయినై.\nఒక్క లిప్తకూడా అక్కడ నిలవటానికి\nమనస్కరించలేదు. పిట్టకు తెలియకుండా\nఫిరదౌసి మరొకదేశానికి పలాయనమై\nపోయాడు!! ఆ పరాయిదేశంలో ఉలక్క\nపలక్క, జీవచ్ఛవమై అజ్ఞాతంగా రోజులు\nనెట్టుతూవచ్చాడు.\nఅంతలో— సుల్తాను గజనీ మహమ్మ\nదుకూ ఒక సామంతరాజుకూ మధ్యని\nయుద్ధంవచ్చింది. యుద్ధంలో సుల్తానే ఓడి\nపోయే సూచనలు కనిపించినై. కేవలమూ\nఏమీ చేయలేని స్థితి యేర్పడింది. అందు\nచేత, నిస్పృహతో నిరాశతో ఫాదుషా కృంగి\nపోయాడు. పైగా, ఈ స్థితిలో ఆయనకు\nఏమీపాలుపోక, మంత్రిని పిలిచి సలహా అడి\nగాడు. అప్పుడు మంత్రి తనజేబులోనించి ఒక\nగ్రంథంతీసి, ఇలా చదివాడు : \"రణరంగ\nమందు వెనుదిరుగబోకు శత్రుదాడికి\nఎదురుచూడకు. మొదట నీవే దెబ్బతియ్యి.\nవిజయం నిన్నే వరిస్తుంది.”\nఈ మాటలు చెవినిపడగానే సుల్తానులో\nకొత్తజవమూ జీవమూ ఉప్పొంగినై. నించు\nన్నపాటున సైన్యాలను సిద్ధంచేయించుమని\nఆజ్ఞాపించాడు మంత్రికి.\n\"ప్రభూ ! — ఇంత మండుటెండలో\nయుద్ధమా? శత్రు సైనికులుకూడా సేద\nతీర్చుకొంటున్నారే” అన్నాడు మంత్రి.\nఅందుకు ఫాదుషా “అవునయ్యా, అందు\nకోసమే మనమిప్పుడు దెబ్బతీయాలి. ఇదే\nమనకు విజయసూచన. చెయ్యి, సైన్యాలు\nసిద్ధంచెయ్యి” అని వేగిరపెట్టాడు.\nమిట్టమధ్యాహం. మిడసరి లగ్నం.\nసైనికులందరూ విశ్రాంతి తీసుకొంటూ, ఆద\nమరచి వున్నారు. ఆ ఆదునులో సుల్తాను\nసేనలు హఠాత్తుగా శత్రువును ఢీకొని,\nవిజయం పొందినై.\nసుల్తాను ఆనందభరితుడైనాడు. వెంటనే\nమంత్రిని పిలిపించి, \"మంత్రీ ! — నువు\nపుస్తకంతీసి నాకు చదివి వినిపించావే, ఆ\nవాక్యాలు ఏపుస్తకంలోవీ?” అని ఆత్రం\nతోనూ ఆశ్చర్యంతోనూ అడిగాడు.\nఅందుకు మంత్రి \"అవా? ఎవరినైతే\nదేవరవారు న్యూనతపరిచి, ఆతని పలా\nయనానికి కారణభూతులైనారో, ఆ కవిసార్వ\nభౌముడు ఫిరదౌసి వ్రాసిన వాక్యాలే!”\nఅని నిర్భయంగా చెప్పాడు.\nసుల్తాను ని స్తబ్ధుడయ్యాడు! కవికి తను\nచేసిన మహా ద్రోహానికి తనలో తను ఎంత\nగానో సిగ్గుపడాడు!! వాగ్దానంచేసిన అరవైవేల\nబంగారు దీనారాలూ పట్టించుకువెళ్ళి, కవి\nచంద్రుని వెతికిపట్టి, ఆ మహానుభావుడికి\nసమర్పించి రావలసిందని మంత్రికి ఆజ్ఞా\nపించాడు. ఆజ్ఞప్రకారం, మంత్రి యాభై\nలొట్టిపిట్టలమీద దీనారాలు సంచీలలో\nవేయించి, ఫిరదౌసి ఉండే ఆ దూరదేశానికి\nపట్టించుకు వెళ్లాడు.\nఅప్పటికే ఒక యేడాదినుండి కుమిలి\nకృశిస్తూవున్న ఫిరదౌసి బంగారు దీనారాలు\nతెచ్చిన రాజభటులు తనవద్దకు వచ్చేసరికే\nఅస్తమించాడు!\nఅక్కడ ఫిరదౌసి కూతురుమాత్రమే\nఉన్నది. దీనారాలు తెచ్చిన భటులు ఆ\nనాణాలను ఫిరదౌసి కూతురుకు ఈయ\nబోయారు. ఆమె పుచ్చుకోలేదు. పట్టరాని\nదుఃఖంతో, ఆవేశంతో అమె వారిని ఉద్దే\nశించి: 'మీరు కాలయములు. ఇది నా\nతండ్రి జీవితాన్ని అధఃపాతాళానికి అణగ\nద్రొక్కిన నీచపుద్రవ్యం. దీన్ని నేను తాకిన\nట్టయితే నాతండ్రి ఆత్మకు శాంతివుండదు.\nపొండి పొండి. తీసుకపొండి. ఈ ధనంతో\nఇంకా మేడలూ మిద్దెలూ కట్టించుకుని\nమీ సుల్తానునే కులకమని చెప్పండి\nపోయి...!' అంటూ, వాళ్లను తిరగగొట్టి\nపంపివేసింది !\nవజ్రఘాతంవంటి ఈవార్త వినగానే,\nసుల్తాను గజనీ బిరబిర కొలువులోనించి\nశయనమందిరానికి పోయి, తలుపులు వేసు\nకుని, కవీశ్వరుణ్ణి తలుచుకొంటూ కన్నీరు\nమున్నీరుగా వలవల యేడ్చాడు!!\nతరువాత — 'దూసు ' పట్టణమందు\nఫిరదౌసి కవి పేర ఒక చక్కటి సత్రం\nనిర్మించి, ఋణంతీర్చుకున్నాడు. ఆ సత్రం\nశిథిలాలు ఈనాటికీ కనబడతాయి. పారశీ\nకులు వాటిని చూచి నేటికీ కన్నీరు విడుస్తారు.",
            "book_page_end": 28,
            "story_id": "1952_10_05",
            "raw_genre_backup": "చారిత్రక కథ",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "సాటివాళ్లతో సరిగంగాస్నానం",
            "book_page_start": 29,
            "pdf_page_start": 31,
            "pdf_page_end": 34,
            "author": "సి. ఆర్. జానకి - ఖర్గపూర్",
            "genre": "సామాజిక కథ",
            "moral": "ఇతరులతో అనవసరపు పోటీ పడి, అసూయ చెందితే చివరకు నష్టపోతారు.",
            "keywords": [
                "పోటీ",
                "అసూయ",
                "దసరా",
                "గ్రామఫోను",
                "రేడియో"
            ],
            "characters": [
                "కామేశ్వరమ్మ (కావమ్మ)",
                "సోమేశ్వరమ్మ (సోవమ్మ)",
                "లలితమ్మ",
                "రేడియో రిపేరు మనుషులు"
            ],
            "locations": [
                "చెన్నపట్టణం",
                "సేతుపేట వీథి"
            ],
            "content": "చెన్నపట్టణం సేతుపేటలో వెంగన్నమొదలి\nవీథి వుంది. అందులో ఏడవనెంబరు ఇంట్లో\nకామేశ్వరమ్మగారూ, ఎనిమిదవ నెంబరు\nఇంట్లో సోమేశ్వరముగారూ కాపురాలున్నారు.\nప్రతివిషయంలోనూ ఆవిడకూ ఈవిడకూ\nపోటీగా ఉంటూవుండేది.\nకూతురుపుట్టినరోజు వస్తే ఇద్దరూచేశారు.\nసోవమ్మ కాగితపుసంచీలలో తాంబూలం,\nఅరటిపండూ, మిఠా వుండా పెట్టి ముత్తైదు\nవలకు పంచిబెడితే, కావమ్మ కాగితపు\nసంచీకి బదులు గుడ్డ సంచీలు కుట్టించి,\nప్రతీ సంచీలోనూ అదనంగా కొబ్బరికాయా,\nమైసూరుపాకూ, ఇంకా ఏవేవో గమ్మత్తులు\nపెట్టి మరింత దర్జాగా పంచిపెట్టింది.\nఆవిడ రెండంగుళాల జరీ అంచు చీర\nకొనుక్కుంటే ఈవిడ మూడంగుళాల జరీ\nఅంచు చీరె కొని కట్టుకొని, పనివున్నట్లు\nవెళ్ళి ఆవిడకి ప్రదర్శించి వచ్చేది.\nఏడోనెంబరిల్లూ, ఎనిమిదోనెంబరిల్లూ\nకొత్తగా కట్టినవే. ఎనిమిదోనెంబరింటికి ఎల\nక్ట్రిక్ దీపాలున్నాయి. కావమ్మ గారింటికి లేవు.\nకానమ్మగారి కిది కష్టంగానే కనిపిం\nచింది. సోవమ్మక్కూడా దీపాలు లేకపోతే\nఈవిడకంత కష్టంగా ఉండకపోను.\nకావమ్మకి మరొకబాధకూడా వచ్చింది.\nఏమిటంటే సోవమ్మగారు రేడియో కొను\nక్కున్నారు! అసూయతో కాపమ్మ చిక్కి\nపోవటం మొదలుపెట్టేసరికి ఆవిడ భర్త\nవిద్యుద్దీపాలకు బదులు ఒక పెట్రొమాక్సు\nలైటూ, రేడియోకుబదులు ఒక గ్రామఫోనూ\nకొని తెచ్చాడు. కావమ్మగారు పెట్రొమేక్సు\nదీపాన్ని రోజూ సాయంత్రం నాలుగ్గంటలకే\nవెలిగించుకు కూర్చునేది గొప్పకోసం !\nఎనిమిదో నెంబరింట్లో రేడియో వినిపిస్తోం\nదనేసరికి, ఇవతల అన్నం వార్పుకు వచ్చినా,\nవడిలేసిపోయి గ్రామఫోను వేసివచ్చేది!\nఆ వీధిలో మహిళామణులంతా సోపమ్మ\nగారంటే మర్యాదగా చూసేవారు. ఇది\nకావమ్మకి అమర్యాదగా వుండేది.\nఇంతలో దసరాపండుగ లొచ్చాయి. వీధి\nఆడవాళ్లంతా ఒక తీర్మానంచేశారు. 'ఎవ\nళ్ళింట వాళ్లు బొమ్మలకొలువులు పెట్టు\nకోడంకన్న, అందరి బొమ్మలూ చేర్చి లలి\nతమ్మగారింట పెద్ద కొలువుపెట్టి బ్రహ్మాం\nడంగా చేద్దాం!' అని అనుకున్నారు.\nఅందుకు సోవమ్మ \"బాగానేవుంది ఈ\nపద్ధతి”అంది. అప్పుడు కావమ్మ, 'ఈ మాట\nఅసలు నాకే తోచింది. నేను చెబుదామను\nకుంటూంటే వాళ్లు చెప్పేశారు!' అంది.\n\"ఎవరుచెబితేంలెండి గాని, సోవమ్మ\nగారూ, మన ఉత్సవాలు బాగా జరగాలీ\nఅంటే మీరొక్క ఉపకారంచెయ్యాలండీ ”\nఅంది లలితమ్మ. ఆదుర్దాగా వింది కావమ్మ.\n\"ఏంలేదూ : ఆ తొమిదిరోజులూ మీ రేడియో\nకొలువుకి ఎరువియ్యాలి” అంది లలితమ్మ.\nరేడియో ఎరువిచ్చి సోవమ్మ గొప్పదై\nపోతోందనీ, తనకలాంటి మెహర్బానీ రావటా\nనికి అవకాశం లేకుండాపోయిందనీ కావము\nలోలోపల విచారించటం మొదలెట్టింది.\nసోవమ్మగారు, \"మా రేడియో పాడయిం\nదమ్మా ఈమధ్య మావార్ని రిపేరు\nచేయించమంటే వారికి ఒక్కటే ఆశ్రద్ధ.\nపైగా, క్షణం తీరుబాటుండదు” అంది.\nఈమాట వినేసరికి కావమ్మకు కలిగిన\nఆనందం అంతా ఇంతా కాదు. సోవము\nవెళ్లగా చూసి ఆమె లలితమ్మ తో\n\"చూశావా ఎంత అబద్ధమాడిందో ! రేడియో\nపాడైందిట! ఇప్పుడేకదుటమ్మా పెట్టు\nకున్నారు వాళ్ళు! అని ఒక పచ్చి అబద్ధం\nచెప్పి, \"పోనీగాని మా గ్రామఫోను ఇస్తాను\nపట్టించుకెళ్లండి. చక్కా ఏప్లేటుకావలిస్తే\nఅది పెట్టుకోవచ్చు. ఎల్లుండి పాడ్యమినాడు\nపొద్దుటే రండి, పనిమనిషి నెత్తినపెట్టి\nపంపుతాను \" అంది. కృతజ్ఞత తెలిపి, లలి\nతమ్మ వెళ్ళిపోయింది.\nఆరాత్రి కావమ్మ గారికొడుకు గ్రామ\nఫోనుకి ' కీ ' యిస్తోంటే స్ప్రింగుకాస్తా\nపుటుకుమని వూరుకుంది. \"అయ్యో, కొంప\nముంచావురా. ఎల్లుండి లలితమ్మ వస్తే\nఏమని చెప్పేది !\" అంటూ బాధపడింది,\nకావమ్మగారు. ఉన్నపాటున మరమ్మతు\nచేయించమని భర్తను తొందరపెట్టింది.\n\" చూద్దాంలే ” అన్నాడాయన. \"ఎలా\nగురా భగవంతుడా?\" అని ఆమె రోజంతా\nఎంతగానో మధనపడింది. రాత్రి సరిగా\nనిద్రపట్టనేలేదు ఆవిడకి.\nమర్నాడు మొగవాళ్లు ఆఫీసులకి\nపోయాక సోవమ్మ భోజనంచేసుకొని తలుపు\nతాళంవేసి ఎక్కడికో బయల్దేరింది. కావము\nచూసి, \" ఎక్కడికి చెప్మా ?” అనుకుంది.\nమరోగంట సేపటికి ఒక మోటారు లారీ\nవచ్చి సోవమ్మగారి యింటికి యెదురుగా\nఆగింది. కావమ్మ బయటకువచ్చి చూసింది.\nమిట్టమధ్యాహ్నం. యెండవేళ. యెక్కడా\nజనసంచారం లేదు. లారీలో వచ్చినవాళ్ళు\nఇద్దరూ సోవమ్మగారి ఇంట్లోంచి రేడియో\nమోసుకొస్తో కావమ్మ కంటపడ్డారు.\nఅప్పుడావిడ, \"ఇందుకా వెళ్లింది\nసోవమ్మ? రహస్యంగా వీళ్లని పంపి తన\nరేడియో మరమ్మతు చేయించేస్తోందన్న\nమాట! నేను గ్రామఫోను యిస్తానని తెలిసి\nఆ మర్యాద నాకు దక్కకుండా వుండాలని\nచెప్పి తన రేడియో చప్పుచప్పున మరమ్మతు\nచేయించి యిచ్చేస్తోందా!” అని తనలో\nఅనుకుంది.\nవాళ్ళు ఆవిణ్ణిచూసి తెల్లబోయారు.\nఆవిడ \"మిగుట్టు నాకు తెలిసిందిలెండి!\nరేడియో మరమ్మతుకని పట్టుకుపోతున్నారా\nత్వరగా పూర్తిచేసి పట్టుకురమ్మందికాదూ\nసోవమ్మ ? యెంతగుట్టు!” అన్నది.\nవాళ్ళలో ఒకడు చటుక్కుని 'ఔనండి,\nయెవరికీ తెలవనివ్వద్దన్నారావిడ? సాయం\nత్రంలోగా తెచ్చేసి హాల్లోపెట్టెయ్యమన్నారు'\nఅన్నాడు.\nఅప్పుడు కావమ్మకు ఒక ఆలోచన తట్టింది.\n\"ఐతే, ఒక్క రేడియోలుమాత్రమేనా,\nమీరు గ్రామఫోన్లుకూడా మరమ్మతు చేయ\nగలరా?” అని అడిగింది వాళ్లను ఆత్రంతో.\n'చెయ్యకేం?' అన్నాడు అతడు.\n\"మాయింట గ్రామఫోను పాడైంది.\nదాన్ని కూడా బాగుచెయ్యండి... మరొక\nసంగతి: రేడియో మరమ్మతు చాలాకాలం\nఅవుతుంది గనక మెల్లిగా చెయ్యొచ్చు.\nనా గ్రామఫోనుమాత్రం సాయంత్రంలోగా\nఇచ్చెయ్యాలి. మీరు కోరుకున్న బహుమతీ\nఇస్తాను !” అన్నది.\nవాళ్ళు సోవమ్మగారి రేడియోతోబాటు\nకావమ్మగారి గ్రామఫోను కూడా లారీలో\nపెట్టుకుని తొందరగా వెళ్ళిపోయారు. నాలు\nగుంటలకి సోవమ్మగారు ఇంటికొచ్చి తలుపు\nతీసుకొనేసరికి హాల్లో రేడియో కనపడలేదు!\nఆదుర్దాగా వచ్చి కావమ్మ గారితో, “ఏమం\nడోయ్, ఎవళ్ళో మా రేడియో ఎత్తుకు\nపోయారు! వీధితాళం మారుచెవులతో తీసి\nనట్లుగా వుంది. తక్కిన గదుల తాళాలు\nఏమీ తాకనేలేదు. ఇంకా నయం, హాల్లో\nవున్న రేడియోతో సరిపెట్టేరు” అనిచెప్పి\nఅనేకవిధాల వాపోయింది.\nకావమ్మ నిర్ఘాంతపోయింది. \"దొంగలా\nవాళ్లు ? అందుకేగామోసు నన్నుచూసి\nతెల్లబోయారు! నేను వేరేధోరణిలో వుండి\nవాళ్లకి గ్రామఫోను చేతులారా అర్పించు\nకున్నానన్నమాట! పోటీకి పోతే ఇంతే గతి.\n'సాటివాళ్లతో సరిగంగస్నానాని కెడితే,\nముసలి మొగుణ్ణి కాస్తా మొసలి ఎత్తుకు\nపోయిం'దని శాస్త్రం. సరిగ్గా అలాగేఐంది\nయిప్పుడు నాపని!” అనుకొంటూ, ఆమె\nలోలోపలే ఏడ్చుకు వూరుకుంది.",
            "book_page_end": 32,
            "story_id": "1952_10_06",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "దేవరహస్యం",
            "book_page_start": 33,
            "pdf_page_start": 35,
            "pdf_page_end": 40,
            "author": "కె. బాలసుబ్రహ్మణ్యం - తంజావూరు",
            "genre": "రాజ కథ",
            "moral": "కేవలం అపోహల కారణంగా అమాయకులకు అన్యాయం చేయరాదు. నిజమైన వీరుడు, ధైర్యవంతుడు తన ప్రభువుపై కృతజ్ఞతను చూపి రాజ్యాన్ని కాపాడతాడు.",
            "keywords": [
                "మాణిక్యప్రభు",
                "కవలలు",
                "విక్రముడు",
                "విజయ",
                "దాసి అవ్వ",
                "కుట్ర"
            ],
            "characters": [
                "మాణిక్యప్రభు (రాజు)",
                "దేవయ్య",
                "చంద్ర",
                "విజయ",
                "విక్రముడు",
                "అవ్వ (దాసి)",
                "మక్కళ రాజు",
                "మక్కళ రాజపుత్రుడు"
            ],
            "locations": [
                "పుళిందదేశం",
                "మక్కళరాజ్యం",
                "దివ్యభవనం"
            ],
            "content": "పుళిందదేశాన్ని పూర్వం ఒకప్పుడు\nమాణిక్యప్రభు అనే రాజు ఏలుతూ\nవుండేవాడు. ఆయనకు పరమదుర్మార్గుడని\nపేరువచ్చింది. ఐతే, ఇటువంటి చెడ్డపేరు\nరావటానికి ఒక ప్రబలమైనకారణమున్నది.\nఅది యేమిటీ అంటే : రాజ్యంలో ఎవరి\nకైనా కవలలు పుట్టినట్టయితే రాజ్యానికే\nఅరిష్టం కలుగుతుందని ప్రభువుకు గాఢ\nమైన నమ్మిక. అందుచేత, రాజ్యంలో\nఎక్కడగాని ఎవరికిగాని కవబిడ్డలు పుట్టే\nలక్షణాలు తెలిస్తేచాలు, వెంటనే వచ్చి\nతనకు విన్నవించాలని శాసనంచేశాడు.\nశాసనంప్రకారం, తనకు ఏదైనా వర్త\nమానం తెలిసిందనేసరికల్లా ఆ పుట్టిన కవ\nలను రప్పించి, వాళ్లను చంపించివేయటం\nమామూలైపోయింది. ఈ కారణంవల్ల కవ\nలలు పుట్టడమంటే రాజ్యంలో దంపతు\nలందరకూ హడలుగా వుండేది.\nఇటువంటి పుళిందదేశంలో ఒక కుగ్రామ\nమందు దేవయ్య, చంద అని పేదదంపతు\nలుండేవాళ్ళు. వాళ్లకు లేకలేక సంతాన\nభాగ్యం కలుగుతుందనేటప్పటికి, తీరా\nకవలలుపుట్టే చిన్నెలు కనిపించినై. దాంతో\nపాపం, వాళ్లకు దిగులు పట్టుకున్నది.\n'పుట్టితేమట్టుకు బిడ్డలు బతికేయెత్తు లేదు\nకదా' అని చంద్ర దుఃఖింపసాగింది.\nఐతే- దేవయ్య గుండెనిబ్బరంకలవాడు.\nభార్యకు అనేక విధాల ధైర్యంచెప్పి,\nఓదార్చాడు. తనయింటి పరిస్థితి పిట్టకైనా\nతెలియనీయక గుట్టుగా వుంచాడు. పురిటి\nసమయానికి అత్తగారైన అవ్వను\nరప్పించుకున్నాడు.\nఆ అవ్వ మాణిక్యప్రభువువారి దాసీ\nలలో ఒక దాసీ దాసీలందరూ సామా\nన్యంగా కోటలోనే కాపరం ఉండి\nపోయి, ఎప్పుడు పిలుపువచ్చినా పలక\nటానికి సిద్ధంగా వుండాలి. కనుక, అవ్వ\nకూడా కోటలోనే ఉంటూవుంటుందని వేరే\nచెప్పేదేమిటి?\nఅనుకున్నట్టుగానే చంద్రకు కవలలు\nపుట్టారు. ఒకబిడ్డ ఆడుది, రెండవబిడ్డ\nమగవాడు. వాళ్లకు విజయ, విక్రమ అని\nపేర్లుపెట్టి, వాళ్ళను దంపతులు ఎంతో\nఅల్లారు ముద్దుగా అపురూపంగా పెంచు\nకొంటూ వున్నారు.\nఇక్కడ పల్లెటూర పేదదంపతులకు\nకవలలు కలిగిన క్షణంనుంచీ అక్కడ\nరాజుకు చెప్పలేని బాధ యేదో మనసులో\nప్రారంభమైంది. పిల్లలు పెరిగి పెద్దవా\nళ్లవుతున్నకొద్దీ రాజుకు ఆవేదన ఎక్కు\nవగుతూవచ్చింది. రోజురోజూ పీడకలలు\nకూడా రాసాగినై.\nజ్యోతిష్కులను పిలిపించి, రాజు తన\nబాధకు కారణం ఏమైవుంటుందా అని\nప్రశ్నించాడు. వారు శాస్త్రాలన్నీ తిరగవేసి,\n'ఇది రాజ్యంలో కవబిడ్డలు పుట్టిన ఫలితం.\nమరేమీకాదు ' అని కచ్చితంగా చెప్పారు.\nతక్షణమే మాణిక్యప్రభు వాడవాడలా\nదండోరా కొట్టించాడు — రాజ్యంలో కవబిడ్డ\nలను పట్టితెచ్చినవాళ్లకు గొప్పబహుమతి\nఇస్తామని. దేవయ్య నివసించే గ్రామంలో\nకూడా దండోరా కొట్టారు.\nచిత్రమైన ఈ చాటింపు చెవిని పడటం\nతోనే, ఎంత నిబ్బరం కలవాడైనప్పటికీ\nదేవయ్యగుండెలు పీచుపీచుమన్నయి.\nఅయితే, అతడు బుద్ధిశాలి. బెదిరిపోలేదు.\nనిదానంగా భార్యకు మంచిచెడ్డలన్నీ నచ్చ\nజెప్పి, కుమారుడైన విక్రముణ్ణి వెంట\nబెట్టుకుని పారిపోయాడు.\nపోయిపోయి, దేవయ్య కొన్నాళ్ళకల్లా\nమక్కళరాజ్యం చేరుకొన్నాడు. మక్కళ\nదేశపు రాజు మాణిక్యప్రభువుకు కప్పము\nకట్టే చిన్నపాలకుడు. అతనికి ఒక పన్నెం\nడేళ్ల కుమారుడు ఉన్నాడు. అనగా దేవయ్య\nకొడుకు విక్రముడూ, మక్కళ రాజ\nపుత్రుడూ ఒక్కయాడువాళ్లన్న మాట.\nవాళ్ళిద్దరికీ నేస్తంకలిసింది. ఆ వేళావిశేషం\nఎటువంటిదో కాని, ఇద్దరూ ప్రాణస్నేహితు\nలైనారు. ఈ కారణంవల్ల దేవయ్యకు\nమక్కళరాజుకోటలో కొలువు కుదిరింది.\nవిక్రముడు తన ప్రతిభవల్ల, అంచీలమీద\nఅనేక పదవులు సంపాదించి, చివరకు\nసేనాధిపతి అయి రాణించాడు.\nఇది ఇలావుండగా, అక్కడ పుళింద\nదేశంలో ఏమి జరిగిందంటే—\nభర్త పలాయనమైనప్పటినుంచీ ఒంటి\nపాటుగా ఉండలేక, చంద్ర తన కూతురు\nవిజయను వెంటబెట్టుకుని మెల్లగా తల్లి\nవద్దకు చేరుకుంది.\nఅయితే — అవ్వకు గట్టిచిక్కు పట్టు\nకున్నది. ఇప్పుడు కోటలో ఉండటమంటే\nకేవలమూ పులినోట్లో ఉన్నట్టేకద! ముద్దుల\nమనమరాలు విజయను, గుట్టు బయట\nపడకుండా ఎలా కాపాడుకురావటం?\nఇదే పెద్ద సమస్యఐకూర్చుంది.\nఐతే, అవ్వ అనుభవశాలి. అచ్చ మగపిల్ల\nవానికి మోస్తరుగానే ముస్తాబుచేసి తయారు\nచేసింది విజయ ను. ఆ పిల్లనుచూచి\nఅందరూ మగవాడే అనుకొంటున్నారుకాని,\nఏవిధంగానూ అనుమానించలేదు.\nఒకరోజున విజయ, అవ్వతోకూడా\nఅంతఃపురంలోకి వెళ్ళింది. ఆమె ఇంతకు\nముందెన్నడూ అద్దం చూచివుండలేదు.\nకనుక అద్దమంటే యేమిటో, ప్రతిబింబ\nమంటే యేమిటో తెలియనే తెలియదు.\nఅంతఃపురంలో నిలువుటద్దంలో చూచే\nసరికల్లా తన పురుషవేషం కనపడి, అప్ర\nయతంగా ఆమె ఆత్రంతో \"అన్నా!\nఅన్నా !!\" అని పిలిచింది. ఈ పిలుపు\nఅక్కడవున్న ఒకదాసికి వినిపించి, ఆమె\nఈ విడ్డూరమేమిటో చూదామనిచెప్పి\nగుమ్మంవద్దనే పొంచివున్నది.\nఅంతలో అవ్వవచ్చి సంగతి తెలుసు\nకున్నది. అమాయకతవల్లనే తన మనుమ\nరాలు ఇలా కేకవేసినట్టు గ్రహించింది.\nవిజయ కవబిడ్డ అనీ, కవబిడ్డలకు రాజువల్ల\nగండం ఉన్నదనీ, అందుకే మారువేషంలో\nఉండవలసివచ్చిందనీ, గుట్టుగా కాలక్షేపం\nచెయ్యకపోతే ప్రాణానికే మోసమనీచెప్పి\nఆమె మనుమరాలిని హెచ్చరించింది.\nపొంచివున్న దాసీది ఈ మాటలన్నీ\nచెవులారా వినిపోయి, రాజు గారి చెవిని\nవేసింది. వెంటనే రాజు అవ్వనూ మనుమ\nరాలినీ ఖైదులో పెట్టించి, రెండవబిడ్డ గుట్టు\nచెప్పమని బలవంతపెట్టాడు. ఎన్ని యాత\nనలుపెట్టినా అవ్వ ససేమిరా చెప్పండి కాదు.\nదేవరహస్యంగానే వుంచింది. అందుచేత,\nనిర్ధాక్షిణ్యంగా రాజు అవ్వను హతమార్చి\nవేశాడు. తెలివిగల అవ్వ ఈ సందడికి.\nముందు చంద్రను పారిపొమ్మని ఉపాయం\nచెప్పి మరీ పోయింది. చంద్ర తంటాలుపడి.\nమక్కళరాజ్యం చేరుకుంది.\nఎంత నిర్బంధించినా అన్ననుగురించి\nవిజయ చెప్పలేకపోయింది. నిజానికి పాపం,\nఆమెకు ఏమీ తెలియనే తెలియదుకవ!\nరాజుకి ఏవో ఆలోచన తట్టి, ఆమెచేతివ్రాత\nవ్రాయించి పుచ్చుకున్నాడు. ఈమోస్తరు\nదస్తూరీతో పోలికగల దస్తూరి ఎక్కడైనా\nదొరుకుతుందేమో కనిపెట్టుమని నిపుణు\nలను నియమించాడు.\nఆ సమయంలో ఎవరో రాయబారి\nఒక జాబు తెచ్చి రాజుకు సమర్పించు\nకొన్నాడు. అది మక్కళదేశపు రాజువద్ద.\nనుండివచ్చిన జాబే ! విప్పి చూడటంతోనే\nరాజు అమితాశ్చర్యపోయాడు! ఏమీ?\nఆ లేఖలోని దస్తూరీ సరిగ్గా విజయ చేతి\nవ్రాతమోస్తరుగానే వున్నది.\nతరువాత చదివేసరికి, ఉ తరంలో ఇలా\nవున్నది :— \" ప్రభూ! — దేవరకు ఒకేసారి\nఎనభై బళ్లమీద వేయించి బంగారు మొహి\nÂలు సమర్పించుకుంటాను. ఇవి స్వీక\nరించి, మా రాజ్యాన్ని స్వతంత్ర రాజ్యంగా\nప్రకటించ కోర్తాను.”\nఇది చదివి రాజు చాలా సంతోషించాడు.\nఇప్పుడు పంపినజాబు వ్రాసిందెవరో వారి\nపరంగా ద్రవ్యం పంపినట్టయితే కోరిక\nనెరవేరుస్తా'మని వ్రాసి, ఆ రాయబారిచేతనే\nజవాబుపంపించాడు మాణిక్యప్రభు.\nఈజాబు చేసిన కొద్దిరోజులకే అనుకున్న\nప్రకారం, మక్కళరాజ్యంనుండి ఎనభై\nబళ్లువచ్చేసి, నగరపొలిమేరలో విడిసినై.\nమాణిక్యప్రభుకు కబురు తెలియగానే\n'ఆ కవబిడ్డ ఎలా వుంటాడో చూడాలనే\nఆత్రంతో స్వయంగానే బయల్దేరి పొలిమేర\nవరకు తరలివెళ్లాడు.\nమొట్టమొదటి బండిలోనుండి దిగివచ్చిన\nవిక్రముడు రాజుకు వినయపూర్వకంగా\nనమస్కరించాడు. రాజు ఆశ్చర్యానికి\nమేరలేకపోయింది ! విజయా, విక్రముడూ\nఒక్క అచ్చున పోతపోసిన బొమ్మలు!!\nఏమీ తేడాలేదు.\nరాజు పిల్లవానిని ఎంతో ఆప్యాయంతో\nఆదరించాడు. కుశలప్రశ్నలు వేశాడు.\nమాటవల్లా, రూపువల్లకూడా ఈ పసివాడు\nవిక్రముడు, విజయతోడి కవబిడ్డేనని\nనిశ్చయమై పోయింది. 'ద్రవ్యపు సంచీలు\nదింపించమని సెలవా!' అని అనుజ్ఞకోరాడు\nవిక్రముడు. అటు అనుజ్ఞనిస్తూ, దుష్టుడైన\nమాణిక్యప్రభు ఇటు భటులకు సంజ్ఞ\nచేశాడు.\nరాజు సంజ్ఞచేసేలోపలనే విక్రముని\nసంజ్ఞ అందుకుని ఎనభై బళ్ళపైనున్న\nద్రవ్యపు సంచీలలో ఒక్కొక్కదానినుండి\nఒక్కొ క్క యోధుడు బిలబిలమంటూ\nబయటికి వచ్చేశాడు. వాళ్లందరూ ఆయు\nధాలతో తయారుగావున్న వీరులు! ఆద\nమరపున వున్న రాజుపరివారంమీద పడి,\nవాళ్లను నుగ్గునుగ్గు చేసివేశారు. ఆ సంద\nడిలో ఎవరు చంపివేశారోగాని, పాపం!\nమాణిక్యప్రభుకూడా నేలని కూలాడు.\nమాణిక్యప్రభు చచ్చినందుకు నగరంలో\nఎవ్వరూ విచారం కనబరచలేదు. సేనాధి\nపతి ఐన విక్రమునిచూచి అందరూ జోహారు\nచేశారు. అతడు విజయకు అన్నగారేనని\nతెలిసి ముచ్చటపడ్డారు. అతని యుక్తికీ,\nప్రభుభక్తికీ, శౌర్యానికీ, ప్రతాపానికి లోకులు\nజేజేలుకొట్టారు. విక్రముడే పుళిందదేశ\nరాజుగా ఉండాలని ప్రజలు కోరినారు. కాని,\nవిక్రముడుమాత్రం అందుకు అంగీకరించి\nలేదు. తనను పోషించి రక్షిస్తూవచ్చిన\nమక్కళరాజ్యంతో ఈ రాజ్యం ఐక్యంకావ\nటమే తన అభీష్టమని సూచించాడు.\nప్రజలు శివసావహించారు. ఈవిధంగా\nమక్కళరాజుకు స్వాతంత్ర్యం సిద్ధించటమే\nగాక, విక్రముని శక్తివల్ల మహాసామ్రాజ్య\nమైన పుళిందరాజ్యంకూడా దఖలుపడింది.\nవిక్రముని ఔదార్యానికి మెచ్చి, మక్కళ\nరాజు కుమారునికి ఆవెంటనే పట్టంకడుతూ\nవిక్రమున్ని మంత్రిగా చేసుకున్నాడు.\nపైగా, విజయకూ మక్కళరాజపుత్రు\nనికీ అతివైభవంగా వివాహమైంది. ఈ\nవిధంగా, రెండు రాజ్యాలకూ తలవని\nతలంపుగా మైత్రిఏర్పడి, అందరూ సుఖంగా\nఉంటున్నారు. నాటినుంచీ కవలనుగురిం\nచిన దుష్టశాసనానికి స్వస్తిచెప్పివేశారు.\nకృతజ్ఞుడైన విక్రముడు, తమ కుటుం\nబాన్ని రక్షించటానికని బలిఅయిపోయిన\nఅవ్వజ్ఞాపకార్థం, ఆమె చనిపోయిన\nమైదానంలో ఒక అద్భుతమైన దివ్యభవనం\nకట్టించాడు. అది ఒక ఆలయంలాగా\nవుండేది. దానిని పవిత్రస్థలంగా ఎంచి,\nజనమంతా చూడవచ్చేవాళ్ళు.",
            "book_page_end": 38,
            "story_id": "1952_10_07",
            "raw_genre_backup": "రాజ కథ",
            "normalized_genre_te": "రాజ కథ",
            "normalized_genre_code": "ROYAL_TALE",
            "content_type": "STORY",
            "language": "TELUGU"
        },
        {
            "title": "నీతిలేని కోతులు",
            "book_page_start": 39,
            "pdf_page_start": 41,
            "pdf_page_end": 43,
            "author": "జె. ముఖ్యప్రాణరావు - తాడేపల్లిగూడెం",
            "genre": "నీతి కథ",
            "moral": "కేవలం వినోదం కోసం ఇతరులను వేళాకోళం చేయకూడదు. చెడుకు ప్రతిఫలం దక్కుతుంది.",
            "keywords": [
                "కోతులు",
                "కుందేలు",
                "పుట్టతేనె",
                "వేళాకోళం",
                "ప్రతీకారం"
            ],
            "characters": [
                "కుందేలు",
                "నాలుగు కోతులు",
                "వేటగాళ్ళు"
            ],
            "locations": [
                "అడవి",
                "జువ్వి చెట్టు",
                "నది"
            ],
            "content": "అనగనగనగా ఒక అడవి. ఆ అడవిలో\nసమస్తమైన జంతువులూ సంచరిస్తూ\nఉండేవి. అవి ఎటువంటి వైరమూ\nలేకుండా, సఖ్యంగా మసులుతూవుండేవి.\nఒకప్పుడు రోహిణికార్తెలో, ఎండలు\nమండిపోతూవుండగా, ఒక కుందేలు తన\nబొరియనుండి బయటికి వచ్చింది. ముందు\nకాళ్లతో ఒక్కమారు ముఖం తుడుచుకొని,\nపెదవులమీద నాలుక అటుయిటు తిప్పి,\nచుట్టూ కలయజూచేసరికి, వేడిగాలి భరించ\nలేక ఆపసోపాలుపడుతూ వస్తున్న నాలుగు\nకోతులు దానికి ఎదురుపడినై.\nకోతులూ, కుందేలూ ఒకళ్లనొకళ్ళు\nపలకరించుకొన్నయి. కుశలప్రశ్నలు వేసు\nకున్నయి. ఒక చెట్టునీడని నించుని చాలా\nసేపు పిచ్చాపాటి మాట్లాడుకున్నయి. అన్నీ\nఅయినతరవాత కోతులు ఊరికేవుండక\nతమాషాకి కుందేలుతో \" నేస్తం ! నేస్తం !!\nమాయింటిదగ్గర కడవనిండా ప్రశస్తమైన\nపుట్టతేనె పట్టివుంచాము. ఆ మకరందం\nఆరగించామంటే ఈ వడదెబ్బ కాస్తంత\nతగ్గుతుంది. రా, మాతో రా!” అని చెప్పి,\nదానిని ఆహ్వానించినై.\nతెల్లటివన్నీ పాలే అనుకునే అమాయకు\nరాలు కుందేలు. వాళ్ల పిలుపు నిజమే\nననుకొని, అది కోతులవెంట వెళ్ళింది.\nవెళ్లగా వెళ్ళగా ఒక బ్రహ్మాండమైన జువ్వి\nచెట్టు కనిపించింది. ఆ చెట్టుపైన నివా\nసానికి తగిన చక్కటియేర్పాట్లు ఎన్నో\nవున్నయి. ఇదే కోతులబస. కోతులు\nనాలుగూ ఛెంగున ఎగిరి, కొమ్మలు దాటు\nకొని బస చేరుకున్నాయి. అక్కడ ఒక పెద్ద\nకుండనిండుగా తియ్యటి పుట్టతేనె వున్నది.\nకోతులు నాలుగూ చకాకూర్చుని, వంతుల\nప్రకారం ఆ కుండలో తేనె చప్పరించటం\nప్రారంభించినై.\nనేస్తులైన ఆ కోతులు ఇంకా ఎంతట\nతేనె తెచ్చియిస్తాయా అని చెప్పి ఆశతో కని\nపెట్టుకున్నది కుండేలు. అలాంటిపని యేమీ\nఅవి చేయలేదు సరికదా, అందులో ఒక\nకోతి 'ఓయి కుందేలుభయ్యా! ఏమిటీ\nసందేహిస్తున్నావు? రా, చెట్టుమీదికి\nరావయ్యా! ఆహాహా, ఈ మధువు చూడు,\nఅమృతం! దేవతలు తాగే అమృతం!!'\nఅని లొట్టలు వేస్తూ, ఊరించింది.\nకోతులుచేసిన కుచేష్టను గ్రహిఁచింది\nబుద్ధిసూక్ష్మత గల కుందేలు. 'ఓసి\nతిమన్నల్లారా ! మీపని ఇలావున్నదా? కానీ,\nమీగడ్డి మీకు తినిపిఁ చకపోతానా' అని\nమనసులో అనుకొని, తల పంకించి తన\nబొరియలోకి మరలిపోయింది.\nకొంతకాలమైనతరవాత ఆ అరణ్యం\nలోకి కోతులనుపట్టే వేటగాళ్ళు వచ్చారు.\nవాళ్ళు తరుముకువస్తున్నకొద్దీ కోతులు'\nప్రాణాలు రక్షించుకోటానికని అడవిలోపలి\nకంటా పోజొచ్చినై. అలా పారిపోతున్న\nకోతులకు మన కుందేలు నివసించే బొరియ\nపక్కనించే దారి యేర్పడివుంది.\nఈ సమాచారం తెలిసిన కుందేలు ఒక\nతమాషాచేసింది. దాలో బాగా ఒక పాతిక\nగజాలమేర ఆకూ అలమూ పరిచి, ఒక\nరాత్రివేళ నిప్పుపెట్టింది. ఆ చెత్త అంతా\nకాలిపోయి మసిఐ వూరుకుంది. ఏమీ\nఆనవాలు తెలియకుండా దానిపైన ఎండు\nటాకులు మామూలుగా పరిచేసింది.\nకుందేలు మనసులో అనుకొన్నట్టుగానే,\nఒకరోజున దాని నేస్తాలయిన కోతులు\nనాలుగూ చెప్పిపోదామని అక్కడికి వచ్చినై.\nవాటి అవస్థకు కుందేలు విచారం నటించి,\n'అయ్యోపాపం! దారీతెన్నూ తెలియని\nఏదేశానికి పోవాలోకద మీరు ? కష్టకాలం\nవచ్చిపడిందే! మళ్ళీ మనం కలుసుకునే\nదప్పుడో!' అని సానుభూతి కనబర్చింది.\nకోతుల గౌరవార్థం కుందేలు వాటిని\nవిందుకు పిలిచింది. తన బొరియడగ్గర ఎంతో\nచక్కటి ఏర్పాట్లు చేసింది. 'భాయీలూ!\nఆ నదిలో స్థానాలుచేసిరండి. మంచి\nద్రాక్షరసం తెప్పించాను. ఆరగిద్దాం. పోయి\nరండి చప్పున !' అంటూ తను తయారుచేసి\nవుంచిన ప్రదేశంమీదుగా దారిచూపింది.\nకుందేలు విందు నిజమేననుకున్నాయి\nకోతులు. నదికి స్నానానికిపోయి బొరియకు\nరాబోతూంటే ఆకులకింది నుసి ఒంటికి\nఅంటుకొని, అవి నల్లగా తయారైనాయి!\n'ఇదేమిట్రా గోల' అనుకొని మళ్ళీ\nనదికి పోయినై కోతులు, నుసి కడిగేసుకు\nవద్దామని. స్నానంచేసిన తడివంటికి ఈ\nనుసి మరింత ఎక్కువగా అంటుకుంటుంది\nకదా అనే బుద్దే పోలేదు వాటికి.\nఈవిధంగా నుసి వదుల్చుకుందామనే\nప్రయత్నంలో ఆ కోతులు నడికి పోతూ\nవస్తూ ఉన్నాయిగాని, వళ్ళు పరిశుభ్రం\nచేసుకొని బొరియచేరుకునే పుపాయం\nమట్టుకు వాటికి తోచనేలేదు.\nఇలా ఆ నదికి వస్తూ పోతూవున్న ఆ\nకోతులను ఎంతో ఆప్యాయంతో పిలుస్తూ,\n'రండయ్యా కోతి భాయీలూ ! - ఎంత\nమధురాతి మధురంగా వుండయ్యా ఈ\nద్రాక్షారసం!!' అని ఊరిస్తూ, ఒకొక్క\nగుటకే వేయసాగింది కుందేలు.\nఅంతలో వేటగాళ్ళు తరుముకువస్తున్న\nసందడి అయేసరికి బుద్ధిమాంద్యం గల\n* మర్కటాలు కుందేలువేపు తిరిగి చూడ\nనైనా చూడకుండానే ప్రాణరక్షణకోసం\nదారిపట్టాల్సి వచ్చింది !!!\nపోతూ పోతూ కోతులు 'ఆనాడు మనం\nకుందేలును వేళాకోళం చేశాం. దానికే\nఇప్పుడీవిధంగా దెబ్బతీసింది అది. విలాసం\nకోసమైనా ఒకళ్ల మనసు నొప్పించకూడదు.\nబుద్ధి వచ్చింది' అని అనుకున్నాయి.",
            "book_page_end": 41,
            "story_id": "1952_10_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "నవమిపూట",
            "book_page_start": 42,
            "pdf_page_start": 44,
            "pdf_page_end": 48,
            "author": "పాలంకి వెంకటరామచంద్రమూర్తి- మదరాసు",
            "genre": "పౌరాణిక/నీతి కథ",
            "moral": "పెద్దలు లేదా శాస్త్రాలు చెప్పిన కట్టుబాట్లను ఉల్లంఘించకూడదు. అతి ధైర్యం లేదా మూర్ఖత్వం ఇబ్బందులకు దారితీస్తుంది.",
            "keywords": [
                "శంకరయ్య",
                "లక్ష్మమ్మ",
                "నవమిపురుషుడు",
                "ప్రయాణం",
                "తిథి దోషం"
            ],
            "characters": [
                "శంకరయ్య (తిక్క శంకరయ్య)",
                "లక్ష్మమ్మ",
                "నవమిపురుషుడు",
                "రాజు",
                "మంత్రి"
            ],
            "locations": [
                "పట్నం",
                "ఊరు"
            ],
            "content": "అనగనగా ఒక ఊరు. ఆ ఊళ్లో కాపు\nదంపతులకు లక్ష్మమ్మఅనే కూతురు.\nఆ కాపుదంపతులు భూమంత అరుగూ\nఆకాశమంత పందిరి వేసి అతివైభవంగా\nకుమా ర్తెకు పెళ్ళిచేశారు. ఆ అల్లుడు చాలా\nఅందమైనవాడు. ఎంత అందముంటేనేం,\nఉత్తి తిక్క శంకరయ్య.\nఅతడి పేరు ఏదైతే మనకేం ?-కథ నడ\nవటంకోసం ' శంకరయ్య ' అనే పిలుద్దాం.\nపెళ్ళిఐన కొద్దిరోజులకే శంకరయ్య వచ్చి\nపెళ్లాన్ని తీసుకువెళ్లతానని పట్టుపట్టాడు.\n'తొందరపడితే ఎలాగోయ్? కొన్నాళ్లు\nపోనియ్యి. అమ్మాయికి సారే చీరా పెట్టి\nపంపిస్తాం. ఈలోగా నువ్వు పండగకీ పబ్బా\nనికి వచ్చి పోతూనేవుంటావుకదా ' అన్నారు\nఅత్తమామలు. అందుకు అల్లుడు ' ససే\nమిరా, ఆరుమూడైనాసరే ఇవేళే తీసుకు\nపోవాలి. తప్పదు ' అని భీష్మించాడు.\nచేసేదిలేక అత్తమామలు వారి\nపురోహితుణ్ణి రప్పించి, ఆవేళ ప్రయాణానికి\nమంచిరోజుఅవునో కాదో చూడమన్నారు.\nఅందుకు పురోహితుడు \" అబ్బెబ్బే, ఇవాళ\nనవమి. నవమినాడు ప్రయాణం ఎంత\nమాత్రం తగదు. దశమి మంచిది. రేపటి\nరోజున పంపండి \"అన్నాడు.\n\"అలాచెయ్యి నాయనా” అన్నారు అత్త\nమామలు. అందుకు శంకరయ్య కోప\nగించి \"ఎవడి పెళ్లాన్నివాడు తీసుకు\nపోవటానికి నవమేమిటి? దశమేమిటి ?\nఏమైనాసరే నేను ఇవాళే తీసుకువెడతాను !\nఒక్కక్షణంకూడా ఆలస్యం కావటానికి\nవీల్లేదు ” అన్నాడు.\nఇంక ఆలస్యం చేసినట్టయితే అతగాడికి\nకోపం రెచ్చిపోతుందేమో అన్న భయంకొద్దీ\nవాళ్లు గబగబా పాకపుచలిమిడీ అవ్వీ సిద్ధం\nచేసి, కొత్తచీరా రవికా పెట్టి, లక్ష్మమ్మని\nభర్తవెంట అయితేఆయిందని నవమినాడే\nపంపేశారు.\nవారంలో ఒకొక్ష రోజుకీ ఒకొక్క దేవత\nచొప్పున అధిపతిగా ఉంటారు. ఆదివారానికి\nసూర్యుడూ, సోమవారానికి చంద్రుడూ,\nఈవిధంగా ఏడురోజులకీ ఏడుగురు దేవత\nలున్నారు. ఇలాగనే పాడ్యమీ మొదలైన\nపదహారు తిథులకూకూడా అధిపతులైన\nదేవతలున్నారు. ఈ తిథిదేవతల్ని 'పురు\nమలు' అంటారు.\nనవమితిథికి అధికారిఐన దేవత పేరు\n' నవమిపురుషుడు '. ' నవమినాడు ఎకడి\nవాళ్లకడ ఉండిపోయి విశ్రాంతి తీసుకోవాలి\nగాని ప్రయాణాలు చెయ్యకూడదు' అని\nనవమిపురుషుడు శాసించాడు. అందుకనే\nమనవాళ్లెవరూ సామాన్యంగా నవమినాడు\nప్రయాణం చెయ్యరు. చేస్తేనవమిపురుషుడి\nఆగ్రహానికి గురి అవుతామని భయమే\nఇందుకు కారణం అని మనం అనుకోవాలి.\nఎంతచెప్పినా వినక లక్ష్మమ్మని వెంట\nపెట్టుకుని నవమినాడు ప్రయాణంసాగించిన\nశంకరయ్యపైన నవమిపురుషుడికి కోపం\nవచ్చింది. అతడికి బుద్ధిచెప్పాలని నవమి\nపురుషుడు నిశ్చయించాడు.\nశంకరయ్యా భార్యా ఒక పట్టణ సమీ\nపంగా పోతూవుంటే మధ్యదారిలో వాళ్లకి\nఆకలివేసింది. లక్ష్మమ్మ తెచ్చిన పాకపు\nచలిమిడిలో కొంచెం మొగుడికిచ్చి, తను\nకొంచెం తింది. ఆమెకుదాహం వేసింది. మర\nచెంబు మగడికిచ్చి దానినిండా మంచినీళ్లు\nపట్టుకురమ్మని ఊళ్ళోకి పంపింది. చెంబు\nతీసుకువెళ్లేడు శంకరయ్య.\nతలవని తలంపుగా దొరికిన ఈ అదును\nచూసి నవమిపురుషుడు సరిగా శంకరయ్య\nరూపంతో అలాంటి మరచెంబే నీళ్ళతో\nనింపిపట్టుకువచ్చి, లక్ష్మమ్మముందట\nపెట్టేడు. సరిగా శంకరయ్య కంఠస్వరంతో,\n'దాహంతీర్చుకు బయల్దేరు మరి. చీకటి\nపడకుండా మనం ఊరు చేరుకోవాలిగా'\nఅన్నాడు. ఆ వచ్చినవాడు నిజంగా\nతనభర్తే అనుకొని ఆమె గ్లాసుడునీళ్ళు\nగబగబ తాగి, వెంటనే అతనివెంట\nప్రయాణమైంది.\nమరి కాస్సేపటికి అసలు శంకరయ్య\nమంచినీళ్లతో ఊళ్లోనుంచి తిరిగివచ్చి,\nఅక్కడ లక్ష్మమ్మ కనపడక గాభరాపడాడు.\nతిన్నగా రోడ్డువైపు దృష్టి పెట్టి చూసేసరికి\nదూరాన మలుపు తిరుగుతోన్న లక్ష్మమ్మ\nతాలూకు పచ్చటి చీరకొంగు కనపడింది.\nఆమె ప్రక్కనే మరొక పురుషుడు కన\nపడటంతోనే శంకరయ్యకి గుండె గుభేలు\nమంది. శరవేగాన పరుగెత్తి, రోజుకుంటూ\nపోయి ఆ యిద్దరిముందూ నిలబడ్డాడు.\nఆయాసం తీర్చుకోకుండానే ' ఎవడవురా\nనువ్వు? నా పెళ్ళాన్ని తీసుకుపోతున్నావు?\nక్షమాపణ కోరుకుని నీదారిని నువు తొలగి\nపోతావా? లేక, డొక్కచీరి డోలుకట్ట\nమంటావా!' అని బెదిరించాడు.\nమారురూపంలో ఉన్న నవమిపురుషుడు\nనిర్ఘాంతపోయినట్లు నటిస్తో, \"ఏమిటయ్యా\nనీపెళ్ళాం అంటావేమిటి? నీకేమైనా మతి\nగానిపోయిందా? ఈమె నాభార్య. పుట్టిఁటి\nనుంచి ఇప్పుడే తీసుకువెడుతున్నాను. మా\nఅత్తా, మామా 'ఇవాళ వద్దు. రేపు తీసుకు\nవెళుదుగాని అని పట్టుబట్టినా వినక,అవతల\nతొందరపనివుంది ఇవాళే తీసుకుపో\nతున్నాను” అని అంటూ, ల క్ష్మమ్మ కే సి\nచూసి, \"నడవ్వేం. ఈ పిచ్చివాడితో మనకేం\nపని పదపద?' అని ముందుకు సాగాడు.\nశంకరయ్యకి కోపం, దుఃఖం ముంచెత్తు\nకొచ్చినై. భార్యకి అడ్డువచ్చి, \"లక్ష్మి నువ్వు\nమోసపోకు. వీడెవడో దొంగ. దుర్మార్గుడు !\nనేనే నీ భర్తని ఇలాగ చూడు. నన్ను ఆన\nమాలు కట్టలేవూ? నా చీలమండమీద కంది\nబద్దంత పుట్టుమచ్చ వుందని నువ్వెరుగు\nదువా? అదే ఆనమాలు. నువ్వే చూడు!”\nఅన్నాడు. లక్ష్మమ్మ నవమిపురుషుడి చీల\nమండమీదకూడా అలాంటి పుట్టు మచ్చే\nఉండటంచూచి, ఆ ఇద్దరిలో ఎవడు తన\nభర్తో నిర్ధారణ చేసుకోలేకపోయింది.\nఇంతలో ఆ పట్నంఏలే రాజుగారు\nమంత్రితోసహా ఆటు షికారుకొచ్చి, 'ఏమిటీ\nగలభా?' అని ఆడిగారు. లక్ష్మీమ్మే చెప్పింది:\n'ప్రభూ ! ఆనాడు దమయంతికి వచ్చిన\nచిక్కే ఇప్పుడు నాకూ వచ్చింది. ఆమె\nస్వయంవర మండపంలోకి వెళ్ళేసరికి ఒక\nరికి బదులు ఐదుగురు నలమహారాజులు\nఒకరిపక్క వొకరు కూర్చునివున్నారు. ఆ\nఐదుగురిలోనూ అసలునలుడు ఎవరో ఆమె\nతెలుసుకోలేకపోయింది. అలానే, ఒకే\nరూపంలోవున్న ఈ ఇద్దరిలోనూ నాభర్త\nఎవరో తెలుసుకోలేకపోతున్నాను. ఈ చికు\nనించి ప్రభువులు నన్ను రక్షించాలి' అని\nప్రాధేయపడింది.\nరాజు మంత్రికేసి చూశాడు. మంత్రి\nఆలోచించాడు. 'దమయంతీ స్వయంవరా\nనికి నలరూపంలో వచ్చిన తక్కిన నలు\nగురూ ఏరూపం పడితే ఆ రూపం తాల్చ\nగలిగిన దిక్పాలకులు. ఈ ఇద్దరిలోకూడా\nఒకడు అలాంటి దేవతే అయివుండాలి. ఈ\nఇద్దరిలోనూ ఎవడు దేవతో, ఎవడు మానవుడో\nకనిపెట్టాలంటే, మనిషికి సాధ్యంగాని పని\nఒకటి వీళ్ళిద్దరికి నియమించాలి' అను\nకున్నాడు. ఇద్దరినీ దగ్గరకు పిలిచాడు.\nఇద్దరి చేతులలోనూ కనపడుతోన్న మర\nచెంబులలో ఒకదాన్ని ఆయన అడిగి\nపుచ్చుకుని నీళ్ళువంచేసి, నేల మీద\nపెట్టేడు. 'అబ్బాయిలూ, మీయిద్దర్లో ఎవ\nడైతే ఈ సన్నమూతిగల చెంబులో ప్రవే\nసించి, పైకిరాగలరో, వాడే ఈపిల్లకి భర్త'\nఅన్నాడు మంత్రి.\nఅప్పుడు నవమిపురుషుడు, 'ఏడిసినట్టే\nవుందిపరీక్ష ! నేనిట్టే చెంబులోకి దూరి ఇట్టే\nపైకిరాగలను ! దాన్నిబట్టి ఈ పిల్ల నాభార్య\nఅనిచెప్పి తీర్పుయిస్తావన్నమాట ! కానియ్యి.\nశంకరయ్యను ఏడిపించటానికి ఇదీ బాగానే\nవుంది!' అని మనస్సులో అనుకుంటూ,\nతనలో పొంగే దురహంకారంకొద్దీ, శంక\nరయ్యను పీడించాలనే కసికొద్దీ, క్షణంలో\nతనదేహాన్ని కుదించి దభుక్కుమని\nచెంబులోకి దుమికి గభుకుమని పైకి\nచక్కావచ్చేశాడు. వచ్చి, ' రా లక్ష్మీ. నేను\nనీభర్తనని నిరూపణ ఐపోయింది. కనక\nపోదాం' అన్నాడు.\nలక్ష్మమ్మ అతని పాదాలముందు పడి,\n'స్వామీ, మీరెవరో దేవతలుకాని మను\nష్యులుగారు. మనుష్యలే ఐతే ఇలాంటి\nఅసాధ్యమైన పని చెయ్యగలరా? మేమేదో\nనేరం చేసివుంటాం. మమ్మల్ని శిక్షించటా\nనికే ఇలాగ వచ్చారుగాని...' అంది.\nనవమిపురుషుడు ఆమెపైన జాలిదలిచి\nనిజరూపంలో ప్రత్యక్షమై, ' లక్ష్మీమ్మా,\nనేరంచేసింది నువ్వుకాదు. నీభర్త. ఈ\nనవమినాడు ప్రయాణం తలపెట్టి నాకు\nకోపం తెప్పించాడు!' అన్నాడు. ఆమాట\nవిన్న శంకరయ్య నవమిపురుషుడికి\nసాష్టాంగపడి, 'బుద్దివచ్చింది ప్రభూ!\nఇంకెన్నడూ నవమిపూటా ప్రయాణం తల\nపెట్టను' అన్నాడు.\nనవమిపురుషుడు శాంతించి, దంపతు\nలిద్దర్నీ ఆశీర్వదించి, అదృశ్యుడయాడు.\nఅప్పుడు లక్ష్మమ్మ, భర్తతో 'ఇంక\nప్రయాణం సాగిద్దాం, పదండి. మన కష్టాలు\nగట్టెక్కాయి' అంది. శంకరయ్య వణుకుతో\n'వద్దు. వెనక్కిపోదాం పద. రేపు దశమి\nనాడు బయల్దేరివద్దాం' అని ఆమెతోసహా\nమళ్ళీ వాళ్ల పుట్టినింటికి చేరుకొన్నాడు.",
            "book_page_end": 46,
            "story_id": "1952_10_09",
            "raw_genre_backup": "పౌరాణిక/నీతి కథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "చిత్రమైన గానము",
            "book_page_start": 47,
            "pdf_page_start": 49,
            "pdf_page_end": 50,
            "author": "డి. ప్రభావతి - హైదరాబాద్ (దక్కన్)",
            "genre": "పౌరాణికం",
            "moral": "నిజమైన జ్ఞానం, ప్రతిభ ఉన్నప్పుడు అనవసరపు పోటీలకు తావివ్వకూడదు.",
            "keywords": [
                "సంగీతం",
                "తుంబురుడు",
                "నారదుడు",
                "ఆంజనేయుడు",
                "శిలలు ద్రవించడం"
            ],
            "characters": [
                "శివుడు (పరమేశ్వరుడు)",
                "పార్వతి",
                "సరస్వతి",
                "తుంబురుడు",
                "నారదుడు",
                "ఆంజనేయుడు (మారుతి)"
            ],
            "locations": [
                "స్వర్లోకం",
                "భూలోకం",
                "వింధ్య పర్వతాలు"
            ],
            "content": "శివుని ఢమరుకంలోనించి సంగీతం పుట్టింది.\nఈ సంగీతాన్ని ప్రపంచంలో వ్యాపింప\nజేయాలని ఈశ్వరుడు సంకల్పించాడు.\nసాహిత్యానికి అధిదేవత సరస్వతి ఉండనే\nవున్నది కనుక, సంగీతానికికూడా పెద్ద\nలను ఏర్పరచాలనే వుద్దేశంతో తుంబుర\nనారదులను పిలిపించి, వారికి సంగీతవిద్య\nనేర్పించాడు, పరమేశ్వరుడు.\nఆ ఇద్దరిలో తుంబురుడు దేవలోకం\nలోనూ,నారదుడుభూలోకంలోనూ సంచారం\nచేసి, సంగీతం వ్యాప్తిచేయాలని నిశ్చయం\nజరిగింది. ఆ ప్రకారం తుంబుర నారదులు\nస్వర్లోక, భూలో కాలలో సంగీతవిద్య\nప్రచారం చేయబోయారు.\nఇంతలో — ఒకరోజున, 'తుంబుర\nనారదులలో ఎవరు ఎక్కువ పాటగాడు ?'\nఅని వారిలో వారికి పోటీపడింది. సాహి\nత్యానికి అధిదేవత ఐన సరస్వతివద్దకువెళ్ళి\nఅడిగారు. వారిద్దరి పాటా విని, ఆమె\nస్పష్టంగా ఏమిచెప్పలేక, 'ఇద్దరూ గొప్ప\nపాటగాళ్లేనయ్యా!' అనేసింది.\nసరాసరిపోయి, వాళ్లు ఈశ్వరుణ్నే అడిగి\nవేశారు. శివుడయినా ఏమీ నిర్ధారణగా\nచెప్పలేకపోయాడు, ఉభయులూ గొప్పవాళ్లే\nఅని పొగడటంతప్ప వారిసమస్య తెగలేదు.\nతరువాత వారు పార్వతివద్దకు వెళ్ళి\nఎవరు ఎ క్కు వో చెప్ప మన్నారు. పాట\nవిన్నమీదట, పార్వతిదేవికూడా ఇద్దరిపాటా\nగొప్పగానే వున్నదన్నది. ఈ జవాబుతో\nవారికి తృప్తిగలగలేదు. అప్పుడు పార్వతి\n\"అబ్బాయిలూ ! -సంగీత విద్యలో నిధి ఐ\nనటువంటి ఆంజనేయుడు ఇప్పుడు వింద్య\nపర్వతాలమీద తపస్సు చేసుకొంటూ\nవున్నాడు. మీరుపోయి, మీ పాటలు అతనికి\nవినిపించారంటే మీగొప్పదనం తేలి\nపోతుంది\" అని సలహా చెప్పింది.\nవెంటనే తుంబుర, నారదులు పర్వ\nతా లకుపోయి, తపస్సు చేసుకుంటూ\nవున్న హనుమంతుణ్ని లేపారు. లేపి,\n'హ ను మా ! — నీవేదో సంగీతంలో నిధివట\nకాదా! మే మిద్దరమూ పాడి నీకు విని\nపిస్తాం. శ్రద్ధగా విని, మాలో ఎవరు గొప్ప\nపాటగాడో చెప్పాలి' అని కోరారు.\nహనుమంతుడు చిరునవ్వు నవ్వుతూ,\n\" ఈపాటిదానికే పనికట్టుకువచ్చారా ? సరే,\nఏవి మీ వీణలు. ఇలాయివ్వండి!” అని\nఅన్నాడు. తుంబురుడు తన 'కళావతి'\nఅనే వీణనూ నారదుడు తన 'మహతి 'నీ\nమారుతిచేతికి ఇచ్చారు.\nవారిద్దరి పాటా విని, పరీక్షచేస్తాడుకదా\nఅని తుంబుర, నారదులు కనిపెట్టుకు\nకూర్చున్నారు. వారిని పాడమనలేదు సరి\nకదా, కొంచెంసేపటికల్లా ఆంజనేయుడు\nతనే పాడటం ప్రారంభించాడు. హను\nమంతుడు సంగీతం ప్రారంభించగానే\nకొండలమీది శిలలు ద్రవించి కరిగి, కాలు\nవగా ప్రవహింపసాగినై. తన చేతిలో ఉన్న\nవీణలు రెండూ ఆంజనేయుడు ఆ కాలవ\nమధ్యకు విసిరేశాడు. ఇదంతా చూస్తూన్న\nతుంబుర నారదులు విస్తుపోయారు. మరి\nకొంచెంసేపటికి కాలువగా ప్రవహించిన\nశిలలన్నీ గడ్డకట్టి మామూలుగా మారి\nపోయినై. పాపం, తుంబుర నారదుల\nవీణలు ఆ రాళ్లలో ఇరుక్కుపోయినై.\nవారితో ఆంజనేయుడు 'చేతనైతే మీ\nసంగీత ప్రభావం చూపి ఆ రాళ్ళను కరి\nగించండి. కరిగించి, మీ వీణలు\nమీరు\nతీసుకోండి ! ' అన్నాడు. వారికి చేతకాలేదు,\nతెల్లబోయారు.\nఅప్పుడు హనుమ మళ్ళీపాడి, రాళ్లుకర\nగించి, వీణలను వారికిచ్చివేస్తూ: 'ఇద్దరూ\nఈశ్వరుడి ఆజ్ఞ నెర వేర్చటానికి పెద్దలే.\nసమానమైన విద్వత్తుకలవారే. కనుక పోటీ\nపడవద్దని హితవుచెప్పి పంపాడు.",
            "book_page_end": 48,
            "story_id": "1952_10_10",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "నేటిపాపలు, రేపటి పౌరులు",
            "book_page_start": 49,
            "pdf_page_start": 51,
            "pdf_page_end": 51,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "పిల్లలు",
                "ఫోటోలు",
                "బాల్యం",
                "పౌరులు",
                "చిత్రాలు"
            ],
            "characters": [
                "చి. లీలావతి",
                "చి. విజయకుమార్",
                "చి. జి. హేమసుందరరావు",
                "చి. బాజ్జీ"
            ],
            "locations": [
                "బెంగుళూరు",
                "గుంటూరు",
                "విజయవాడ",
                "త్యాగరాయనగర్"
            ],
            "content": "1. చి|| లీలావతి, బెంగుళూరు\n2. చి|| విజయకుమార్, గుంటూరు\n3. చి॥ జి. హేమసుందరరావు, విజయవాడ\n4. చి॥ బాజ్జీ, త్యాగరాయనగర్",
            "book_page_end": 49,
            "story_id": "1952_10_11",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "అట్టమీది బొమ్మ (దుర్యోధనుడు భీముడు)",
            "book_page_start": 50,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "వివరణ",
            "moral": "భీముడి శక్తి మరియు దుర్యోధనుడి అసూయ మహాభారతంలోని సంఘటనకు కారణమయ్యాయి.",
            "keywords": [
                "భీముడు",
                "దుర్యోధనుడు",
                "కుట్ర",
                "విషం",
                "పాములు",
                "మహాభారతం"
            ],
            "characters": [
                "భీముడు",
                "దుర్యోధనుడు",
                "కురు పాండవులు"
            ],
            "locations": [
                "హస్తినాపురం",
                "గంగానది తీరం"
            ],
            "content": "భీముడు క్రమంగా పెరిగి పెద్దవా\nడయ్యాడు. అతనికి పదిహేనోయేడు వచ్చే\nసరికి తండ్రి అయిన పాండురాజు\nపోయాడు. అందుచేత శతశృంగంనుంచి\nపాండవులు ఐదుగురూ తల్లి కుంతితోసహా\nహస్తినాపురం చేరుకున్నారు.\nఅక్కడ పాండవులూ\nకౌరవులూ కలిసి ధృత\nరాష్ట్రుని పెద్దరికంక్రింద\nపోషింపబడుతున్నారు.\nకురు పాండవులందరూ\nకలిసి ఆడుకొనేవాళ్ళు.\nఅండరిలోకీ భీముని బల\nపరాక్రమాలు అతీతంగా\nఉంటూవుండేవి.\nపదిమందీ కలిసిచెట్లకి\nకోతి కొమ్మచ్చి ఆడుకోబోతే భీముడు తన\nభుజబలంవల్ల ఆ చెట్టును ఊపి పారవేసే\nవాడు. దెబ్బతో అది గజగజ వణికిపోయి,\nచెట్టుమీదివాళ్లంతా కిందపడేవాళ్ళు.\nఇలాంటి పనులెన్నో సరదాకు చేసిచూపి,\nభీముడు తన పరాక్రమాన్ని ప్రదర్శించే\nవాడు. భీముడు ఇలా చేయటం కేవలమూ\nసరదాకోసమే కాని, దురుద్దేశం ఎంతమా\nత్రమూ వుండేది కాదు. ఐతే- అహంకారం\nతోనూ, అర్థంలేని పట్టుదలతోనూ నిండి\nదుర్యోధనుడు భీముని బలపరా\nక్రమాలు చూచి సహించలేకపోయాడు.\nభీముడి పీడ ఎలా వదిలించుకోవడమా\nఅని అదునుకోసం చూస్తూవున్నాడు. ఒక\nప్పుడు గంగానదితీరాన 'ప్రమాణకోటి'\nఅనే స్థలమందు కురు పాండవులండరూ\nవిడిదిచేసి క్రీడలుసల్పటానికి నిశ్చయ\nమైంది. మత్తుపదార్థాలతో, పానీయాలతో\nవిందులు ఆరగించి అందరూ నిద్రిస్తూ\nవుండగా దుర్యోధనుడి పక్షంవాళ్లు భీముణ్ణి\nబలమైన తాళ్లతో కట్టి గంగ\nలోకి తోసివేశారు. భీముడు\nఆ కట్లను అవలీల గా\nతెంచేసుకుని యధాస్థానం\nచేరుకుని మళ్ళీ హాయిగా\nనిద్రిస్తూవున్నాడు.\nఅర్థరాత్రివేళ వచ్చి\nచూడగా భీముడు నిద్రి\nస్తునేవున్నాడు! ఇదిపని\nకాదని దుర్యోధనుడు మరి\nఒక వ్యూహం పన్నాడు. అతని ప్రోత్సా\nహంవల్ల కొందరు, నిద్రిస్తున్న భీముని\nమీదికి కూరమైన నల్లత్రాచుపాము\nలను తెచ్చి వదిలారు. కానైతే, ఎంత\nకాటువేసినా, భీముని శరీరంలోకి పాముల\nకోరలు దిగనేలేదు. కోరలే దిగనప్పుడు\nవిషం ఎక్కేదేమిటి? మెలకువ రాగానే\nభీముడు అవి ఏమిటో చూడకనే పురు\nగుల్ని విదిలించినట్టుగా పాములను విది\nలించి అవతల పారవేశాడు !",
            "book_page_end": 50,
            "story_id": "1952_10_12",
            "raw_genre_backup": "వివరణ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అట్టచివరి బొమ్మ (యాంత్రిక బుల్బుల్)",
            "book_page_start": 51,
            "pdf_page_start": 53,
            "pdf_page_end": 53,
            "author": "చందమామ బృందం",
            "genre": "వివరణ",
            "moral": "యాంత్రిక వస్తువులకు ఉన్న ఆకర్షణ తాత్కాలికమే, సహజమైన కళ శాశ్వతం.",
            "keywords": [
                "బుల్బుల్",
                "యాంత్రిక పక్షి",
                "ఫాదుషా",
                "సంగీతం",
                "పోటీ"
            ],
            "characters": [
                "ఫాదుషా",
                "బుల్బుల్ పక్షి",
                "ఆస్థానగాయకుడు"
            ],
            "locations": [
                "రాజ్యం",
                "శయ్యాగారం"
            ],
            "content": "ఇలావుండగా ఒక రోజున ఫాదుషావారి\nసమక్షానికి ఒక చిత్రమైన బంగీ తెచ్చి\nసమర్పించారు. ఆ బంగీని ఆత్రంతో విడ\nగొట్టించి చూచే సరికి, అందులో ఒక\nఅద్భుతమైన యాంత్రిక బుల్బుల్పట్ట\nకనబడింది. దాని వంటినిండా నవరత్న\nఖచితమైన ఆభరణాలే! దాని మెడను ఒక\nచీటీ వేలాడుతున్నది. ఆచీటీలో \"పర్షియా\nచక్రవర్తి బుల్ బుల్్కు మరి ఏదేశపు\nబుల్బుల్ అయినా తీసికట్టే !\" అనివుంది.\nయాంత్రిక బుల్ బుల్\nపిట్టను మర తిప్పేసరికల్లా\nఅది సరిగ్గా అసలు బుల్\nబుల్ మోస్తరు గా నే\nపాడింది. అప్పుడు ఫాదుషా\nవారు రెండు పిట్టలనూ\nకలిపి ఒకేసారి పాడించ\nమన్నారు. పాడించారు.\nకాని, వాటి పాట కలియ\nలేదు. ఆ పిట్టలు రెండూ\nవిడివిడిగా పాడినప్పుడు దేనికదే మనో\nహరంగా వినపడుతూవచ్చింది. కనుక,\nయాంత్రికపక్షిచేతనే అందరూ ఎక్కువగా\nపాడించి ఆనందింపసాగారు. యాంత్రిక\nపక్షి ఒక పాటను ముఫ్ఫైమూడుసారులు\nపాడినతరువాత, దానిని ఆగమని 'ఇప్పుడు\nఅసలు బుల్ బుల్ పాడాలి' అని అభిలాష\nవెల్లడించాడు ఫాదుషా కాని, ఏదీ?\nఅసలు బుల్బుల్ ఏదీ !!- ఫాదుషావారు\nనివ్వెరపోయారు. అది కృతజ్ఞతలేని పక్షి\nఅన్నాడు పరివారానికి పెద్ద. 'పోనీ పోతే\nపోనీ, దానిని మించినపక్షి వచ్చిందికదా '\nఅన్నారు అందరూ.\nఅప్పుడు ఆస్థానగాయకుడు యాంత్రిక\nపక్షిని మెచ్చుకొంటూ, 'అసలు బుల్\nబుల్ దాని యిష్టాన్ని అనుసరించి గానం\nచేసేది. ఇది అలాకాదు.\nమన యిష్టప్రకారం పాడ\nమన్న పాటలే పాడుతోంది'\nఅన్నాడు. ఆరామం లో\nఫాదుషావారు యాంత్రిక\nపక్షి గానసభ ఏర్పాటుచేసి\nవినగా వినగా, ఒకమాట\nతోచింది. 'గానమంతా\nఅసలు బుల్బుల్ పాడి\nనట్టే వుంది. కానైతే ఏదో\nగాని చెప్పలేని చిన్నలోపం తోస్తున్నది '\nఅని వారు తలిచారు.\nఫాదుషావారు ఉగ్రులై, అసలు బుల్\nబుల్ను రాజ్యంలోనించి వెళ్ళగొట్టించి\nవేసి, యాంత్రికపక్షిని అంతఃపుర గాయ\nకిగా నియమించి శయ్యాగారంలో వారికి\nచేరువగా ఉండేటట్టు దానిని అమర్పించు\nకున్నారు. ఈ విధంగా ఒక సంవత్సరం\nపాటు యాంత్రికపక్షి గానం విని ఫాదుషా\nవారు ఆనందించారు.",
            "book_page_end": 51,
            "story_id": "1952_10_13",
            "raw_genre_backup": "వివరణ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పొట్టిమనిషి పొడుగు కావటం",
            "book_page_start": 52,
            "pdf_page_start": 54,
            "pdf_page_end": 55,
            "author": "ప్రొఫెసరు పి. సి. సర్కార్, మెజీషియన్",
            "genre": "జాలము",
            "moral": "చందమామ బృందం",
            "keywords": [
                "ఇంద్రజాలం",
                "మాయ",
                "ట్రిక్",
                "పొడుగు",
                "సహాయకుడు"
            ],
            "characters": [
                "ఐంద్రజాలికుడు",
                "రెండోవ్యక్తి (సహాయకుడు)",
                "ప్రేక్షకులు"
            ],
            "locations": [
                "రంగస్థలం"
            ],
            "content": "పొట్టిమనిషి పొడుగు కావటం\nఈ ఇంద్రజాలంతో ఏ వ్యక్తి అయినా తాను సహజంగా\nఉన్న పొడుగుకంటె ఎక్కువ పొడగరి కావచ్చు.\nఆరడుగుల పొడుగు ఉండే వ్యక్తి ఏడెనిమిదడుగుల పొడుగు\nకావటం ఎంత ఆశ్చరంగా ఉంటుందో ఆలోచించిచూడండి.\nచెయ్యటం ఇది చాలా సుళువు. కిందనున్న బొమ్మ చూస్తే\nఇందులో కిటుకు ఇట్టే తెలిసిపోతుంది.\nమొట్టమొదట ఐంద్రజాలికుడు తాను సహజంగా ధరించే\nకోటు — ఫాంట్లకన్న బాగా వదులుగా పొడుగ్గా ఉండే\nవాటిని ఒకజత మొద్దుగుడ్డతో కాని, లేదా ఉన్ని గుడ్డతో కాని\nకుట్టించుకోవటం మంచిది. ఫాంట్ కాళ్ళకు మాత్రం\nవెనుకవైపున కొంతభాగం కుట్టించకుండా వెనుకనుంచి\nమరొకరి కాళ్లుదూర్చా\nటానికి వీ లు గా ఉం\nచాలి. ఈ ఇంద్ర\nజాలం చూపటానికి\nఇద్దరువ్యక్తులు అవ\nసరం. ఐంద్రజాలి\nకుడు రంగస్థలంమీద\nఒక టేబిల్ నుఅమర్చి\nదానిమీద టేబిల్\nక్లాత్ నేలకు జీరాడేట్లు\nపరిచివుంచాలి. ఈ\nటేబిల్ క్లాతక్కు కూడా\nరెండు పెద్ద పెద్ద\nచిరుగులు ఉండాలి.\nఆ చిరుగంతమేరా ఐంద్రజాలికుడి పేరుగాని, రకరకాల\nపూలు కాని దారాలతో కుట్టించి ఉంచుకోవాలి. ఈ టేబిల్\nపైభాగాన్నే రంగస్థలంగా ఏర్పాటుచేసుకోవాలి. ఐంద్రజాలి\nకుడు పైన వివరించిన \"కోటూ — ఫాంటూ” తొడుక్కుని\nఅక్కడే నుంచుని మొదటిసారిగా ప్రేక్షకులకు కన్పించాలి.\nఅతడు ఒక పొడుగాటి కర్రను పట్టుకునివుండాలి. అతడు\nఒకచేత్తో హాట్ను తీసి అందరికీ నమస్కారాలను తెలపాలి.\nఅతడు టేబిల్ మీద కూర్చునివుంటాడు. అతడికాళ్ళు రెండూ\nనేలమీదికి ఆనుతూవుంటాయి. అవి నిజంగా తన కాళ్లేనని\nప్రేక్షకులకు నమ్మకంకలిగించటానికి ఒకటి రెండుసార్లు\nఅటూ ఇటూ కదిలించాలి. ఇదిచూసి అందరూ ఆశ్చర్య\nపోతారు. ఐంద్రజాలికుడు టేబిల్ మీద కూర్చున్న మరు\nక్షణంలో అతడు ఎంతో పొడుగ్గా ధరించిన కోటూ—\nఫాంటూ సరీగ్గా సరిపోయినట్లు కన్పిస్తాయి. టేబిల్ క్లాత్\nనేలమీదికి జీరాడుతూ వుంటుంది కనుక దానిచాటున ఉన్న\nరెండోవ్యక్తి ప్రేక్షకులకు కన్పించడు. అంతలో అతడు\nఅంతపొడుగు ఎలా అయినాడా అనేది అందరకూ\nఆశ్చర్యమే. టేబిల్ మీద కూర్చునివున్న ఐంద్రజాలికుడి\nకాళ్లు నిజానికి నేలమీదకు ఆనటంలేదు టేబిల్ క్లాత్\nచాటున వున్న రెండోవ్యక్తి ఆ చిరుగుల సందునుంచి తన\nకాళ్లను, కుట్టించకుండా వదిలిన ఫాంట్ కాళ్లలోకి\nదూర్చేస్తాడన్నమాట. ప్రదర్శనం ప్రారంభించేటప్పుడూ—\nమళ్లీ అయిపోయాక కూడా రంగస్థలంమీద తెరలను\nఉపయోగించటం చాలా అవసరం.",
            "book_page_end": 53,
            "story_id": "1952_10_14",
            "raw_genre_backup": "జాలము",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "చక్రపాణి": 1,
            "బైరాగి": 1,
            "యం. శోభనాద్రి - ఋషివాలీ": 1,
            "చందమామ బృందం": 4,
            "పి. యోగానందం - కంభం": 1,
            "సి. ఆర్. జానకి - ఖర్గపూర్": 1,
            "కె. బాలసుబ్రహ్మణ్యం - తంజావూరు": 1,
            "జె. ముఖ్యప్రాణరావు - తాడేపల్లిగూడెం": 1,
            "పాలంకి వెంకటరామచంద్రమూర్తి- మదరాసు": 1,
            "డి. ప్రభావతి - హైదరాబాద్ (దక్కన్)": 1,
            "ప్రొఫెసరు పి. సి. సర్కార్, మెజీషియన్": 1
        },
        "genre_counts": {
            "సంపాదకీయం": 1,
            "హాస్యం": 1,
            "జానపద కథ": 1,
            "ఫాంటసీ": 1,
            "చారిత్రక కథ": 1,
            "సామాజిక కథ": 1,
            "రాజ కథ": 1,
            "నీతి కథ": 1,
            "పౌరాణిక/నీతి కథ": 1,
            "పౌరాణికం": 1,
            "వ్యాసం": 1,
            "వివరణ": 2,
            "జాలము": 1
        }
    }
}