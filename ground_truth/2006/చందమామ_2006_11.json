{
    "book_id": "చందమామ_2006_11",
    "stories": [
        {
            "title": "భావితరాలకు భద్రత",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "ఉపాధ్యాయులు, జాతీయ నాయకులు చూపిన మార్గంలో పయనించి, దేశ శాంతి, ప్రగతికి కృషి చేయడం ద్వారా భావితరాలకు భద్రత కల్పించాలి.",
            "keywords": [
                "బాలల దినోత్సవం",
                "గాంధీ జయంతి",
                "ఉపాధ్యాయ దినోత్సవం",
                "జవహర్లాల్ నెహ్రూ",
                "డా. సర్వేపల్లి రాధాకృష్ణన్"
            ],
            "characters": [
                "డా. సర్వేపల్లి రాధాకృష్ణన్",
                "మహాత్మా గాంధీ",
                "జవహర్లాల్ నెహ్రూ"
            ],
            "locations": [
                "భారతదేశం"
            ],
            "content": "వ్యవస్థాపకులు\nబి. నాగిరెడ్డి - చక్రపాణి\nభావితరాలకు భద్రత\nసెప్టెంబర్, అక్టోబర్, నవంబర్ నెలలు భారతీయులకు, ముఖ్యంగా పిల్లలకు చాలా ప్రాముఖ్యతను సంతరించుకున్నవి. సుప్రసిద్ధ తత్వవేత్తగా, గొప్ప ఉపాధ్యాయుడుగా పేరుగాంచిన డా. సర్వేపల్లి రాధాకృష్ణన్ జన్మదినమైన సెప్టెంబర్ 5వ తేదీన ఉపాధ్యాయ దినోత్సవం జరుపుకుంటున్నాం. పిల్లల ప్రవర్తనను తీర్చిదిద్దడంలో ఉపాధ్యాయుల పాత్ర చాలా గొప్పది. అందుకే ‘ఆచార్య దేవోభవ!' అంటూ మన పురాతన గ్రంథాలు గురువులను దైవంగా కీర్తిస్తున్నాయి!\nఅక్టోబర్ 2వ తేదీ గాంధీ జయంతి. నిరాడంబరంగా జీవించి, సత్యాహింసల మార్గంలో పయనించి, మన దేశానికి స్వాతంత్ర్యం సముపార్జించి పెట్టిన మహనీయుడు మహాత్మా గాంధీ. అందుకే బాపూజీని జాతిపితగా గౌరవిస్తున్నాం. దేశప్రజలు గౌరవ ప్రదంగా జీవించడానికి మార్గం చూపిన మహనీయుడు పూజ్య బాపూజీ!\nతొలి ప్రధాని జవహర్లాల్ నెహ్రూ దేశ ఆరోగ్యాన్నీ, బాలల ఆరోగ్యాన్నీ సమానంగా భావించాడు. పిల్లల పట్ల ఆయన అపారమైన ప్రేమను కనబరచాడు. బాలల శారీరక, మానసిక అభివృద్ధి కోసం ఆయన కృషి చేశాడు. ఆయన్ను పిల్లలు చాచా నెహ్రూ అని ప్రేమగా పిలిచేవారు. ఆయన జన్మదినం నవంబర్ 14వ తేదీని బాలల దినోత్సవంగా జరుపుకుంటున్నాం.\nజాతికి వెలుగుదారులు చూపిన ఆ మహనీయుల అడుగు జాడలలో పయనిస్తూ, శాంతి భద్రతల పరిరక్షణకు, ప్రగతికి మన వంతు కృషిచేద్దాం. అప్పుడే భావితరాలకు భద్రతను సమకూర్చినవారమవుతాం.\nసంపాదకుడు : విశ్వం\nVisit us at: http://www.chandamama.org",
            "book_page_end": 5,
            "story_id": "2006_11_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "గౌరవం",
            "book_page_start": 7,
            "pdf_page_start": 7,
            "pdf_page_end": 11,
            "author": "చందమామ బృందం",
            "genre": "సాంఘిక కథ",
            "moral": "పెద్దల పట్ల గౌరవం కలిగి ఉండేవారికి దక్కవలసిన గుర్తింపు దక్కుతుంది. విధేయత, వినయం ఆస్తి కంటే గొప్పవి.",
            "keywords": [
                "గౌరవం",
                "ఆస్తి పంపకం",
                "పెద్దలు",
                "విధేయత",
                "గురుకులం"
            ],
            "characters": [
                "శ్రీధాముడు",
                "రమాదేవి",
                "కాముడు",
                "పాత్రుడు",
                "కుచేలుడు (తాత)",
                "చలమయ్య (రైతు)",
                "సుమేధుడు (గురువు)",
                "సునాధుడు (శిష్యుడు)"
            ],
            "locations": [
                "జనకపురి",
                "సీతాపురం",
                "దండకారణ్యం (గురుకులాశ్రమం)"
            ],
            "content": "జనకపురిలో శ్రీధాముడనే భాగ్యవంతుడికి కాముడు, పాత్రుడు అని ఇద్దరు కొడు కులు. వాళ్ళిద్దరూ చక్కగా చదువుకుని పెద్ద వాళ్ళయి బుద్ధిమంతులన్న పేరు తెచ్చుకు న్నారు. తండ్రి వాళ్ళిద్దరికీ తగిన సంబంధాలు చూసి పెళ్ళి చేశాడు కాని, ఆస్తివ్యవహారాలు మాత్రం ఇంకా తనే చూస్తున్నాడు.\nశ్రీధాముడి భార్య రమాదేవి ఒకనాడు భర్తతో ఈ విషయం ప్రస్తావించింది. “మన పిల్లలు బుద్ధిమంతులే కాని, ఆస్తి చేతికి వచ్చాక, వాళ్ళెలా మారుతారో తెలియదు. ఇప్పటిలాగే వాళ్ళు మనల్ని గౌరవిస్తారని నమ్మకం కుదరడానికి కొన్నాళ్ళు పరీక్షిద్దాం,\" అని చెప్పి, ఆయన తన ఇంటిని మూడు వాటాలు చేశాడు. మధ్య వాటాలో తను ఉంటూ, అటూ ఇటూ కొడుకులచేత వేరు కాపురాలు పెట్టించాడు. పెత్తనం తనదే అయినా, పనులన్నీ కొడుకులకు అప్పగించి వాళ్ళ చేత లను గమనించసాగాడు.\nపెద్దవాడు కాముడు ఆస్తిని ఇంకా ఇంకా పెంచాలని ఆలోచిస్తూ, తనకు తోచిన ఉపాయా లను తండ్రికి చెప్పి, ఆయన ఆమోదించాకే అమలు చేసేవాడు.\nచిన్నవాడు పాత్రుడు రోజూ నిద్రలేస్తూనే శ్రీధాముడి తండ్రి కుచేలుడి చిత్రపటానికి నమస్కరిస్తాడు. కుచేలుడి పేరు మీద అంతో ఇంతో దానధర్మాలు చేస్తూ, అందుకు తండ్రి అనుమతి కూడా అడగడు. ఎవరడిగినా కుచే లుడిమనమడినంటాడే తప్ప తన పేరు చెప్పడు.\nఇలా ఒక ఏడాది గడిచాక, శ్రీధాముడు భార్యాసమేతంగా తీర్థయాత్రలకు బయలు దేరుతూ, తన ఆస్తిని రెండు భాగాలు చేసి చిన్న భాగం కాముడికీ, పెద్ద భాగం పాత్రుడికీ అప్పజెప్పాడు. కాముడు చిన్నబుచ్చుకు న్నాడు. భార్య అతన్ని హెచ్చరిస్తూ, “ఆస్తిని ఇద్దరు కొడుకులకూ సమానంగా పంచాలి. లేదా పెద్దవాడివైన నీకు పెద్ద భాగమివ్వాలి. నువ్వు ఊరుకోకుండా వెంటనే మీ నాన్నను అడుగు,” అన్నది. కాముడు ఆమె మాట పాటించాడు.\nకొడుకు గోడు విన్న శ్రీధాముడు నిర్ల క్ష్యంగా నవ్వి, “ఈ ఆస్తి నా స్వార్జితం. పంపకం నా ఇష్టం. నాకు మీతాత, అనగా నా తండ్రి కుచేలుడంటే భక్తి, గౌరవం. ఆయన్ను గౌరవించే పాత్రుడికి పెద్ద భాగమిచ్చాను. ఐతే, ఈ పంపకం తాత్కాలికం. నా తీర్థ యాత్రలయ్యేసరికి నీలో నేను మెచ్చేమార్పు వస్తే, పెద్ద భాగం నీకే దక్కవచ్చునేమో,” అనేసి యాత్రలకు వెళ్ళిపోయాడు.\nపాత్రుడు కుచేలుణ్ణి గౌరవించడం వెనక ఇంత కథ ఉన్నదని తెలియని కాముడాశ్చర్య పడి, తమ్ముణ్ణి కలిసి, “తాత చనిపోయిన ప్పుడు నీకు మూడేళ్ళయితే నాకు ఆరేళ్ళు. నాకే తెలియని ఆయన గొప్పతనం నీకెలా తెలుసు? ఆయనపై నీకింత అభిమానం ఎందుకు?” అని అడిగాడు.\n“మన తండ్రికి జన్మనివ్వడం ఆయన గొప్పతనం. మన తండ్రిని సంతోషపెట్టడం నా ధ్యేయం,” అన్నాడు పాత్రుడు.\nఆ తరవాత కాముడు ఆ విషయం గురించి బాగా ఆలోచించి, పాత్రుడి వద్ద వున్న పటా నికి మూడింతల పరిమాణంలో కుచేలుడి చిత్రపటాలను రెండింటిని తయారు చేయిం చాడు. ఒక పటాన్ని తన ఇంట్లో అలంకరిం చాడు. రెండవ పటాన్ని ఊరి గుడి మంట పంలో అలంకరించడానికి నూరువరహాలు చందా ఇచ్చాడు.\nఇలా ఉండగా జనకపురికి పొరుగు గ్రామ మైన సీతాపురంలోని చలమయ్య అనే రైతు, అప్పులపాలైపోయి, తీర్చేమార్గం తెలియక, ఆత్మహత్య చేసుకోబోయాడు. ఆ సమ యంలో అక్కడికి వచ్చిన పాత్రుడు అతణ్ణి అడ్డుకుని కాపాడాడు. తర్వాత విషయం అడిగి తెలుకుకుని, \"నీకు నేను మా తాత కుచే లుడి పేరు చెప్పి పది వరహాలిస్తాను. ఆ పెట్టు బడితో పొలం సాగుచెయ్యి. మా తాత మహి మతో నీ కష్టాలన్నీ తీరిపోతే, నా డబ్బు నాకు తిరిగి ఇద్దువుగాని,” అని ధైర్యం చెప్పాడు.\nఆ డబ్బు తీసుకుని సీతాపురం తిరిగి వెళ్ళిన చలమయ్యకు - మరునాడు పొలం దున్నుతుండగా లంకెబిందెలు నాగలి కర్రుకు అడ్డు తగిలాయి. వాటినతడు గ్రామాధికారికి చూపి తే, ఆయన బిందెల మీది రాతలను చదివి, “ఇవి నీ పూర్వులు నీకోసం పాతి పెట్టినవి. ఈ ధనం నీదే!” అన్నాడు.\nచలమయ్య జాతకం మారిపోయింది. అతడు జనకపురి వెళ్ళి, పాత్రుడికి డబ్బు తిరిగి ఇచ్చి, కృతజ్ఞతలు చెప్పాడు. “ఇందులో నాదేంలేదు. అంతా మా తాత కుచేలుడి మహిమ,” అన్నాడు పాత్రుడు. “నేనే కాదు. కుచేలుడి మహిమ అందరూ తెలుసుకోవడా నికి, మా ఊరి గుడిలో ఆయన పటం ఆవిష్క రించి, వేడుక చేస్తాను. అది నీ ఆధ్వర్యంలోనే జరగాలని నా కోరిక. నువ్వు తప్పక రావాలి,” అన్నాడు చలమయ్య.\nఈలోగా తీర్థయాత్రలు ముగించుకుని శ్రీధాముడు రెండు రోజుల్లో తిరిగి రాగలనని కొడుకులకు కబురు పంపాడు. ఆ కబురం దిన సమయానికే సీతాపురంలో వేడుకలకు రమ్మని చలమయ్య నుంచి పిలుపు వచ్చింది. తండ్రి వచ్చేసరికి, తిరిగి వచ్చేస్తామని అన్నకు చెప్పి సీతాపురం వెళ్ళాడు పాత్రుడు.\nఅయితే, శ్రీధాముడు వచ్చిన సమయానికి పాత్రుడు జనకపురికి చేరుకోలేక పోయాడు. కాముడాయనకు ఘనస్వాగతం పలికాడు. తండ్రి పాత్రుడి గురించి అడిగితే, చలమయ్య విషయం చెప్పి, “నువ్వొస్తున్నట్టు తెలిసీ తమ్ముడు సీతాపురం వెళ్ళాడు,\" అంటూ నిష్టూరంగా మాట్లాడాడు. ఆ తరవాత తండ్రి గౌరవార్థం విందు చేసి ఊరి పెద్దలను పిలి చాడు. అందరూ కాముడికి తండ్రిపై ఉన్న గౌరవాభిమానాలను కొనియాడారు.\nఆ సమయంలో అక్కడికి వచ్చిన ఒక మనిషి, “అయ్యా, కాముడుగారు ఎక్కడ ఉంటారు?” అని అడిగాడు. కాముడు ముందుకు వచ్చి, “నేనే కాముణ్ణి. ఏం కావాలి?” అని అడిగాడు. “సీతాపురం నుంచి కుచేలుడుగారి మనవడు పంపగా వచ్చాను. ఆయన రేపు సాయంకాలానికి ఇక్కడికి వస్తున్నట్టు చెప్పమన్నారు,” అన్నాడు. అది విన్న శ్రీధాముడు ఆ మనిషినడిగి సీతాపురం వేడుకల వివరాలు తెలుసుకుని, “ఆహా, పెద్దలంటే పాత్రుడికున్న గౌరవం, అపారం,\" అని మెచ్చుకున్నాడు.\nవిందు ముగిసి అందరూ వెళ్ళిపోయాక, “నీ పట్ల తమ్ముడు చూపిన గౌరవానికీ, నేని చ్చిన గౌరవానికీ తేడా కనబడుతూనే ఉంది. తాతగారి విషయానికి వస్తే, తమ్ముడాయన పేరుతో ఇచ్చిన డబ్బు వెనక్కు తీసుకున్నాడు. సీతాపురం గుడిలో చలమయ్య పెట్టిన తాత గారి చిత్రపటం చూడ్డానికి వెళ్ళాడు. నూరు వరహాలు ఖర్చుపెట్టి మన ఊరి గుడిలో తాతగారి చిత్రపటాన్ని పెట్టించిన నాకంటే వాడి గౌరవం గొప్పదనడం నీ పక్షపాత బుద్ధి కాదా?” అన్నాడు కాముడు ఉక్రోషంగా.\nఅందుకు శ్రీధాముడు నవ్వి, “ఏది చేసినా నీ పేరుతోనే చేస్తూ నువ్వు పేరు తెచ్చుకుంటు న్నావు. అన్నీ తాత పేరుతో చేస్తూ ఆయన పేరునిలబెడతూన్న పాత్రుడి గొప్పతనం గ్రహించలేని నీకు గౌరవం అంటే ఏమిటో చెప్పగలవాడు దండకారణ్యంలో గురుకులా శ్రమం నడుపుతూన్న సుమేధుడొక్కడే. తమ్ముడు తిరిగి వచ్చాక వాణ్ణి వెంటబెట్టుకుని ఆయన వద్దకు వెళ్ళు. నీకు సందేహ నివృత్తి అవుతుంది,” అన్నాడు.\nమరునాటి సాయంత్రానికి పాత్రుడు తిరిగి వచ్చాడు. రెండు రోజుల తరవాత, తండ్రి ఆనతి ప్రకారం అన్నదమ్ములిద్దరూ దండకారణ్యం వెళ్ళి సుమేధుణ్ణి కలుసుకున్నారు. కాముడి సందేహం విన్న సుమేధుడు, “నీ తమ్ముడు పెద్దలను నీకంటే మిన్నగా గౌరవిస్తాడని నీ తండ్రి అభిప్రాయం. మీరిద్దరూ కొన్ని రోజులు ఇక్కడే నా ప్రియశిష్యుడు సునాధుడితో ఉంటూ-అన్నీ అతడు చెప్పినట్టే చేయండి,” అంటూ వారిని సునాధుడికి అప్పగించాడు.\nమరునాడు సుమేధుడు వారిని సూర్యో దయానికి ముందే నిద్రలేపి, చన్నీటి స్నానం చేయించాడు. ఆ తరవాత ముగ్గురూ వెళ్ళి, సుమేధుడు శిష్యులకు చెబుతూన్న పాఠాలు విన్నారు. పాఠాలు చెప్పడం అయ్యాక సుమే ధుడు, “ఇప్పుడు మీరు అడవిలోకి వెళ్ళి నేలరాలిన ఫలాలు సేకరించండి. చెట్టు నుంచి పండును కోయవద్దు. జీవహింసకు పాల్పడవద్దు. సేకరించిన ఆహారాన్ని అందరూ సమంగా పంచుకుని తినండి,” అన్నాడు.\nకాముడు, పాత్రుడు సునాధుడితో కలిసి అడవిలోకి వెళ్ళారు. దారిలో సునాధుడు వారిని ఒక చెట్టెక్కి పళ్ళు కోయమన్నాడు. గురువు వద్దన్నాడని కాముడు కొయ్యన న్నాడు. పాత్రుడు మాత్రం చెట్టెక్కబోతే అక్క డున్న కోతి ఒకటి మీద పడబోయింది. సునా ధుడు చెప్పగా అతడా కోతిని చిన్నరాయి తీసి గురిచూసి విసిరి తరిమేశాడు. కాముడు వారిస్తున్నా వినలేదు. చెట్టెక్కి సునాధుడు చెప్పినన్ని పళ్ళు కోశాడు. “కష్టపడి కోసిన పళ్ళు. వీటిని ఇతరులతో పంచుకోవద్దు. మనమే తినేద్దాం,\" అన్నాడు సునాధుడు. పాత్రుడు సరేనన్నాడు. అయితే, గురువు మాటను అతిక్రమించడానికి ఇష్టపడని కాముడు, పరుగున సుమేధుడి వద్దకు వెళ్ళి జరిగినదంతా చెప్పాడు. సుమేధుడు పాత్రుణ్ణి పిలిపించి సంజాయిషీ అడిగాడు.\n“గురువర్యా, మీ ఆశ్రమంలో ఉండగా - అన్నీ సునాధుడు చెప్పినట్టే చేయమని నన్ను ఆదేశించారు కదా? నేను మీ ఆదేశాన్ని పాటిం చాను,” అన్నాడు పాత్రుడు.\nఅందుకు కాముడు, “మరి గురువు పాఠం చెబుతూ ఇచ్చిన ఆదేశాల మాటేమిటి?” అంటూ తమ్ముణ్ణి నిలదీశాడు.\nఅప్పుడు సుమేధుడు చిన్నగా నవ్వి, “నా పాఠాలు నా శిష్యులకోసమే తప్ప, మీ కోసం కాదు. నువ్వు, పాత్రుడు ఇక్కడికి విద్యార్థు లుగా రాలేదు. నేను మిమ్మల్ని అన్నీ సునా ధుడు చెప్పినట్టే చేయమని ఆదేశించాను. సునాధుడు నా మాట పాటించక పోతే అతడు నన్ను అగౌరవపరచినట్టు. సునాధుడి మాట పాటించక పోతే మీరు నన్ను అగౌరవపరచి నట్టు. ఇప్పుడు నువ్వే చెప్పు. పెద్దల్ని గౌర వించేది పాత్రుడా, నువ్వా?” అన్నాడు.\nకాముడు తెల్లబోయి, \"అసలీ సమస్య అంతా సునాధుడు మిమ్మల్ని అగౌరవ పర చడంవల్ల కదా వచ్చింది?” అన్నాడు.\n\"ఇందులో సునాధుడి తప్పేమీ లేదు. మిమ్మల్ని పరీక్షించడం కోసం నేనే అతణ్ణి అలా చెయ్యమన్నాను. నా ప్రియశిష్యుడి ప్రవర్తనలోనూ, ఆ ఆదేశంలోనూ ఏదో ఆంతర్యం ఉన్నదని నీకు స్ఫురించ లేదంటే నీకు నా మీద గౌరవం లేదని అర్థం. కాదంటావా?” అన్నాడు సుమేధుడు.\nతన తండ్రి శ్రీధాముడు చేసిన ఆస్తిపంప కంలో ఏదో ఆంతర్యం ఉన్నదని గ్రహించక, అదేమని ఎదురుతిరగడం వల్ల తనకు ఆయనపట్ల గౌరవం తక్కువేనని అప్పటికి అర్థమైంది కాముడికి. తరవాత సుమేధుడికి పాదాభివందనం చేసి, తమ్ముడితో కలిసి జనకపురి వెళ్ళి తండ్రిని తన తప్పు క్షమించ మని వేడుకున్నాడు.\nఅప్పుడు శ్రీధాముడు, “తండ్రి నిర్ణయాన్ని తప్పు పట్టడం గౌరవం కాదని నువ్వు గ్రహించా లనే ఇదంతా చేశాను. కానీ, మీరిచ్చే గౌరవాన్ని బట్టి ఆస్తి పంపకం చేయడం నాకూ గౌరవం కాదు,\" అంటూ కొడుకులిద్దరికీ ఆస్తిని సమంగా పంచి ఇచ్చాడు.",
            "book_page_end": 11,
            "story_id": "2006_11_02",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "నరకం చూపేవాడు",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "హాస్యం",
            "moral": "ఎదుటివారిని మించిపోవాలనే ఆతృత కంటే, సరైన సంస్కారంతో ఆలోచించడం గొప్పది.",
            "keywords": [
                "చిత్రకళ",
                "దొంగలు",
                "నరకభయం",
                "రామేశం",
                "కామేశం"
            ],
            "characters": [
                "కామేశం",
                "రామేశం",
                "గ్రామాధికారి",
                "ఊరి పెద్దలు"
            ],
            "locations": [
                "దూరగ్రామం"
            ],
            "content": "ఏదో విధంగా తనపొరుగునేవుంటున్న రామేశాన్ని మించిపోవాలనుకునేకామేశం, దూరగ్రామంలో చిత్రకళాభ్యాసం చేసివచ్చి, తన ప్రతిభను ప్రదర్శించే అవకాశం కోసం ఎదురుచూస్తున్నాడు.\nఆ సంవత్సరం ఊళ్ళో దొంగతనాలెక్కువయ్యాయి. పట్టుబడిన దొంగలను సంకెళ్ళు వేసి ఊళ్ళో తిప్పినా, కారాగారంలో వేసి కఠిన శిక్షలు విధించినా, వాళ్ళల్లో సిగ్గు పుట్టడం లేదు, మార్పు రావడం లేదు.\nగ్రామాధికారి ఊరి పెద్దలను సంప్రదించాడు. ఆయన వాళ్ళతో, “ఊళ్ళో సతీసావిత్రి హరికథాకాలక్షేపం ఏర్పాటు చేసి, ఖైదీలకు వినిపిద్దాం. ఆ కథలో, సావిత్రి, తన భర్త సత్యవంతుడి ప్రాణాలు తీసుకుని పోతున్న యముడి వెంట పడుతుంది కదా! అప్పుడు యముడు, ఆ మహాపతివ్రతను భయపెట్టి వెనక్కు పంపాలని, నరకలోకం ఎంత భయంక రంగావుంటుందో వర్ణిస్తాడు. ఇహానికి భయపడని వాళ్ళుకూడా, పరానికి భయపడతారు కాబట్టి, నరకభయంతో దొంగలు దొంగతనాలు మానొచ్చు,\" అన్నాడు.\nకామేశం వెంటనే, “నరకలోకం బొమ్మను చూపిస్తే, వాళ్ళు మరింతగా హడలిపోతారు. కాబట్టి నరకలోకం బొమ్మను సహజంగా వేసినవారికి మంచి బహుమతిని ప్రకటిద్దాం,” అన్నాడు.\n“ఐతే, ఉపాయం బాగుంది కానీ, బహుమతికి నేనొప్పుకోను,\" అన్నాడు రామేశం.\n“ఇలా అభ్యంతరం చెప్పడం సంస్కారం కాదు,\" అన్నాడు కామేశం నిష్ఠూరంగా.\nరామేశం నవ్వి, “బ్రతికున్న వాళ్ళకు నరకం చూపించే బొమ్మవేయడం చిత్రకళ అనీ, ఆ వేసిన వాళ్ళకు బహుమతి ఇవ్వడం, సంస్కారమనీ నాకు అనిపించదు. ఆపైన ఊరి పెద్దల ఇష్టం!” అన్నాడు.\nఅంతా నవ్వారు. కామేశం, రామేశం చేతిలో మరోసారి భంగపడ్డాడు.\n- ''",
            "book_page_end": 12,
            "story_id": "2006_11_03",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ – 15",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక, సాహసం",
            "moral": "అత్యంత కష్ట సమయాలలో కూడా తెలివిగా వ్యవహరించి, ప్రకృతి రహస్యాలను ఉపయోగించుకుని శత్రువులను తప్పించుకోవాలి.",
            "keywords": [
                "కేశవుడు",
                "కోయయువకులు",
                "సొరంగమార్గం",
                "జలపాతం",
                "కపిలరాజ్యం"
            ],
            "characters": [
                "కేశవుడు",
                "జయమల్లు",
                "కేశవుడి ముసలి తండ్రి",
                "కోయయువకులు (ఇద్దరు)",
                "సైనికులు",
                "ఆటవికులు"
            ],
            "locations": [
                "రాకాసిలోయ (Raakasilooya)",
                "బ్రహ్మపురరాజ్యం",
                "కపిలరాజ్యం"
            ],
            "content": "[తనకు అరణ్యంలో జరిగిన ప్రమాదాన్ని గురించి బ్రహ్మదండి మాంత్రికుడు, రాజగురువుకు వార్త పంపాడు. సేనానాయకుడు; కేశవుడూ వాళ్ళ కోసం అరణ్యమంతా గాలించేందుకు సైనికులను పంపాడు. కోయలపెద్ద, కేశవుణ్ణి, అతడి అనుచరులనూ ఎలాంటి ఆపదా రాకుండా సురక్షితంగా రాజ్య సరిహద్దులు దాటించేందుకు ఇద్దరు కోయయువకుల్ని నియోగించాడు. తరవాత-]\nకోయయువకుల వెంట అరణ్యంలో కొంత దూరం ప్రయాణించేసరికి, కేశవుడూ వాళ్ళకు, తాము బ్రహ్మపురరాజ్య సరిహద్దులు దాటి పారిపోవటం అంత తేలిక కాదని అర్థమై పోయింది. బ్రహ్మపుర సేనానాయకుడు పంపిన సైనికులు అరణ్య మార్గాల వెంట విచ్చలవిడిగా తిరుగుతున్నారు. అంతేకాక, అర్ధరాజ్యం వస్తుందన్న ఆశతో కొందరు ఆటవికులు కేశవుడి కోసం చెట్లూపుట్టలూ వెతుకుతున్నారు. ఇంతమంది కనుగప్పి పారిపోవటం సాధ్యమా? అన్న అనుమానం ముగ్గుర్నీ బాధించసాగింది. “రాజ్యసరి హద్దులు దాటి పోయేందుకు సైనికుల కెవరికీ తెలియని రహస్యమార్గాలు మీకేమైనా తెలుసా?” అని కేశవుడి ముసలి తండ్రి, కోయయువకుల్ని ప్రశ్నించాడు.\n“మాకు ఈ అరణ్యంలో తెలిసిన అనేక రహస్య మార్గాలున్నవి. వాటిల్లో ఏ ఒక్కటీ బ్రహ్మపుర సైనికులకు తెలియదని నా నమ్మకం. మనకు ప్రమాదం వచ్చేది వాళ్ళ నుంచి కాదు. రాజు ఇస్తానన్న అర్ధ రాజ్యానికి ఆశించి, మిమ్మల్ని పట్టుకోజూస్తున్న ఆట వికులే మనకు ప్రమాద కారులు. వాళ్ళ క్కూడా అన్ని గుప్త మార్గాలూ తెలుసు,” అన్నాడొక కోయయువకుడు. అంతలో వాళ్ళకు ఎదురుగావున్న కొండరాళ్ళ మీద కొందరు సైనికులు కనిపించారు. వాళ్ళవెంట ఇద్దరు ఆటవికులు కూడా వున్నారు.\n“అందరూ చెట్లచాటుకు పదండి. సైని కులు మనకేసే వస్తున్నట్టున్నది,” అంటూ కోయయువకులు చప్పున వెనుదిరిగి, చెట్ల మాటుకు పరిగెత్తారు. కేశవుడూ, జయ మల్లూ, ముసలివాడూ కూడా వాళ్ళవెంట పరిగెత్తారు.\nఅందరూ చెట్లచాటున దాక్కుని, సైని కుల కేసి చూడసాగారు. జయమల్లు పెద్దగా నిట్టూరుస్తూ, “మేం కోయవేషాలు వేసు కున్నాం గదా, అలాంటప్పుడు సైనికులతో దాగుడుమూత లెందుకు? నిర్భయంగా వాళ్ళు చూస్తూండగానే రాజ్యసరిహద్దులు దాటవచ్చునే!” అన్నాడు.\n“సైనికులకు మీరు కోయవాళ్ళలా కని పించవచ్చునేమోగాని, వాళ్ళ వెంటవున్న ఆటవికులు మీ రెవరైందీ వెంటనే పసిగట్ట గలరు,” అన్నాడొక కోయయువకుడు.\nజయమల్లు అతణ్ణి మరేదో అడగబోయేం తలో, వెనకవైపు నుంచి పెద్ద కలకలం విన బడింది. చప్పున అందరూ అటుకేసి తిరిగి చూశారు. దూరంగా చెట్లచాటు నుంచి తమ కేసే వస్తున్న సైనికులు కొందరు వాళ్ళకు కని పించారు.\n“వాళ్ళింకా మనను చూడలేదు. మనం ఎటు పారిపోయేందుకూ అవకాశంవున్నట్టు లేదే!\" అంటూ కేశవుడు విల్లంబులు చేతికి తీసుకున్నాడు. కోయయువకుడు అతణ్ణి వారిస్తూ, “అంతమందితో మనం యుద్ధం చెయ్యలేం. అదుగో, ఆ కనబడే గుహల్లో ఎక్కడైనా దాక్కుందాం,” అంటూ కొండకేసి బయలుదేరాడు.\nఅందరూ చెట్ల చాటున నక్కుతూ, ముందుకు కదిలారు. ఎదురుగా కొండ పాదంలో వాళ్ళకు చాలా గుహలు కనిపిం చినై. సైనికులు తమ కోసం ఆ గుహలు వెతకటం ప్రారంభిస్తే, తాము బోనులో చిక్కిన ఎలుకల్లా దొరికిపోతారు. ముసలివాడు ఈ అనుమానాన్ని కోయయువకులకు చెప్పాడు. వాళ్ళనూ ఇలాంటి అనుమానమే బాధిస్తు న్నది. చెట్లచాటున దాక్కునే అవకాశంలేదు. తమను అన్నివైపుల నుంచీ సైనికులు చుట్టు ముట్టుతున్నట్టున్నది. బహుశా, వాళ్ళు గుహల్లో తమ కోసం వెతికేందుకు వస్తు న్నారు. అదృష్టమల్లా, ఇంతవరకూ తాము వాళ్ళ కంటబడకపోవటం!\nహఠాత్తుగా ముందు నడుస్తున్న కోయ యువకుడు ఆగిపోయాడు. అతడి మార్గానికి ఎదురుగా వున్న ఒక రాతి చాటు నుంచి, ఒక నక్క ఎగిరి దూరంగా దూకింది. ఆ వెంటనే రెండు చిన్నపిల్లలు దాని కేసి పరిగెత్తినై. కోయయువకుడు బాణం తీసి, తల్లి నక్కను దూసుకుపోయేట్టు వదిలాడు. అది వెనక్కు తిరిగిచూడకుండా, ఎదురుగా వున్న గుహల్లో ఒకదాని కేసి దౌడుతీసింది.\n“అదృష్టం కొందికీ మనకీ నక్క ఎదురైంది. అది ప్రవేశించిన గుహ చూశారు గదా? మనం కూడా దాంట్లోకే వెళదాం,” అన్నాడు కోయ యువకుడు.\n“సైనికులు ఆ గుహలన్నీ గాలించేందుకే వస్తున్నారు. అందులో ఏమాత్రం సందేహం లేదు,” అన్నాడు జయమల్లు.\n“వస్తే ఏం? మనం ఆ గుహలో వుండం గదా! శత్రువు నుంచి పరిగిత్తే నక్క ఏదీ, పారిపోయేందుకు మరోమార్గంలేని గుహలో ప్రవేశించదు. పైగా, ఇది పిల్లలనక్క!” అన్నాడు కోయయువకుడు.\nకేశవుడూ, అతడి ముసలితండ్రీ, జయ మల్లూ పొందిన ఆశ్చర్యం అంతా ఇంతా కాదు. వాళ్ళు కోయయువకుల వెంట పరిగెత్తి గుహలో ప్రవేశించారు. గుహఅంతా చిమ్మ చీకటిగా వున్నది. ఎక్కడా వెలుగు లేదు. కోయయువకుడి ఊహ తప్పని ఆ ముగ్గురూ భావించారు.\n“గుహలోనుంచి బయిటికి పోయేం దుకు మరోమార్గం వున్నట్టులేదే?” అన్నాడు జయమల్లు నిస్పృహగా. కోయయువకు లిద్దరూ మెల్లిగా ఏమో మాట్లాడుకోసాగారు. కేశవుడు, గుహలో నుంచి తల బయిటికి పెట్టి అన్ని వైపులకూ కలయచూశాడు. సైనికులూ, వాళ్ళకు దారిచూపుతున్న ఆట వికులూ గుహల కేసే వస్తున్నారు.\nకేశవుడు చప్పున వెనుదిరిగి ఏదో అనబో యేంతలో, కోయయువకుడి చేతిలో కాగడా గప్పున వెలిగింది. అతడు, జయమల్లు కేసి తిరిగి, “నక్క ఇంకా ఈ గుహలోనేవున్నదని మీ అనుమానమా?\" అంటూ నవ్వి, “అది వెళ్ళినమార్గానే మనం పోవలసివుంటుంది,\" అంటూ ముందుకు కదిలాడు. అందరూ కలిసి గుహలో ఓ ఇరవై అడుగుల దూరం నడిచే సరికి, హఠాత్తుగా పెద్దగాలి తాకి, లోకి చొచ్చుకు వచ్చిన ఒక కొండా, దాని మీది నుంచి నదిలోకి పడుతున్న ఒక జలపాతమూ వాళ్ళ కంటబడింది.\n“ఆ జలపాతం చాటున ఒక సొరంగం వున్నది. ఆ సొరంగం నీటి మార్గాన కొద్ది దూరం ప్రయాణించి, అవతలవున్న నది పాయను చేరవచ్చు. అది దాటితే కపిల రాజ్యం!” అన్నాడొక కోయయువకుడు.\nఅంతలో రెండవ కోయయువకుడు చిన్నగా అరిచి, “చూడండి, చూడండి! అదుగో, ఆ నది ఒడ్డున, గుట్టల చాటుగా సైనికుల శిబిరాలు కనిపిస్తున్నవి,” అన్నాడు.\nఅందరూ అటుకేసి చూశారు. నది అంచున పదీ పన్నెండు డేరాలు వున్నవి. వాటి ముందు ఒక పెద్దఈటె పట్టుకుని ఒక సైనికుడు నిలబడివున్నాడు.\n“సైనికులందరూ మన కోసం కొండలూ గుట్టలూ గాలించేందుకు వెళ్ళినట్టున్నది. ఆ ఒక్కడే కాపలా కాస్తున్నాడు. వాణ్ణి హత మారిస్తే, మనం నదిని నిరాటంకంగా దాట వచ్చు,” అన్నాడు కేశవుడు. అవునన్నట్టు అందరూ తలలువూపారు. కేశవుడు రొండిన వేలాడుతున్న చిన్న కత్తిని ఒరలో నుంచి లాగి, పిల్లిలా ఆ సైనికుడి కేసి నడవసాగాడు. సైనికుడి దృష్టి మరోవైపుకు మళ్ళివున్నది.\nకేశవుడికి వెనకగా అందరూ బయలు దేరారు. ఒక్క బాణం దెబ్బతో సైనికుణ్ణి చంప వచ్చు. కాని, చచ్చేముందు వాడు కేకవేస్తే, తమ ఉనికి వాడి అనుచరులకు తెలిసి పోతుంది. వాణ్ణి కిక్కురు మనకుండా తుద ముట్టించాలి! అందరూ ఇలా ఆలోచిస్తూ, చడీచప్పుడూ లేకుండా రాళ్ళచాటున నక్కుతూ వెళుతు న్నారు. ఇంతలో కేశవుడు కాపలా సైనికుడి వెనకవున్న బండరాయిని చేరి, దాని వెనక నుంచి, ఒక్క వూపులో పైకెగిరి, సైనికుడిమెడ కేసి కత్తివిసిరాడు. సైనికుడు కిక్కురుమన కుండా దుంగలా ముందుకు పడిపోయాడు.\nకేశవుడు లేచి నిలబడ్డాడు. అక్కడికి సుమారు నూరుగజాల దూరంలో నదీ తీరం వున్నది. తీరాన నాలుగైదు దోనె పడవలు నీటిలో తేలియాడుతున్నవి. కేశవుడు చేయి ఊపగానే అందరూ బిలబిల మంటూ నదీ తీరానికి పరిగెత్తారు.\n“అందరం కలిసి ఒకే దోనెలో వెళ్ళటం మంచిది. నదిలో కొన్నిచోట్ల సుడిగుండాలు వున్నవి. ఖాళీగా వున్న దోనెనొకదానిని ముందు కుతోస్తూ, వెనగ్గా మనం వెళ్ళాలి. అంత ప్రమాదం జరిగేటట్టుగావుంటే, అందరం నదిలో దూకి ఈదక తప్పదు,” అన్నాడు కోయయువకుడు.\nఆ విధంగానే, అందరూ ఒక దోనెలో ఎక్కి కూచుని, మరొక దోనెను పెద్ద గడకర్రతో ముందుకుతోస్తూ, జలపాతం వైపుకు కది లారు. నదిలో చాలా సుడిగుండాలు వున్న మాట నిజం. అలాంటి ప్రదేశాల్లో ముందున్న దోనె చిక్కుకునే సమయానికి, దాన్ని పక్కకు నెడుతూ, తమ పడవ వాటిల్లో చిక్కుకోకుండా జాగ్రత్తపడుతూ, కొద్దిసేపటికల్లా జలపాతాన్ని సమీపించి, ఒక్క ఊపులో దాని వెనకవున్న సొరంగ మార్గాన్ని చేరారు.\nసొరంగ మార్గంలో నదీజలం విపరీతమైన వేగంతో ప్రవహిస్తున్నది. జలపాతంలో నుంచి వెళ్ళేప్పుడు పడవలో వున్నవాళ్ళందరూ పూర్తిగా తడిసిపోయారు. “ఈ సొరంగం అంచులకు తగిలి దోనె ముక్కలు చెక్కలు కావటం తథ్యం,” అన్నాడు ముసలివాడు. అంతలో ముందున్న ఖాళీ దోనె, సొరంగం అంచులకు గుద్దుకుని పెళపెళ మంటూ విచ్చిపోయింది. ఇంతలో కేశవుడూ వాళ్ళున్న దోనె, దానిని వేగంగా తాకి తల్లకిందులైంది. దోనెలో వున్న వాళ్ళందరూ నదీ ప్రవాహంలో పడిపోయారు.\n“జ్యేష్ఠా, కనిష్ఠా! మీరెలావున్నారు? మనకోయ అనుచరులు క్షేమమా!\" అంటూ కేశవుడి ముసలితండ్రి పెద్దగా కేకపెట్టాడు. ఆ కేకకు జవాబుగా ఒకేసారి నాలుగు గొంతులు పెద్దగా పలికినై. “అయ్యా, నువ్వు ఈదగలవా? సహాయం కావాలా?” అంటూ కేశవుడు తన తండ్రికేసి రాబోయాడు.\n“కనిష్ఠా! ఇక్కడ అయ్య ఎవరు?\" అంటూ ముసలివాడు కస్సుమని, “శిష్యులూ, కోయ గడేజంగ్ అనుచరులూ! అంతా సొరంగం అంచుననున్న గండశిలలకు తగల కుండా జాగ్రత్తగా ముందుకు పదండి. ఈ మౌనానందుడు గజ ఈతగాడు; ఏం భయం లేదు,” అన్నాడు. నాలుగైదు నిమిషాలకాలం సొరంగ జలంలో ఈదిన తరవాత హఠాత్తుగా అందరూ నీటి ఉరవడి వల్ల ముందుకు నెట్టబడ్డారు. “ఈ వైపునా మరో జలపాతం వున్నట్టున్నది. మనం....” అంటూ కేశవుడు కీచుమన్నాడు.\nసొరంగమార్గాన ప్రవహిస్తున్న నీరు, ముప్ఫై నలభై అడుగుల ఎత్తు నుంచి కింద వున్న నదిలోకి హోరుమనే శబ్దంతో పడుతున్నది. కేశవుడూ, అతడి అనుచరులూ అంత ఎత్తు నుంచి దభీ దభీమంటూ నదిలోకి పడి పోయారు.\nఒక క్షణకాలం అందరికీ ప్రాణాలు కడ బట్టినంత పనయింది. ఆ వెంటనే తెప్పరిల్లి ఒకరినొకరు పేరుపేరునా పిలుచుకుని, అందరూ సురక్షితంగా వున్నట్టు తెలుసుకుని నది ఆవలి తీరానికి ఈదసాగారు.\nబాగా అలిసిపోయి, ప్రాణాలు సొమ్మసిల్లి వున్న ఆ అయిదుగురూ, తీరాన్ని సమీపి స్తూనే, దాని అంచున కత్తీ కఠార్లు పట్టుకుని తమ కేసే చూస్తున్న కొందరు ఆటవికుల్ని చూశారు.\n-(ఇంకావుంది)",
            "book_page_end": 18,
            "story_id": "2006_11_04",
            "raw_genre_backup": "ధారావాహిక, సాహసం",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "గంధర్వకన్య",
            "book_page_start": 19,
            "pdf_page_start": 19,
            "pdf_page_end": 23,
            "author": "ఎన్. శివనాగేశ్వరరావు",
            "genre": "బేతాళ కథ",
            "moral": "ఉన్నత స్థానంలో ఉన్నవారు కూడా అసూయ, ఈర్ష్యలతో వ్యవహరించినప్పుడు, ఆ లోకం పట్ల ఉన్న గౌరవం నశించిపోతుంది.",
            "keywords": [
                "విక్రమార్కుడు",
                "బేతాళుడు",
                "చిత్రవర్ణిక",
                "వసంతసేనుడు",
                "గంధర్వలోకం"
            ],
            "characters": [
                "విక్రమార్కుడు",
                "బేతాళుడు",
                "చిత్రవర్ణిక (గంధర్వకన్య)",
                "వసంతసేనుడు (యువరాజు)",
                "శక్తితేజుడు (గంధర్వ రాజు)",
                "స్వర్ణమంజరి"
            ],
            "locations": [
                "శ్మశానం",
                "గంధర్వలోకం",
                "భూలోకం",
                "కీర్తిచంద్రిక రాజ్యం",
                "కైలాసగిరి",
                "మానస సరోవరం"
            ],
            "content": "పట్టు వదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, వివేకం, లోకాను భవంలాంటివి తగినంతగావున్నా, కొందరు వ్యక్తులు క్షణికమైన భావోద్వేగాలకు గురవుతారు. నువ్వెవరికైనా సాయంచే సేందుకు పూనుకుని, ఈ భయంకర శ్మశానంలో అర్ధరాత్రి వేళ ఇక్కట్లకు గురవుతున్నావేమో తెలియదు. ఐతే, నీ సాయం కారణంగా మేలు పొందినవాళ్ళు కృతజ్ఞతా సూచ కంగా, నీ కోరిక ఏదైనా నెరవేర్చ దలచుకున్నప్పుడు, యువరాజు వసంతసేనుడిలా ప్రవర్తించకు. నువ్వు మునుముందు తగిన హెచ్చరికతో ఉండేందుకుగాను, అతడి కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nగంధర్వ లోకంలో చిత్రవర్ణిక అనే గంధర్వ కన్య వుండేది. ఆమె అద్భుత సౌందర్యరాశి. ఆమె అందచందాల గురించి అందరూ గొప్పగా చెప్పుకునేవారు.\nగంధర్వ రాజు శక్తితేజుడి ఏకైక కుమార్తె స్వర్ణమంజరి. అందరూ చిత్రవర్ణిక అందం పొగడుతూండడం చూసి, స్వర్ణమంజరి ఆమె పట్ల ద్వేషాసూయలకు గురైంది.\nఒక పర్యాయం కుమార్తె కోరిక మేరకు శక్తితేజుడు, స్వర్ణమంజరిని భూలోకం తీసుకు పోయి అక్కడి వింతలు, విశేషాలు, దర్శనీయ స్థలాలు చూపించాడు. స్వర్ణమంజరి అంద రికీ భూలోకం గురించి చెబుతూ, తాను మాత్రమే ఆ సుందరలోకం చూశానని గొప్పలుపోయేది. చిత్రవర్ణికకు తనూ భూలోకం చూడాలన్న కోరిక కలిగింది.\nఈ సంగతి కుమార్తె ద్వారావిన్న శక్తితేజుడు, చిత్రవర్ణికను సభకు రప్పించి, “చిత్రా! నా అనుమతి లేకుండా భూలోకానికి వెళ్ళడం నేరం. అందుకు శిక్షగా, నీవు భూలోకం చేరిన వెంటనే, గంధర్వకన్యగా నీకున్న శక్తులు కోల్పోతావు. ఐతే, భూలోకంలో ఒక మహత్తర దర్శనీయ స్థలాన్ని ఒక పక్షం రోజుల్లో నీవు దర్శించగలిగితే, నీ శక్తులు నీకు తిరిగి రాగ లవు. అప్పుడే నీవు మళ్ళీ గంధర్వలోకం చూడ గలవు,” అని శాసించాడు.\nదీనితో మరింత పట్టుదల కలిగిన చిత్ర వర్ణిక, గంధర్వ రాజు శాపానికి సిద్ధపడి, భూలో కానికి బయల్దేరింది. గగన మార్గాన ప్రయాణం చేస్తూ, భూలోకంలోని ఒక అరణ్య ప్రాంతాన వున్న అందమైన జలపాతం చూసి ముచ్చట పడి, అందులోదిగి స్నానం చేసిన చిత్రవర్ణిక, తిరిగి గగన మార్గాన ప్రయాణం చేయబోయి, తన శక్తులు పోయినట్లు తెలుసుకుని, ఎక్కడ లేని విచారంతో కుంగిపోయింది.\nఆ సమయంలో అటుగా గుర్రం మీద వస్తున్న యువకుడొకడు, ఆమెను చూసి, \"సుందరీ! నీ అద్భుత రూపలావణ్యాలు చూస్తూంటే, నువ్వు భూలోక కాంతవు కాదని అర్థమవుతున్నది. నన్ను చూసిన తరవాత కూడా మాయం కాకుండా దర్శనమిచ్చా వంటే, నీవేదో ఆపదలో వుండివుంటావు, అవునా?” అని అడిగాడు.\n“ఓ, భూలోకవాసీ! నువ్వు చాలా సూక్ష్మ గ్రాహివి. నా పేరు చిత్రవర్ణిక; గంధర్వ కన్యను. మీలోకం చూడవచ్చి, నా శక్తులు పోగొట్టుకు న్నాను,” అన్నది చిత్రవర్ణిక.\nఅది విన్న ఆ యువకుడు, “నా పేరు వసంతసేనుడు; కీర్తి చంద్రిక రాజ్యం యువ రాజును. పట్టాభిషేకానికి ముందు దేశ సంచారం చేస్తూ ఇటు వచ్చాను. భూలోకం లోని ముఖ్యమైన చూడదగిన స్థలాలు నీకు చూపిస్తాను. అందుకు ప్రతిగా నువ్వు మీ గంధర్వలోకం చూపించాలి. అక్కడి పరిపా లనా పద్ధతులూ అవీ చూసి, ఉత్తమమైన వాటిని, నా పరిపాలనలో అమలు చేస్తాను,\" అన్నాడు.\n“యువరాజా! నీ ఆలోచన మెచ్చదగింది. కాని, నేను తిరిగి గంధర్వలోకం చేరేందుకు అవసరమైన శక్తులు ముందు సంపాదిం చాలి,” అని, తాను గంధర్వలోకం నుంచి భూలోకానికి వచ్చే ముందు, అక్కడ జరిగి నదంతా వసంతసేనుడికి చెప్పి, “మా రాజు శక్తితేజుడు, నేను తిరిగి గంధర్వ శక్తులు పొందేందుకు, ఒకే ఒక మార్గం చెప్పాడు. అదేమంటే - పక్షం రోజుల్లో నేను భూలో కంలో అన్నిటి కన్న మహత్తరమైన పుణ్య స్థలాన్ని దర్శించాలి. అదేదో నువ్వు చెప్ప గలవా?” అని అడిగింది.\nదానికి వసంతసేనుడు చిరునవ్వు నవ్వి, “ఆ పవిత్ర స్థలమేదో మాలోకంలోని పండి తులు, మునులు ఎరిగినదే. అది, మహా శివుడూ, పార్వతీదేవీ విహరించే కైలాసగిరి. మనం దానికి దాపులలో వున్న మానస సరో వరాన్ని చేరితే, అక్కడి నుంచి కైలాసగిరిని దర్శించవచ్చు,\" అన్నాడు.\nఆ వెంటనే చిత్రవర్ణిక ఉత్సాహంగా, “కాని, పక్షం రోజుల్లో మనం అక్కడికి చేరగలమా?” అన్నది.\n“పక్షం రోజుల లోపలే మనం అక్కడికి వెళ్ళగలం. మార్గ మధ్యంలో నీకు, మా భూలోక విశేషాలు చూపిస్తాను,\" అంటూ వసంతసేనుడు, చిత్రవర్ణికకు తాము ప్రయా ణించే మార్గంలోవున్న సుందరదేవాలయాలు, ప్రజలు చేసుకునే వేడుకలు, రమణీయమైన ప్రకృతి దృశ్యాలు చూపిస్తూ, పదవ రోజుకల్లా చిత్రవర్ణికతో మాసస సరోవరం చేరాడు.\nఆ రోజు పౌర్ణమి. వెన్నెల వెలుగులో వెండి కొండలా మెరిసిపోతున్నకైలాసగిరిని చూసి ఇద్దరూ భక్తితో శిరస్సులు వంచి మొక్కారు.\nఆ మరుక్షణం చిత్రవర్ణిక దేహం దివ్యకాంతితో మెరిసింది. దానితో, ఆమె తన గంధర్వ శక్తులు తిరిగి తనకు లభించాయని గ్రహించి, వసంత సేనుడికి ఆ సంగతి చెప్పి, “యువరాజా! నీ సాయం మరువరానిది,” అన్నది అమితానం దంతో.\nఅంతలో గంధర్వ రాజు శక్తితేజుడు హఠా త్తుగా అక్కడ ప్రత్యక్షమయ్యాడు. అతడు తన కుమార్తె స్వర్ణమంజరి ద్వారా, చిత్రవర్ణిక, వసంతసేనుల గురించి తెలుసుకుంటూనే వున్నాడు. స్వర్ణమంజరి అదృశ్యరూపంలో, చిత్రవర్ణిక భూలోకం చేరినప్పటి నుంచి వెంబ డిస్తూనే వున్నది.\nచిత్రవర్ణిక, శక్తితేజుడితో వినయంగా, “ఈయన కీర్తిచంద్రిక రాజ్య యువరాజు వసంతసేనుడు. ఈయన నుంచి నేను చాలా సాయం పొందాను. మన గంధర్వలోకం చూపిస్తానని వాగ్దానంచేశాను. మన అతిథిగా తీసుకుపోదాం,” అన్నది.\nఅందుకు శక్తితేజుడు కోపంగా, “మానవు లకు మనలోకం నిషిద్ధం అన్న సంగతి మరి చావా?” అంటూ మాయమయ్యాడు.\n“మా గంధర్వ రాజు చెప్పింది విన్నావు కదా! నేను కష్టాల పాలైనా ఫర్వాలేదని నువ్వు భావిస్తే, ఏదో విధంగా నిన్ను మా గంధర్వ లోకానికి తీసుకు పోతాను,” అన్నది చిత్ర వర్ణిక.\nదానికి వసంతసేనుడు నిర్మొహమాటంగా, “ఇంకా మీ లోకం చూడాలని ఎందుకను కుంటాను! మనసు మార్చుకుని సాక్షాత్తు మీ గంధర్వ రాజే తిరిగి వచ్చి ఆహ్వానించినా, మీలోకానికి రాను,” అన్నాడు.\nచిత్రవర్ణిక ఆ జవాబుకు చాలా సంతోషించి వెంటనే అంతర్థానమైంది.\nబేతాళుడు ఈ కథ చెప్పి, \"రాజా, యువ రాజు వసంతసేనుడు శ్రమకోర్చి, చిత్రవర్ణికకు సాయంచేసి, ఆమె తిరిగి తన గంధర్వ శక్తులు సంపాయించేలా చేశాడుగదా? అంతే కాక అతడికి, తాను పట్టాభిషిక్తుడయ్యాక, గంధర్వ లోకపు పరిపాలనలోని మంచిని, తన రాజ్యంలో అమలు చేయాలన్న బలమైన కోరిక కూడా ఉన్నది. అటువంటి వాడు, చిత్రవర్ణిక తన లోకానికి తీసుకు పోతానంటే, ఎందుకు నిరాకరించాడు? అతడు ఏదో తాత్కాలికమైన భావోద్వేగాలకు గురైవుం టాడా? లేక గంధర్వ రాజంటే భయం కారణమా? ఈ సందేహాలకు సమాధానం తెలిసి కూడా చెప్పకపోయావో, నీ తల పగిలి పోతుంది,” అన్నాడు.\nదానికి విక్రమార్కుడు, \"గంధర్వులు ఉన్నతులు అన్న భావనతో వసంతసేనుడు గంధర్వలోకం దర్శించాలనీ, అక్కడి మంచిని భూలోకంలో అమలు చేయాలనీ కలలు కన్నాడు. అయితే స్వర్ణమంజరి అసూయ, గంధర్వ రాజు అకారణ కోపం, శాపం వంటి వాటి గురించి చిత్రవర్ణిక ద్వారా విని, అక్కడ తను చూసి వచ్చి భూలోకంలో అమలు చేయతగినవి లేవని గ్రహించి, ఆ నిర్ణయం మార్చుకున్నాడు. ఎంతో ఉన్నత స్థాయిలో ఉండవలసిన గంధర్వ రాజూ, ఆయన కుమార్తెల కుయుక్తులూ, ఈర్ష్యాద్వేషాలూ గురించి చిత్రవర్ణిక చెప్పగా విన్న వసంత సేనుడిలో, గంధర్వలోకం పట్ల వున్న గౌరవాభి మానాలు సన్నగిల్లినై. అంతే కాక, తాను కష్టాలపాలైనా ఫర్వాలేదని భావిస్తే, మా లోకా నికి ఏదో విధంగా తీసుకుపోతాను అన్న చిత్రవర్ణిక మాటలు, వసంతసేనుడికి ఆశ్చ ర్యంతో పాటు ఏవగింపు కూడా కలిగించినై. ఈ కారణాలవల్ల తన నిర్ణయాన్ని మార్చుకు న్నాడే తప్ప, అతడు తాత్కాలికమైన భావోద్వే గాలకు గురికావడమంటూ జరగలేదు,\nఅన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.\n(కల్పితం)\n[ఆధారం : ఎన్. శివనాగేశ్వరరావు రచన]",
            "book_page_end": 23,
            "story_id": "2006_11_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "గజరాజు",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "నీతి కథ",
            "moral": "ఆత్మవిశ్వాసం, నిరంతర ప్రయత్నం ఉంటే ఎంతటి బలాన్నైనా సాధించవచ్చు. తమ శక్తి సామర్థ్యాలను మర్చిపోకూడదు.",
            "keywords": [
                "ఏనుగు",
                "ఎలుగుబంటు",
                "వీరేశం",
                "బానిసత్వం",
                "ఆత్మవిశ్వాసం"
            ],
            "characters": [
                "కృష్ణచైతన్యుడు (గురువు)",
                "విద్యార్థులు (5)",
                "వీరేశం",
                "ఏనుగు",
                "ఎలుగుబంటు"
            ],
            "locations": [
                "అరుణానది తీరం (గురుకులం)",
                "పట్టణం",
                "అడవి"
            ],
            "content": "అరుణానదీ తీరంలో గురుకుల విద్యాల యాన్ని నడుపుతూన్న కృష్ణచైతన్యుడు, విద్య పూర్తి చేసి స్వస్థలాలకు వెళుతూన్న ఐదుగురు విద్యార్థులనుద్దేశించి, “మీరు గురుకులానికి వచ్చినప్పుడు మీకు ఓనమాలు కూడా రావు. ఈనాడు అమరకోశంతో సహా అనేక గ్రంథా లను అవలీలగా ఔపోశన పట్టారు. ఇదెలా సాధ్యమయింది? నిరంతర అభ్యాసం. వికసిం చిన బుద్ధిబలం. మీరు ఇప్పుడు బయటి ప్రపంచంలో అడుగు పెడుతున్నారు. జీవితం అంటే, పూలబాట కాదు; నిరంతర పోరాటం అన్నది మరిచి పోకండి. ఆత్మవిశ్వాసం, నిరం తర ప్రయత్నం మనిషికి చాలా అవసరం. అవి ఉన్నప్పుడే భవిష్యత్తు బంగారం కాగ లదు. గజరాజుకు కొండంత బలం ఉన్నప్ప టికీ, దాన్ని గ్రహించి ఉపయోగించకపోతే ఇసుమంత ప్రయోజనం కూడా ఒరగదు. ఇందుకు ఉదాహరణగా ఒక కథ చెబుతాను, వినండి,” అంటూ ఇలా చెప్పసాగాడు:\nజంతువులతో, పక్షులతో గారడీ ఆటలు ప్రదర్శించి, పొట్టపోసుకునే వీరేశం ఒకనాడు అడవి ప్రాంతంలో తిరుగుతూండగా గుంతలో పడ్డ ఏనుగుపిల్ల ఒకటి కనిపించింది. దాన్ని పైకిలాగి, తనతోపాటు పట్టణానికి తీసుకు వచ్చాడు. దాన్నొక చిన్న తాడుతో గుంజకు కట్టేసి, మేత వేయసాగాడు.\nఏనుగు పిల్లకు తల్లిదండ్రులు గుర్తుకు వచ్చారు. అడవి మీదికి మనసుపోయింది. దాంతో అది తనకు కట్టిన తాడును తెంచు కోవడానికి ప్రయత్నించింది. అయితే, ఆ తాడును తెంచుకోవడానికి దానికి బలం చాల లేదు. అయినా, కొన్నాళ్ళు ప్రయత్నించింది. కాని ప్రయోజనం లేకపోయింది. పోరాడి, పోరాడి అలిసి పోయింది. ఆఖరికి ఆ తాడును తెంచుకుని వెళ్ళడం తనకు సాధ్యమయ్యే పని కాదని భావించి, అడవి పట్ల తల్లిదండ్రుల పట్ల ఆశను వదులుకుని వీరేశం చెప్పినట్టు నడుచుకోసాగింది. వీరేశం తన గారడీ ప్రదర్శ నలో ఆ ఏనుగు పిల్ల చేత రకరకాల విన్యా సాలు చేయించేవాడు. ఇలా కొన్ని సంవత్స రాలు గడిచిపోయాయి. ఏనుగు పిల్ల ఇప్పుడు యౌవనంలోకి వచ్చింది. చాలా చక్కగా బలంగా తయారయింది. యజమాని చెప్పినట్టు నడుచుకోసాగింది.\nఇలా ఉండగా వీరేశం ఒకనాడు అడవి నుంచి ఒక ఎలుగుబంటును పట్టుకు వచ్చాడు. దాన్ని బలమైన తాడుతో గుంజకు కట్టివేశాడు. ఎలుగుబంటు తప్పించుకోవ డానికి శాయశక్తులా ప్రయత్నించింది. కాని తప్పించుకోలేక పోయింది. వీరేశం దానికి కూడా కొన్ని గారడీ ఆటలు నేర్పడానికి ప్రయత్నించాడు. సరిగ్గా చెయ్యకపోతే కొర డాతో కొట్టేవాడు. సరిగ్గా చేస్తే తినడానికి ఏదైనా అందించేవాడు. రోజూ ఇదే తంతు కొనసాగింది.\nఒకరోజు ఆ ఎలుగుబంటు వీరేశం చేతిలో చావుదెబ్బలు తిని, రాత్రంతా మూలుగుతూ పడుకున్నది. ఏనుగుకు దానిని చూడగానే జాలి కలగడంతో, \"మిత్రమా, ఎందుకు దెబ్బలు తింటావు? యజమాని చెప్పినట్టు వింటే సరిపోతుంది కదా! అలా వింటే నీకు కావలసినంత ఆహారం దొరుకుతుంది. సుఖంగా రోజులు గడిచిపోతాయి!” అన్నది.\n\"గజరాజా, ఏమిటి నువ్వంటున్నది? వాడిచ్చే ఆహారం నాకు రుచించడం లేదు. అడవిలో స్వేచ్ఛగా సంచరించే నన్ను బంధించి తీసుకువచ్చాడు. వాడు నాలుగు డబ్బులు సంపాయించడం కోసం నన్ను నానా హింసలు పెడుతున్నాడు. నేను వాడినుంచి తప్పించు కుంటే తప్ప నాకు సుఖం లేదు,” అన్నది ఎలుగుబంటు విచారంగా.\n“అది నీ తరం కాదు. నేనూ ఒకప్పుడు నీలాగే ప్రయత్నించాను. ఎంత ప్రయత్నిం చినా తాడును తెంచుకోలేక పోయాను,\" అన్నది ఏనుగు.\nఆ మాటకు ఎలుగుబంటు వికవికా నవ్వింది.\n“ఎందుకలా నవ్వుతావు? నా కథ నీకు పరిహాసంగా ఉందా?” అని అడిగింది ఏనుగు కోపంగా.\n“గజరాజా, నీ బలం గురించి నీకు తెలియడం లేదు. ఈ నీచమానవుడితో చేరి నీచంగా ఆలోచిస్తున్నావు. నువ్వు తలుచు కుంటే, ఈ తాడు, గుంజ, గుడారం ఒక లెక్కా?” అని అడిగింది ఎలుగుబంటు.\n“ఎంతో ప్రయత్నించి ఓడిపోయానని చెప్పాను కదా?” అన్నది ఏనుగు సిగ్గుతో.\n'నువ్వు ప్రయత్నించిందెప్పుడు? పసి పిల్లగా ఉన్నప్పుడు! అప్పుడు నీకు బలం చాలలేదు. ఇప్పుడు కొండల్ని పిండిచేయ గలవు. ఒక్కసారి ప్రయత్నించి చూడు,\" అని ప్రోత్సహించింది ఎలుగుబంటు.\nఆ మాటలతో ఉప్పొంగిపోయిన ఏనుగు ఒక్కసారిగా తిరగబడి, తనను కట్టిన తాడును తెంచుకుంది. అంతటితో ఆగకుండా, ఎలుగు బంటును కట్టిన తాడును కూడా తెంచింది. రెండూ కలిసి అడవికేసి పరిగెత్త సాగాయి.\nఅడవిని సమీపిస్తూ, \"మిత్రమా, నేనెంత అమాయకుణ్ణి. గడ్డి పోచను చూసి భయపడి పోయాను. నువ్వు చెప్పకపోతే నా బలం నాకు తెలిసేది కాదు,\" అన్నది ఏనుగు సిగ్గుతో.\n“నువ్వే కాదు. చాలామంది అంతే. తమ బలం తమకు తెలియదు. సంకోచంతో అసలు ప్రయత్నమే చేయరు. ప్రయత్నం చేయని వారికి విజయం ఎలా సమకూరుతుంది?” అన్నది ఎలుగుబంటు.\nఆ తరవాత ఏనుగూ, ఎలుగుబంటూ తమ వారిని కలుసుకుని స్వేచ్ఛగా బతికాయి.\nకృష్ణచైతన్యుడు ఈ కథ చెప్పి, “మీరు కూడా మీ శక్తిసామర్థ్యాలను మరిచి పోకుండా, నిరంతర ప్రయత్నంతో వాటిని సద్వినియోగం చేసుకుంటూ, మీరూ హాయిగా జీవిస్తూ, పదిమందినీ జీవించేలా చేయాలి,” అంటూ ఆశీర్వదించాడు.\nఐదుగురు శిష్యులూ గురువుకు భక్తితో నమస్కరించి, కృతజ్ఞతతో అక్కడి నుంచి బయలుదేరారు.",
            "book_page_end": 27,
            "story_id": "2006_11_06",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "బోగన్ విల్లా మొక్క",
            "book_page_start": 32,
            "pdf_page_start": 32,
            "pdf_page_end": 33,
            "author": "సౌరవ్ దాస్",
            "genre": "జ్ఞాపకాలు",
            "moral": "మొక్కలను పెంచడం, స్నేహబంధాలను గుర్తుంచుకోవడం ఆనందాన్ని ఇస్తుంది.",
            "keywords": [
                "సౌమ్య",
                "బోగన్ విల్లా",
                "స్నేహం",
                "గ్రామం",
                "జ్ఞాపకాలు"
            ],
            "characters": [
                "సౌమ్య (మిత్రుడు)",
                "సౌరవ్ దాస్ (కథకుడు)",
                "వృద్ధుడు",
                "తల్లిదండ్రులు"
            ],
            "locations": [
                "గ్రామం",
                "పట్నం",
                "బాలాసూర్"
            ],
            "content": "అది జనవరి నెల!\nవసంతకాల పరిమళాలు గాలిలో తేలి యాడుతున్నాయి. అప్పటికే నేను నా గ్రామం వదిలి కొన్ని సంవత్సరాలు గడిచిపోయాయి. రోడ్డు మీద వెళుతూంటే మనసులో గాలి పటాలు వదిలిన జ్ఞాపకాలు.\nతిరిగిన చోటల్లా రంగు రంగుల పువ్వులు. మనసంతా ఎంతో ఉత్సాహం; ఉత్తేజం. పువ్వు లను చూస్తూండగా వాటికి ఆవల వున్న బోగన్ విల్లా పొదరులు నా దృష్టిని ఆకర్షించాయి. నా మనసులో ఏవేవో మాటలు, సంఘటనలు కదలాడాయి.\nసౌమ్య ఒక విధంగా నా మిత్రుడని చెప్ప డానికి లేదు. ఎందుకంటే వాడు నాకన్నా ఒక సంవత్సరం పెద్ద. పైగా, నా క్లాస్మేట్ కూడా కాదు. వాడసలు చదువుకోనే లేదు. మరో విధంగా చూస్తే స్నేహితుడికన్నా ఎంతో ఎక్కువ. వాడు నాకు గాలిపటం ఎగురవేయడం నేర్పాడు. నేను వాడికి చదవడం నేర్పాను. అలా ఒకరికొ కరం దగ్గరయ్యాం.\nవాడు నాకు చేపలు పట్టడం, ఎత్తయిన చెట్లెక్కడం నేర్పాడు. మొక్కలను ఎలా పెంచాలో నేర్పించాడు. ప్రకృతిని ప్రేమించడం నేర్పాడు.\n“నీ మొక్క పుష్పించిందంటే నువ్వు సంతో షంగా నవ్వుతూ ఉన్నావని అర్థం. అది వాడి నట్టు కనిపిస్తే నువ్వు విచారంతో ఉన్నట్టు లెక్క,” అని తరచూ చెప్పేవాడు. అలాంటి నమ్మ కాలతోనే వాడు బతికాడు. కాలం మమ్మల్ని విడదీసింది. నా తల్లిదండ్రులు గ్రామం వదిలి దూరంలోని పట్నం వచ్చేశారు. అయితే నేను బోగన్ విల్లా మొక్కను తెచ్చి, మా కొత్త ఇంటి ఆవరణలో పాతి పెట్టాను వాడి జ్ఞాపకంగా.\nదాన్ని నేను జాగ్రత్తగా పెంచుకున్నాను. వసంతకాలం వచ్చి, అది పుష్పించడం ఆరంభించగానే నా పల్లెటూరి స్నేహి తుణ్ణి జ్ఞాపకం చేసుకోగలనని వాడికి మాట ఇచ్చాను.\nఅయితే, చాలా వాగ్దానాలలాగే ఆ మాటను కూడా నిలుపుకోలేక పోయాను. అందువల్లే సౌమ్య ఉన్న చోటికి బయలుదేరాను. అయితే, వాడ క్కడ లేక పోవడం నాకు ఆశ్చర్యం కలిగించలేదు. వాళ్ళను గురించి ఇరుగుపొరుగును విచారించాను. ఏ ఒక్కరికీ వాళ్ళ కుటుంబం వెళ్ళిన చోటు తెలియలేదు. అదృష్టవశాత్తు నేను మొదటే ఎరిగి ఉన్న వృద్ధుడు నాకు ఎదురయ్యాడు. సౌమ్య అంటే ఆ వృద్ధుడికి ఎంతో ఇష్టం. అతడు నన్ను గుర్తుపట్ట లేదు కాని, సౌమ్య వాళ్ళు పని వెతుక్కుంటూ ఎక్కడికో వలస వెళ్ళిపోయా రని చెప్పాడు. “నువ్వు సౌమ్య స్నేహితుడివా? అయితే, ఒక పని చేసి పెడతావా?” అని అడిగాడు వృద్ధుడు.\nనా సమాధానం కోసం ఎదురు చూడకుం డానే అతడు ఇంటి లోపలికి వెళ్ళి, ఏదో వెతికి తీసుకుని, పెరట్లోకి వెళ్ళాడు. కొంత సేపటికి బాగా నలిగిన కాగితం, బోగన్విల్లా మొక్కతో తిరిగి వచ్చాడు. “వాడు ఈ మొక్కను నాటి పెంచమని నాకు చెప్పాడు. అయితే, నేను ముసలివాణ్ణి కదా? నీళ్ళు పోయడం మరిచి పోయాను. మొక్క ఎండిపోయింది. ఇది వాడి బిడ్డలాంటిది. దీనిని తీసుకు వెళ్ళు. వాడొక ఉత్తరం కూడా పోస్ట్ చేయమని ఇచ్చాడు. నువ్వు పోస్ట్ చేస్తావా?” అని అడి గాడు.\nనేను వెంటనే మాట్లాడలేక పోయాను. గొంతు పిడచకట్టుకు పోయింది. మొక్కనూ, ఉత్తరాన్నీ తీసుకున్నాను. ఆ ఉత్తరం నా చిరునామాకే రాయబడి ఉంది. రాయడం అలవాటు లేనివారు రాసి నట్టున్నాయి ఆ అక్షరాలు:\nప్రియమైన మిత్రమా,\nఇది నా తొలి ఉత్తరం నీకు. ఒకవేళ చివరిది కూడా కావచ్చు. ఎందుకంటే మేము ఇక్కణ్ణించి బయలుదేరుతున్నాం. మాకు పనులు ఎక్కడ దొరుకుతాయో తెలియదు గనక, మా చిరునామా ఇవ్వలేక పోతున్నాను. నువ్వు ఇచ్చిన బోగన్ విల్లాను కూడా తీసుకు వెళ్ళలేని పరిస్థితి. అది పెద్దద యింది. నేనిచ్చిన మొక్క కూడా పెద్దదయి ఉంటుందని అనుకుంటాను.\nనీకు తీరిక ఉండదు గనక, ఉత్తరం రాయ లేకపోయావనుకుంటున్నాను. మిగిలిన విష యాలు తరవాత రాస్తాను.\nనీ మిత్రుడు, సౌమ్య.\nదిగువ వెలిసిపోయిన చిరునామా కనిపిం చింది.\nఆ ఉత్తరాన్నీ, ఎండి పోయిన బోగన్ఏ్వల్లా మొక్కనూ తీసుకుని ఆ గ్రామం నుంచి బయలుదేరాను.\nమూడు వసంతాల తరవాత, మా కిటికీల వెనక పూచిన బోగన్విల్లాను చూస్తూంటే, సౌమ్య ఎక్కడో చిన్నగా నవ్వు తూన్నట్టు అనిపించింది.\n– సౌరవ్ దాస్ (14)\nబాలాసూర్ జిల్లా స్కూల్\nబాలాసూర్ (ఒరిస్సా)",
            "book_page_end": 33,
            "story_id": "2006_11_07",
            "raw_genre_backup": "జ్ఞాపకాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పంజరం చిలుకలు",
            "book_page_start": 36,
            "pdf_page_start": 36,
            "pdf_page_end": 37,
            "author": "సురభి శ్రీవాత్సవ్",
            "genre": "నీతి కథ",
            "moral": "పరోపకారం చేసినవారికి తిరిగి మేలు జరుగుతుంది. మంచి మనస్సుకు దైవ సహాయం లభిస్తుంది.",
            "keywords": [
                "స్నేహం",
                "దొంగ సొమ్ము",
                "నిజాయితీ",
                "చిలుకలు",
                "పరోపకారం"
            ],
            "characters": [
                "రామ్ (రైతు)",
                "శ్యామ్ (వ్యాపారి)",
                "సుశీల (రామ్ భార్య)",
                "సంగీత (రామ్ కూతురు)",
                "ఆదిత్య (శ్యామ్ కొడుకు)",
                "గ్రామాధికారి"
            ],
            "locations": [
                "పట్నం",
                "పొలం"
            ],
            "content": "రామ్, శ్యామ్ స్నేహితులు. రామ్ ఒక రైతు; శ్యామ్ వ్యాపారి. ఒకసారి శ్యామ్కు వ్యాపా రంలో అపార నష్టం ఏర్పడింది. వాటిల్లిన నష్టం భరించలేనంతగా బతుకును ఛిన్నాభిన్నం చేయడంతో, అతడు సాయాన్ని అర్థిస్తూ రామ్ దగ్గిరికి వెళ్ళాడు.\nరామ్ ఏమాత్రం వెనుకాడకుండా తన పొలంలో కొంత భాగం శ్యామ్కు ఇచ్చాడు. శ్యామ్ పొలం దున్నుతూండగా, బంగారు ఆభరణాలుగల ఒక కంచు పాత్ర దొరికింది. అతడు ఆ పాత్రను తీసుకుపోయి, సంగతి చెప్పి రామ్కు ఇచ్చాడు. అయితే, దాన్ని పుచ్చుకోవడానికి రామ్ తిరస్కరించాడు. పొలం శ్యామ్కు ఇచ్చేయడంతో, అందులో దొరికి నవి శ్యామ్కే చెందుతాయని చెప్పాడు. అందుకు శ్యామ్ ఒప్పుకోలేదు. ఇద్దరూ గ్రామాధికారి వద్దకు వెళ్ళి తమకు న్యాయం చెప్పమన్నారు. గ్రామాధికారి మరుసటి రోజు రమ్మని చెప్పి పంపేశాడు.\nఆ రోజు రాత్రి రామ్ గ్రామాధికారిని కలుసు కుని, “నా స్నేహితుడు చాలా నిజాయితీ పరుడు. ఎవరి సాయమూ తీసుకోడు. వ్యాపా రంలో కోలుకోలేని నష్టం కలగడం వల్ల, నేని చ్చిన పొలాన్ని అయిష్టంగానే పుచ్చుకున్నాడు. అయితే, ఆ పొలం అతనికి చాలదని నాకు అనిపించి, నా భార్య సుశీల, కూతురు సంగీత నగలను వారి సంపూర్ణ సమ్మతితో తీసుకుని, వాటిని శ్యామ్కిచ్చిన పొలంలో నేనే పాతి పెట్టాను. రేపు తమరు అతనికి అనుకూ లంగా తీర్పుచెప్పాలి,” అని వేడుకున్నాడు.\nమరునాడు పొలం శ్యామ్ ఆధీనంలో ఉండ డంవల్ల, అందులో దొరికిన నగలు శ్యామ్కే చెందుతాయని గ్రామాధికారి తీర్పు చెప్పాడు. శ్యామ్ అయిష్టంగానే తీర్పును అంగీకరిం చాడు. పొలంలో అరుదైన ఫలవృక్షాలు నాటితే లాభదాయకంగా ఉండగలదని నిర్ణ యించాడు. శ్యామ్ కొడుకు ఆదిత్యను పిలిచి, నగలు ఇచ్చి, వాటిని అమ్మి ఆ సొమ్ముతో అరుదైన ఫలాల చెట్ల విత్తనాలను కొనుక్కు రమ్మని చెప్పాడు.\nమరునాడు ఆదిత్య సమీపంలోవున్న పట్నం కేసి బయలుదేరాడు. దారిలో ఒకడు కొన్ని అందమైన చిలుకలను ఒక పంజరంలో బంధించి అమ్మడానికి తీసుకు వెళ్ళడం చూశాడు. అవి చాలా అరుదైన జాతి చిలుక లనీ, సంతలో వాటికి మంచి ధర పలకగల దనీ ఆ మనిషి చెప్పాడు. పంజరం లోపల అవస్థపడుతూన్న ఆ పక్షులకు చూస్తూంటే, ఆదిత్య మనసు విలవిలలాడింది. వాటికి స్వేచ్ఛ కలిగించాలనుకున్నాడు. తన దగ్గర వున్న నగలను ఇచ్చి, పక్షులను కొనాలనుకు న్నాడు. అందుకు ఆ మనిషి సంతోషంగా ఒప్పుకున్నాడు. ఆదిత్య పంజరం తలుపు తెరిచి పక్షులను వదిలిపెట్టాడు. పక్షులు స్వేచ్ఛగా ఎగిరి వెళ్ళడం చూసి అతని మనసు ఆనందంతో ఉప్పొంగిపోయింది.\nపక్షులకు స్వేచ్ఛ కలిగించినందుకు ఆనం దించినప్పటికీ, తండ్రి చెప్పిపంపిన పని చేయ లేక పోయాను కదా అని ఆదిత్య బాధపడ్డాడు. వట్టి చేతులతో ఇంటికి వెళ్ళకూడదనుకు న్నాడు. పట్నంలో ఏదైనా ఒక పని చూసుకుని, కొంత కాలం డబ్బు కూడబెట్టి, తండ్రి చెప్పిన విత్తనాలను తీసుకుని వెళ్ళాలని నిర్ణయిం చాడు. అతనికి ఒక ధనిక వర్తకుడి వద్ద మంచి ఉద్యోగం లభించింది. రెండేళ్ళపాటు కష్టపడి పనిచేసి అనుకున్నమొత్తాన్ని కూడ బెట్టుకుని ఇంటికి తిరిగి వెళ్ళాడు.\nఆ సమయంలో అతని తండ్రి తన స్నేహి తుడు రామ్ మాట్లాడుతున్నాడు. తన కొడు కును చూడగానే ఆప్యాయంగా కౌగిలించు కుని, “నీ ఉదాత్త చర్యతో మమ్మల్ని గర్వ పడేలా చేశావు. నగలు పోయాయని బాధ పడకు. మనం మొక్కలు కొనవలసిన అవ సరం కూడా లేదు. నువ్వు వెళ్ళిన కొన్ని రోజుల తరవాత అందమైన చిలుకలు గుంపుగా వచ్చి మన పొలంలో ఫలవృక్షాల విత్తనాలను తెచ్చి పడేశాయి. ఇప్పుడు మనపొలంలో ఫలవృక్షాలు పెరుగుతున్నాయి,” అన్నాడు.\n“ఆహా! అద్భుతం. చిలుకలు నేను చేసిన ఉపకారానికి ప్రత్యుపకారం చేశాయన్న మాట,” అన్నాడు ఆదిత్య.\n“మరో విషయం శ్యామ్, ఆదిత్య చేసిన ఉదాత్తచర్యను గురించి వినగానే, నా కూతురు అతని పట్ల అభిమానం పెంచుకున్నది. పెళ్ళా డాలనుకుంటున్నది. మీకూ, మీ అబ్బాయికీ అంగీకారమయితే మాకూ ఇష్టమే,” అన్నాడు రామ్. “నీ కూతురును మా ఇంటి కోడలుగా చేసుకోవడం మాకూ సంతోషమే. ఏమంటావు ఆదిత్యా?” అంటూ కొడుకుకేసి చూశాడు శ్యామ్ నవ్వుతూ. ఆదిత్య అంగీకారసూచకంగా తల ఊపాడు.\n– సురభి శ్రీవాత్సవ్ (14)\nనంద్ వికాస్ విద్యాలయ్\nగోరఖ్పూర్ (ఉ.ప్ర)",
            "book_page_end": 37,
            "story_id": "2006_11_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "మీనాబొమ్మ",
            "book_page_start": 38,
            "pdf_page_start": 38,
            "pdf_page_end": 39,
            "author": "యశశ్రీ ఎస్. పాటిల్",
            "genre": "బాలల కథ",
            "moral": "మనం నేర్చుకున్న జ్ఞానాన్ని, ఉన్న వనరులను ఆపద సమయాల్లో ఇతరులకు సహాయం చేయడానికి ఉపయోగించాలి.",
            "keywords": [
                "మీనా",
                "బొమ్మ",
                "భూకంపం",
                "సహాయం",
                "స్కూల్"
            ],
            "characters": [
                "మీనా",
                "మీనా తల్లిదండ్రులు",
                "మీనా అన్నయ్య",
                "హిస్టరీ టీచర్",
                "మరాఠీ టీచర్"
            ],
            "locations": [
                "చిత్రపూర్",
                "అమెరికా (చదువు)",
                "స్కూల్"
            ],
            "content": "మీనా చిత్రపూర్లో ఉంటోంది. ఆమె చాలా తెలివిగల అమ్మాయి. తల్లితండ్రులు ఆమె పట్ల ఎంతో ప్రేమ కనబరచేవారు. ఆ రోజు ఆమె చాలా సంతోషంగా ఉంది. అమెరికాలో చదువుకుంటూన్న అన్నయ్య, ఆమె పుట్టిన రోజు కోసం వస్తున్నాడు.\nఅన్నయ్యకు స్వాగతం పలకడానికి మీనా తల్లిదండ్రులతో కలిసి విమానాశ్రయానికి వెళ్ళింది. అన్నయ్యను చూడగానే మీనా ఆనందంతో ఉప్పొంగిపోయింది. ఇంటికి వస్తూ అన్నయ్య తన కాలేజీ గురించీ, విశ్వ విద్యాలయం గురించీ ఎన్నో ఆసక్తికరమైన విషయాలు చెబుతూ వచ్చాడు. అప్పటికే మీనా ఇంజినీరై, పైచదువుల కోసం అమెరికా వెళ్ళాలని నిర్ణయించింది. ఆమె ఆ రాత్రి తను చదవబోయే కాలేజీ గురించి కలలుకంటూ నిద్రపోయింది.\nమరునాడు ఆమె పుట్టిన రోజు. ఆమెకు ఎన్నో కానుకలు వచ్చాయి. అయితే, అన్నయ్య ఇచ్చిన అమెరికన్ డాల్ అన్నిటికన్నా చాలా అందంగా ఉంది. అందమైన ఆ బొమ్మకు బంగారు జుట్టు, పచ్చటి దుస్తులు ఉన్నాయి. పైకెత్తితే కళ్ళు తెరుస్తుంది. కిందికి దించితే కళ్ళు మూసుకుంటుంది. అది అన్నిటికన్నా చాలా భిన్నమైనది. ఎంతో బావున్నది. దాన్ని తన స్నేహితులకు చూపించాలని మీనా ఎంతో ఉత్సాహపడింది.\nఅందువల్ల ఆమె బొమ్మను తన స్కూలు బ్యాగ్లో దాచుకుని వెళ్ళింది. తరగతిలో ఉపాధ్యాయులు చెప్పే పాఠాల మీద మన సును నిలుపలేక పోయింది. సంచీలో నిదుర పోతూన్న బొమ్మ మీదే ఉంది ఆమె ధ్యాసంతా. మీనా పరధ్యానంతో ఏదో పగటి కలలుకంటున్నదని హిస్టరీ టీచర్ గమనించి, హెచ్చరించింది.\nఉలిక్కి పడిన మీనా తన బొమ్మను ఒకసారి తాకి చూసుకున్నది. అప్పు డామె చేతికి ఏదో బటన్ తగలడం గమనించింది.\nఅప్పుడే గంట మోగడంతో, మరాఠీ టీచర్ తరగతిలోకి వచ్చింది. ఆమె భూకంపాలకు సంబంధించిన చిత్రాలు తీసుకు వచ్చి పిల్లలకు భూకంపాల గురించి బోధించసాగింది. అయితే, మీనా మనసంతా ఆ బొమ్మ మీదే ఉంది. సమయం దొరికినపుడల్లా దాన్ని రహస్యంగా చూసుకోసాగింది.\nమూడో పిరియడ్ ఆరంభమవు తూండగా, తరగతి గోడ మెల్లగా కంపించింది. దాన్ని మొదట ఎవరూ గమనించలేదు; ఆ తరవాత భవన మంతా ఉధృతంగా ఊగడంతో గోడ కూలి పోయింది. పిల్లలు వెలుపలికి వెళ్ళలేకపోయారు.\nమీనా హడలి పోయింది. ఆమె బొమ్మను శరీరానికి గట్టిగా అదిమి పట్టుకున్నది. దాంతో బొమ్మ గట్టిగా మాట్లాడసాగింది: “భూకంపం వస్తే, మొదట వెలుపలికి వెళ్ళడానికి ప్రయ త్నించాలి. అది సాధ్యం కాలేదంటే మేజా కిందగాని, బెంచీ, మంచం కిందగాని దాక్కుని మీరెండు చేతులను మెడపై ఉంచు కోవాలి.” టీచర్ చెప్పిన మాటలు బొమ్మలో రికార్డయిందని మీనా వెంటనే గ్రహించింది. అందువల్ల మెషీన్లో రికార్డయిన దాన్ని, గట్టిగా నొక్కి పట్టినప్పుడు బొమ్మ మళ్ళీ మళ్ళీ చెప్ప గలదని తెలుసుకున్నది. మీనా బటన్ను మళ్ళీ నొక్కింది. బొమ్మ బిగ్గరగా, “భూకంపం, భూకంపం,” అని అరవసాగింది.\nదాని మాటలు వెలుపలనున్న వారికి విని పించడంతో, శిథిలాల మధ్య పిల్లలు చిక్కు కుని ఉన్నారని గ్రహించి, వెలుపలికి తీయ డానికి పూనుకున్నారు. తగిన సమయంలో వారికి సహాయం అందింది. మీనా తరగతి లోని పిల్లలందరినీ ప్రాణాలతో కాపాడారు.\nతమ ప్రాణాలను కాపాడినందుకు తరగతి లోని పిల్లలందరూ మీనాకు కృతజ్ఞతలు తెలియ జేశారు. “మీరు కృతజ్ఞతలు చెప్పవలసింది నాకు కాదు; నా బొమ్మకు,” అన్నది మీనా.\nఆమె అన్నయ్య, “నువ్వే గనక ‘భూకంపం, భూకంపం,' అని ఆ బొమ్మను అరిచేలా చేయ కుండా ఉన్నట్టయితే, మిమ్మల్ని కనుగొనడం చాలా కష్టమై ఉండేది. మంచిపని చేశావు,” అంటూ మీనాను అభినందించాడు. మీనా చాలా సంతోషించింది. తను స్నేహితులందరినీ కాపాడడానికి ఉపకరించిన బొమ్మను ఇచ్చి నందుకు అన్నయ్యకు కృతజ్ఞతలు తెలియ జేసింది. \"బాగా చదివి మంచి ర్యాంకు తెచ్చుకున్నావంటే వచ్చే బర్త్డేకు కంప్యూటర్ కానుకగా ఇస్తాను,\" అన్నాడు అన్నయ్య. ఆ మాట విని మీనా ఆనందంతో నాట్యం చేసింది.\nయశశ్రీ ఎస్. పాటిల్ (11)\nశ్రీమతి శీలాదేవి షిండే సర్కార్\nహైస్కూల్, కొల్హాపూర్ (మహారాష్ట్ర)",
            "book_page_end": 39,
            "story_id": "2006_11_09",
            "raw_genre_backup": "బాలల కథ",
            "normalized_genre_te": "బాలల కథ",
            "normalized_genre_code": "CHILDREN_STORY",
            "content_type": "STORY",
            "language": "TELUGU"
        },
        {
            "title": "వేణువు మహిమ!",
            "book_page_start": 40,
            "pdf_page_start": 40,
            "pdf_page_end": 41,
            "author": "రజత్ కుమార్ త్రిపాఠీ",
            "genre": "సాంఘిక కథ",
            "moral": "ఇతరుల పరిస్థితిని అర్థం చేసుకుని దయతో వ్యవహరించడం, విద్య ప్రాముఖ్యతను గుర్తించడం ఉత్తమం.",
            "keywords": [
                "రాధూ",
                "వేణువు",
                "ప్రధానోపాధ్యాయుడు",
                "విద్య",
                "అనాథ"
            ],
            "characters": [
                "రాధూ (వేణువులు అమ్మే కుర్రవాడు)",
                "ప్రధానోపాధ్యాయుడు",
                "పాత్రో (ఉపాధ్యాయుడు)",
                "పిల్లలు"
            ],
            "locations": [
                "నూతుంగా పాఠశాల (School)"
            ],
            "content": "నూతుంగా పాఠశాల ప్రధానోపాధ్యాయుడు తన కార్యాలయంలోని గోడగడియారం కేసి చూశాడు. ఒంటి గంట అయింది. మధ్యాహ్న భోజన విరామ సమయం. అయితే, ఇంకా గంట మోగలేదు. ప్యూను గంట కొట్టడానికి మరిచిపోయాడా ఏం? అని ఆయన ఆలో చించసాగాడు.\nఉన్నట్టుండి శ్రావ్యమైన వేణునాదం విని పించింది. అదే సమయంలో గంట కూడా మోగింది. తరగతి గదుల నుంచి పిల్లలు బయటకు పరుగులు తీశారు. వారిలో కొందరు పాఠశాల ప్రాంగణంలో చెట్టు కింద నిలబడ్డ తొమ్మిదేళ్ళ కుర్రవాడి చుట్టూ మూగారు. వాడి పేరు రాధూ; వేణువులు అమ్మే కుర్రవాడు.\nరోజూ భోజన సమయంలో వాడు పాఠ శాలకు వస్తాడు. వాడు వేణువు ఊదడం విన గానే, గంట ఒకటయిందని గ్రహించి ప్యూను గంట మోగిస్తాడు. అతడు గడియారం చూడ వలసినపనిలేదు. సరిగ్గా ఒంటి గంటకు వస్తాడు రాధూ.\nరాధూ వేణుగానం అంటే చాలా మంది పిల్లలకు చాలా ఇష్టం. కొందరు తాము తెచ్చు కున్న ఫలహారం కూడా రాధూతో పంచుకుని తినేవారు. అయితే, కొందరు ఉపాధ్యాయు లకు ఇది నచ్చలేదు. ముఖ్యంగా నాలుగవ తరగతి ఉపాధ్యాయుడు పాత్రోకు మరీ చీదరగా అనిపించేది. మధ్యాహ్న విరామ సమయంలో గొడవ చేయడమే గాక, రాధూ పిల్లల్ని పాడుచేస్తాడేమో అని ఆయన అనుమా నించాడు. ప్రధానోపాధ్యాయుడికి ఫిర్యాదు చేశాడు. ప్రధానోపాధ్యాయుడు అక్కడికి వెళ్ళి, పిల్లల్ని తరగతులకు వెళ్ళమని చెప్పి, ఆ పిల్లలు వెళ్ళిపోగానే, రాధూ కేసి తిరిగి, \"వెళ్ళిపో. ఇకపై ఈ దరిదాపులకు రావద్దు,” అని కోపంగా ఆజ్ఞాపించాడు.\nఆ తరవాత కొన్నాళ్ళు రాధూ పాఠశాలకేసి రాలేదు. ప్యూనుకు వాడు రాని వెలితి కనిపిం చింది. గంట మోగించడంలో మరింత జాగ్రత్త వహించాడు. రోజూ కొంతసేపు రాధూ వేణు గానం వినే అవకాశం దూరంకావడంతో చాలా మంది పిల్లలు విచారం చెందారు.\nఒకనాడు ఏదో అద్భుతం జరిగినట్టు, మళ్ళీ వేణుగానం వినిపించింది. అదే సమ యంలో మధ్యాహ్నం గంట మోగింది. చాలా మంది పిల్లలు ఉత్సాహంతో వేణువు ఊదు తూన్న రాధూ వద్దకు పరుగులు తీశారు. చాలా వేణువులు అమ్ముడయ్యాయి. దాన్ని ఎలా ఊదాలో రాధూ పిల్లలకు నేర్పసాగాడు.\nవాడు మళ్ళీ రావడం పాత్రోకు నచ్చలేదు. ప్రధానోపాధ్యాయుణ్ణి వెంటబెట్టుకుని అక్క డికి వచ్చాడు. ఆయన్ను చూడగానే, పిల్లలు మెల్లగా జారుకున్నారు. అక్కడ మిగిలిన పిల్లల ఎదుట ప్రధానోపాధ్యాయుడు రాధూను చెంప దెబ్బ కొట్టాడు. రాధూ చెక్కిళ్ళపై కన్నీరు కారసాగింది.\nతను మరీ కఠినంగా శిక్షించానా అన్న అను మానం ప్రధానోపాధ్యాయుడికి కలిగింది. మన సులో నొచ్చుకున్నాడు. ఆ తరవాత తన జేబు లోని పర్సు తీసి, అందులోంచి పది రూపా యల కొత్తనోటు తీసి రాధూకు ఇవ్వబోయాడు. అయితే, దాన్ని పుచ్చుకోవడానికి తిరస్క రించిన రాధూ, “అయ్యా, నేను ఈ బడిలో మూడో తరగతి చదువుకుంటున్నప్పుడు నా తల్లితండ్రులు రోడ్డు ప్రమాదంలో మరణిం చారు. నా చదువు కొనసాగించలేక పోయాను. నేను నా తల్లిదండ్రులకు ఒకడే సంతానం. నన్ను ఆదుకునే వారె వరూ లేకపోయారు. ఆకలికి తట్టుకోలేక ఈ వేణువులమ్మేపని చేప ట్టాను. అయినా, బడి అంటేనాకు మహా ఇష్టం. పిల్లలతో స్నేహం చేయడ మంటే ఇంకా సంతోషం. అందుకే ఈ బడిని మరువలేక రోజూ ఇక్క డికి వస్తున్నాను. దీన్ని గొడవగా భావించి తమరు వద్దంటే మాత్రం ఇకపై రాను,\" అన్నాడు వినయంగా.\nవాడి మాటలు విన్న ప్రధానోపాధ్యాయుడి నోటి నుంచి మాట రాలేదు. తనలాగే అవా క్కయి నిలబడిన పాత్రోకేసి మౌనంగా చూశాడు.\nఆ తరవాత రాధూకేసి తిరిగి, “నన్ను క్షమించు బాబూ. నిన్ను కోప్పడి ఉండకూడదు. నువ్వు అనాథవు కావు. నీ సంరక్షణాబాధ్యతలు మేమే చూసుకుంటాం. నువ్వు మళ్ళీ చదు వును కొనసాగించాలి. రేపు ఉదయం రా. నాల గవ తరగతిలో చేర్చుకుంటాను,” అన్నాడు.\nమరునాడు ప్రార్థనా సమావేశంలో, ప్రధానో పాధ్యాయుడు రాధూ జేబు నుంచి వెలుపలికి కనిపిస్తూన్న వేణువును చూశాడు. వాణ్ణి పిలిచి ప్రార్థనా గీతాన్ని వేణువులో వాయించమన్నాడు. నాటి నుంచి రోజూ అలాగే జరుగుతూ వచ్చింది.\n– రజత్ కుమార్ త్రిపాఠీ (14)\nబాలాసూర్ జిల్లా స్కూల్,\nబాలాసూర్ (ఒరిస్సా)",
            "book_page_end": 41,
            "story_id": "2006_11_10",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చక్రవర్తికీ, అందరికీ అందమైన గుణపాఠం!",
            "book_page_start": 42,
            "pdf_page_start": 42,
            "pdf_page_end": 43,
            "author": "చందమామ బృందం",
            "genre": "చారిత్రక వృత్తాంతం",
            "moral": "కేవలం వర్తమానంలో కాక, భావితరాల కోసం ఆలోచిస్తూ పనులు చేయాలి. ఇచ్చే గుణం గొప్పది.",
            "keywords": [
                "చక్రవర్తి హేడ్రియన్",
                "వృద్ధుడు",
                "ఫలవృక్షాలు",
                "త్యాగం",
                "ఆశావాదం"
            ],
            "characters": [
                "చక్రవర్తి హేడ్రియన్",
                "వృద్ధుడు",
                "కాపలా భటులు"
            ],
            "locations": [
                "రోమ్ సామ్రాజ్యం",
                "గ్రామం",
                "రాజభవనం"
            ],
            "content": ".శ. రెండవ శతాబ్దంలో గొప్ప పరిపాలనా దక్షు డైన చక్రవర్తి హేడ్రియన్, రోమ్ సామ్రాజ్యాన్ని పరి పాలించేవాడు. అధికారంలోని పాలకులు, అంగ రక్షకులు లేకుండా ఒంటరిగా తిరిగినా ఎలాంటి అభద్రతా భయం లేని కాలం అది. ఒకనాడు ఆ యువచక్రవర్తి, గుర్రం మీద ఒక గ్రామం గుండా వెళుతూ – గ్రామం సమీపంలో ఒక వృద్ధుడు దహించే ఎండను సైతం లెక్కచేయకుండా ఫల వృక్షాల మొక్కలు నాటుతూ ఉండడం చూశాడు.\nచక్రవర్తి ఆగి, “అయ్యా, తమరి వయసెంత?” అని అడిగాడు.\n“సరిగ్గా తెలియదు. నూరేళ్ళు ఉండవచ్చను కుంటాను,” అన్నాడు ఆ గ్రామ వృద్ధుడు, చక్రవర్తిని గుర్తుపట్టి వంగి నమస్కరిస్తూ.\n\"ఈ ముసలితనంలో ఇలా కష్టపడుతు న్నావే, పాపం! యౌవనంలో కష్టపడి సంపా యించి కూడబెట్టుకుని ఉంటే ఇప్పుడు ఉపయోగపడేది కదా?” అని అడి గాడు చక్రవర్తి.\n“ఈ భూమి మీద నేను తొలి నుంచీ నా శాయశక్తులా కష్టపడుతూనే ఉన్నాను; నేలతల్లి కూడా నాపై కని కరంతోనే ఉంది. ఎప్పుడూ చిన్న చూపు చూడలేదు. ఆ దేవుడి నుంచి పిలుపు వచ్చేంతవరకు హాయిగా జీవించడానికి కావలసినంత ఉంది,\" అన్నాడు వృద్ధుడు.\n“బావుంది. మరి నూరేళ్ళ వయ సులో ఇలా శ్రమపడుతున్నా వెందుకు? నువ్వు నాటే మొక్కలు ఫలాలందించేంతవరకు జీవిం చాలని ఆశిస్తున్నావా?” అని అడి గాడు చక్రవర్తి కాస్త వెటకారం ధ్వనించే కంఠ స్వరంతో. \"ప్రభూ, నా యౌవనంలో కొన్న ఈ పొలంలో చాలా ఫలవృక్షాలు ఉన్నాయి. అవి నాకు ఇప్పటివరకు ఫలాలను అందిస్తూనే ఉన్నాయి. అయితే, వాటిలో ఒక్కదాన్ని కూడా నేను నాట లేదు. నా తదనంతరం వచ్చే వాళ్ళకు ఫలాలివ్వ గలవన్న ఉద్దేశంతోనే ఈ మొక్కలను నేనిప్పుడు నాటుతున్నాను. వాటి ఫలాల పట్ల నాకు ఆసక్తి లేదు. నాటి పెంచడం పట్ల మాత్రమే తరగని మమ కారం ఉంది. ఒక వేళ వాటి ఫలాలు నాకు లభిం చినా లభించవచ్చు. భగవత్సంకల్పమే గనక ఉంటే, మా చక్రవర్తికి కూడా బుట్ట నిండుగా ఫలాల నివ్వగలను!” అన్నాడు వృద్ధుడు వినయంగా.\nఆ మాటలు విని మందహాసం చేసిన చక్ర వర్తి, “మిత్రమా, నువ్వు ఆయురారోగ్యాలతో వర్థి ల్లాలి,” అంటూ గుర్రం ఎక్కి వెళ్ళిపోయాడు.\nకొన్ని సంవత్సరాలుగడిచాయి. రాజభవనం ఉపరితలంలో చక్రవర్తి పచార్లు చేస్తున్నాడు. ఒక బుట్టనిండుగా పళ్ళతో, భవనంలోకి వస్తూన్న ఒక వృద్ధుణ్ణి కాపలా భటులు అడ్డుకోవడం ఆయన గమనించాడు. చక్రవర్తి ఆ వృద్ధుణ్ణి ఒక్క నిమిషం పరిశీలనగా చూసి, అతన్ని లోపలికి పంపమని భటులను ఆజ్ఞాపిస్తూ, మేడ దిగి అతనికి ఎదురు వెళ్ళాడు. ఆయన ఊహించినట్టే - ప్రస్తుతం వంద సంవత్సరాలు దాటిన ఆ వృద్ధుడు గ్రామం నుంచి వస్తున్నాడు. కొన్నేళ్ళ క్రితం చక్రవర్తి సమ క్షంలో నాటిన మొక్కలు పెరిగి పెద్దవై ఫలా లందించాయి. ఆ వృక్షాల తొలికాపు ఫలాలను చక్ర వర్తికి ఇవ్వడానికి తీసుకువచ్చాడు.\nచక్రవర్తి ఆ వృద్ధుణ్ణి ఆప్యాయంగా కౌగిలించు కున్నాడు. అతడు తెచ్చిన ఫలాలను స్వీకరించి, పళ్ళు తెచ్చిన బుట్టనిండుగా బంగారు నాణాలు నింపి కానుకగా ఇచ్చి పంపాడు. ఉన్నత ఆశయం, ఆశావాదం కలిగించే ప్రేరణ, స్ఫూర్తి ఎలాంటిదో తనకు ఇప్పుడు అర్థమయిందని సభతీరినప్పుడు సభికులతో సంతోషంగా చెప్పాడు. -(ఎం.డి)",
            "book_page_end": 43,
            "story_id": "2006_11_11",
            "raw_genre_backup": "చారిత్రక వృత్తాంతం",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "నవకోటి నారాయుడు",
            "book_page_start": 45,
            "pdf_page_start": 45,
            "pdf_page_end": 48,
            "author": "చందమామ బృందం",
            "genre": "జాతక కథ",
            "moral": "కృతఘ్నుడికి శిక్ష విధించడం కంటే, వాడికి బుద్ధి వచ్చే అవకాశం ఇవ్వడం ఉత్తమం. పరోపకారం చేసిన బోధిసత్వుడికి దైవత్వం లభించింది.",
            "keywords": [
                "నవకోటి నారాయుడు",
                "బోధిసత్వుడు",
                "బంగారు లేడి",
                "కృతజ్ఞత",
                "కాశీ రాజ్యం"
            ],
            "characters": [
                "నవకోటి నారాయుడు",
                "బ్రహ్మదత్తుడు (కాశీ రాజు)",
                "ఋణ దాతలు",
                "పట్టపురాణి",
                "బోధిసత్వుడు (లేడి రూపంలో)"
            ],
            "locations": [
                "కాశీ రాజ్యం",
                "గంగా తీరం",
                "అరణ్యం"
            ],
            "content": "బ్రహ్మదత్తుడు కాశీరాజ్యాన్ని పాలించేటప్పుడు ఒక మహాధనికుడుండేవాడు. ఆయన తొమ్మి దవ కోటి పూర్తిచేసి, పడగ ఎత్తే సమయానికి ఒక కొడుకు పుట్టాడు. అందుచేత కొడుక్కు ఆప్యాయంగా, నవకోటి నారాయుడు అని పేరు పెట్టాడు.\nనారాయుడికి తండ్రి లేదనకుండా కోరిన కోరికలన్నీ తీర్చేవాడు. అందుచేత కుర్రవాడు ఆడింది ఆట, పాడింది పాట అయింది. అతడు దుష్టులతోను, దుండగీళ్ళతోను సహ వాసం చేయసాగాడు.\nఏమైతేనేం, యుక్తవయసు వచ్చేసరికి తండ్రి ఒక చక్కటి పిల్లను చూసి నారాయుడికి అతి వైభవంగా పెళ్ళి జరిపించాడు. మరి కొద్ది కాలానికే ఆయన కాలం చేశాడు.\nనారాయుడి అజాగ్రత్త, దురలవాట్ల కారణంగా తండ్రి చేర్చిన ధనమంతా హారతి కర్పూరంలా హరించుకు పోయింది. దానికి తోడు చిన్నప్పటి నుంచీ నారాయుడు హద్దూ పద్దూ లేకుండా చేస్తూ వచ్చిన బాకీలన్నీ తడిసి మోపెడై, తండ్రి పోయేసరికి, కాల సర్పాల లాగ వచ్చి పట్టుకున్నాయి. ఋణ దాతలం దరూ ఒక్కసారిగా వచ్చి చుట్టుకున్నారు. ఈ స్థితిలో నారాయుడికి జీవితమంటే నిస్పృహ తోచింది. గత్యంతరం కానక, చివరకు చస్తే మేలనిపించింది. ఏమీ బదులు చెప్పలేక, నారాయుడు వారితో, “అయ్యా! నేను గంగ ఒడ్డున ఫలానా మర్రిచెట్టు కింద ఉంటాను. అక్కడ మా పూర్వులు వదిలి వెళ్ళిన నిక్షేపము న్నది. మీ మీ పత్రాలన్నీ పట్టుకుని అక్కడకు రండి,” అని చెప్పాడు.\nఅవుననుకొని అందరూ ఆ మర్రిచెట్టు వద్దకు వెళ్ళి సిద్ధంగా వున్నారు. నారాయుడు నిక్షేపం కోసం వెతుకులాడుతున్నట్టు నడి రాత్రి వరకు అటూ ఇటూ తచ్చాడి, వాళ్ళు ఆదమరుపుగా వుండటం చూసి, గభీమని గంగలోకి దుమికేశాడు. 'జయ్ పరమే శ్వరా!” అని అతడు జాలిగా కేక వేసేంతలో ప్రవాహవేగం అతణ్ణి ఎంత దూరమో లాక్కు పోయింది.\nఆ కాలమందు బోధిసత్వుడు ఒక లేడిగా జన్మించి, తక్కిన లేళ్ళ మందలకు దూరంగా, గంగా తీరాన, లతలు పొదలు అల్లుకున్న ఒక మామిడి తోటలో నివాసం ఏర్పరచుకున్నాడు.\nఈ లేడి అన్ని విధాలా ప్రత్యేకత కలది- బంగారు శరీరచ్ఛాయ, లక్కవంటి కాళ్ళ డెక్కలు, వెండికొమ్ములు, రత్నపుపొడలలాగా జిగజిగ మెరిసే చక్కటి కన్నులు-ఇటువంటి అపూర్వ సౌందర్యంతో ప్రకాశిస్తున్నది లేడి.\nఈ లేడికి అర్ధరాత్రి సమయాన విపత్తులో వున్న ఒక మానవుడి ఆక్రందనం వినిపించింది. “ఏమిటీదీనాలాపం!” అనుకొంటూ, బంగారు లేడి లేచి, ఎదురీదిపోయి నారాయుడి వద్దకు చేరుకొన్నది. అతన్ని ప్రవాహం నుంచి కాపాడి గట్టుకు చేర్చి, “నీకు వచ్చిన భయంలేదు, నాయనా!” అంటూ అది వాడికి ధైర్యం చెప్పి, వీపుపైన ఎక్కించుకొని బసకు తీసుకు పోయింది. అతడు తేరుకునే వరకూ ఆ లేడి అరణ్యంలో నుంచి ఫలాదులు తెచ్చి, నారాయుడికి ఆకలి దప్పులు తీర్చింది.\nతరవాత ఒకరోజున, “నాయనా! నిన్ను ఈ అరణ్యం దాటించి మీ రాజ్యానికి దోవ చూపిస్తా. క్షేమంగా వెళ్ళిపో. అయితే ఒకే ఒక్క కోరిక-రాజుగానీ మరే శ్రీమంతుడుగానీ నిన్ను ఎంతగా ఆకర్షించినప్పటికీ, ఫలాని చోట బంగారు లేడి ఉన్నది అనే సంగతి మట్టుకు వెల్లడించవద్దు. ఇదే నా కోరిక,” అని చెప్పింది.\nసరేనన్నాడు నారాయుడు. ఈ వాగ్దానం నమ్మి, బంగారు లేడి వాడిని తన వీపుపైన ఎక్కించుకొని కాశీరాజ్యానికి పోయే బాట మీద వదిలిపెట్టింది.\nసరిగ్గా నారాయుడు కాశీపట్టణం చేరుకున్న రోజునే ఒక చిత్రం జరిగింది. అంతకు క్రితం పట్టపురాణికి కలలో ఒక సుందరమైన బంగారు లేడి కనిపించి, ధర్మబోధ చేసిందట. రాణి తన భర్త వద్దకు వచ్చి, \"అసలు లోకంలో ఉండక పోయినట్టయితే ఇటువంటి లేడి రూపం నా కెందుకు కనబడుతుంది? దాన్ని వెంటనే నాకు పట్టి తెస్తేనే తప్ప, జీవాలు నిలవవు,” అంటూ పట్టుపట్టింది.\nతక్షణమే రాజు చేసిన ఏర్పాటు ఏమంటే: ఒక ఏనుగు మీద అంబారీ, అంబారీలో బంగారు బరిణె, బరిణె లోపల వెయ్యి మొహిరీలు - వీటితో అది ఊరేగుతుంది. బంగారు లేడిని గురించిన భోగట్టా తెలిపే వారికి బరిణెలోని మొహిరీలను బహుమతిగా ఇస్తారు.\nఈ విధమైన ఒక ప్రకటన స్వర్ణపత్రం మీద లిఖింపించి, సేనాని ఊరూరాదండోరా వేయిం చాడు. సరిగా ఈ దండోరా వేసే సమయానికి నారాయుడు కాశీనగరంలో అడుగు పెట్టాడు. అతడు సేనాని వద్దకు వచ్చి, “అయ్యా, మీకు కావలసిన ఆ బంగారులేడిని గురించి నాకంతా తెలుసు. నన్ను ప్రభువు దగ్గరకు తీసుకుపొండి,\" అన్నాడు.\nతరవాత నారాయుడు రాజునూ, పరివా రాన్నీ వెంటబెట్టుకుపోయి, అరణ్య మధ్యంలో బంగారు లేడి నివసించే ఏకాంత స్థలం చూపించి, తను అల్లంత దూరాన నిలబడ్డాడు.\nరాజుగారి పరివారం ఒక్కసారిగా గొల్లు మని కేకవేశారు. లేడి రూపంలో వున్న బోధి సత్వడు ఆ శబ్దం విన్నాడు. “ఎవరో గొప్ప అతిథి వచ్చి వుండాలి. స్వాగతమిద్దాం,\" అను కుంటూ అతడు లేచి, రాజు నిలబడ్డచోటికి పోబొయ్యాడు.\nలేడి యొక్క వేగానికి రాజు ఆశ్చర్య పోయాడు. విల్లమ్ములు తీసుకొని, లేడికి ఎక్కు పెట్టాడు. అప్పుడు లేడి మృదుమధుర మైన కంఠస్వరంతో ఇలా అన్నది: “రాజా! ఆగు, తొందరపడకు, నా ఉనికిని గురించి నీకు చెప్పినవారెవరు?”\nరాజు చెవులకు ఈ మాటలు అమృత తుల్యంగా వినబడినై. ఆయనకు తెలియ కుండానే విల్లమ్ములు కిందపడినై.\nనిదానమైన మధుర స్వరంతో బోధిస త్వుడు, “రాజా! నా ఉనికిని నీకు తెలిపిన దెవరు?” అని మళ్ళీ ప్రశ్నించాడు.\nరాజు నారాయుడిని వేలు ఎత్తి ఆనవాలు చూపించాడు.\nఅప్పుడు బోధిసత్వుడు ఇలా ధర్మం చెప్పాడు : “లోకంలో మానవుణ్ణి మించిన కృతఘ్నుడు లేడని శాస్త్రాలు చెప్పిన మాట నిజం. జంతుభాష తెలుసుకోవచ్చు, పక్షిభాష తెలుసుకోవచ్చు. కాని మనిషి మాట అర్థం చేసుకోవడం బ్రహ్మతరం కాదు,” అంటూ తను నారాయుడిని రక్షించి పరిచర్యలు చేసి, అతని వద్ద నుంచి వాగ్దానం తీసుకుని సాగ నంపిన వృత్తాంతమంతా రాజుకు వివరిం చాడు.\nరాజు ఉగ్రుడై, “ఇదా సమాచారం! ఇటు వంటి కృతఘ్నుడు, మహాపాపి లోకానికి పీడ. ఒక్క బాణంతో వీణ్ణి హతమారుస్తాను,” అని బాణం తీశాడు.\nబోధిసత్వుడు ఆయనను వారించి, “రాజా! చంపవద్దు. ప్రాణం తీస్తే ఏముంది? బ్రతికి వుంటే ఏనాటికైనా వాడికే బుద్ధి వచ్చి బాగుపడ తాడు. నీ వాగ్దానం ప్రకారం వాడికీయవలసిన బహుమతులు కూడా ఇచ్చివెయ్యి. ఇదే న్యాయం,” అని హితబోధ చేశాడు. రాజు అలాగే చేశాడు.\nబోధిసత్వుడిలోని ఔదార్యమూ, క్షమా మొదలైన మహత్తర గుణాలన్నీ అప్పుడు బోధపడినై రాజుకు. బోధిసత్వుడు మహాను భావుడని గుర్తించి, ఆయనను తన రాజ్యం నడిపించే సారథిగా ఎంచుకొన్నాడు.",
            "book_page_end": 48,
            "story_id": "2006_11_12",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "రామాయణం (అయోధ్యాకాండ - 6)",
            "book_page_start": 49,
            "pdf_page_start": 49,
            "pdf_page_end": 54,
            "author": "చందమామ బృందం",
            "genre": "పౌరాణిక ధారావాహిక",
            "moral": "రాజధర్మాన్ని నిలబెట్టేందుకు రాముడు అరణ్యవాస దీక్ష కొనసాగించడం. గతంలో చేసిన పాపం వల్లనే దశరథుడు పుత్రశోకంతో మరణించడం.",
            "keywords": [
                "రామాయణం",
                "దశరథుడు",
                "రాముడు",
                "సీత",
                "భరతుడు"
            ],
            "characters": [
                "రాముడు",
                "సీత",
                "లక్ష్మణుడు",
                "భరద్వాజుడు",
                "గుహుడు",
                "సుమంత్రుడు",
                "దశరథుడు",
                "కౌసల్య",
                "సుమిత్ర",
                "కైకేయి",
                "ముని కుమారుడు",
                "వృద్ధ దంపతులు",
                "వసిష్ఠుడు"
            ],
            "locations": [
                "చిత్రకూటం",
                "యమునా నది",
                "శృంగిబేరపురం",
                "అయోధ్య",
                "సరయూ నది",
                "రాజగృహం"
            ],
            "content": "ఆ రాత్రి వారు ముగ్గురూ భరద్వాజుడు చెప్పిన కథలు అనేకం విని సుఖంగా నిద్ర పోయారు. మర్నాడు ఉదయం భరద్వాజుడు వారిని కొంతదూరం సాగనంపి, చిత్రకూటా నికి తాను అనేక మార్లు వెళ్ళి వచ్చిన తోవ గుర్తులు చెప్పాడు. సీతారామ లక్ష్మణులు ఆయన వద్ద సెలవు పుచ్చుకుని ఆయన చెప్పిన దారినే నడుస్తూ యమునా నదిని దాటవలసిన రేవు వద్దకు వచ్చారు. అక్కడ లక్ష్మణుడు కొయ్యలమీద ఎండిన వెదుళ్ళతో ఒక విశాలమైన తెప్ప తయారు చేశాడు. దానిపైన నేరేడు కొమ్మలతోనూ, పబ్బలి తీగల తోనూ ఒక సుఖమైన ఆసనం సీత కోసం అమ ర్చాడు. తెప్ప మీద తమ వస్తువుల నన్నిటినీ ఉంచి, తాము కూడా ఎక్కి నదిని దాటారు. ప్రవాహమధ్యంలో సీత యమునా నదికి నమస్కరించి ఆవులూ, వెయ్యి కడవల పాలూ ఇస్తానని, గంగకు మొక్కుకున్నట్టే మొక్కు కున్నది.\nవసంతకాలం కావటంచేత అడివి చెట్లు పుష్పించి మహాశోభగా ఉన్నాయి. మోదుగు చెట్లనిండా ఎర్రటి పూలున్నాయి. సీత ఇప్పుడు ఆ వసంత శోభను చూసి ఆనందించటం ప్రారంభించింది. లక్ష్మణుడు ఆమె ముందు నడుస్తూ, ఆమె కోరిన ప్రతి పువ్వూ, ప్రతి పండూ కోసి తెచ్చి ఇస్తూ, ఆమె చెట్లను గురించి అడిగే ప్రశ్నలన్నిటికీ వివరంగా సమాధానా లిచ్చాడు.\nఆ రాత్రికి వారు ఒక చదునైన చోటు చూసు కుని అక్కడ నిద్రపోయారు.\nతెల్లవారుతూనే రాముడు లేచి లక్ష్మణుణ్ణి లేపి చిత్రకూటానికి ప్రయాణం సాగించాడు. చిత్రకూట ప్రాంతంలో రాముడు ఒక స్థలం చూసి అక్కడ పర్ణశాల నిర్మిద్దామన్నాడు. లక్ష్మణుడు మంచి గుంజలు నరికితెచ్చి, వాటితో దృఢమైన విభాగాలూ నిర్మించాడు. ఆ పర్ణశాలలో సీతారామలక్ష్మణులు శాస్త్రో క్తంగా గృహప్రవేశం చేసి, పక్కనే ప్రవహించే మాల్యవతీ నదిలో స్నానాలుచేస్తూ, చుట్టూ ఉండే అందమైన అరణ్య ప్రాంతంలో విహ రిస్తూ, పట్టణ జీవితాన్ని మరిచి సుఖంగా కాలం గడపసాగారు.\nఅక్కడ శృంగిబేరపురంలో గుహుడూ, సుమంత్రుడూ గంగ ఒడ్డున నిలబడి సీతా రామ లక్ష్మణులు కనుమాటు అయినదాకా చూసి గుహుడి ఇంటికి వెళ్ళిపోయారు.\nరాముడు మనసు మార్చుకుని తిరిగి వస్తాడే మోనని మూడు రోజులు చూసి సుమంత్రుడు ఖాళీ రథంతో అయోధ్యకు బయలుదేరి, రాముడు అయోధ్య విడిచి వెళ్ళిన అయిదు రోజులకు తిరిగివచ్చాడు.\nదారిలో పౌరులు ఖాళీగా రథం తిరిగి రావటం చూసి ఎవరికి తోచినట్టు వారు మాట్లాడుకున్నారు. సుమంత్రుడు తిన్నగా కౌసల్య ఇంటికి వెళ్ళి, సింహాసంపైన కూర్చుని ఉన్న దశరథుడితో రాముడు చెప్పి పంపిన మాటలు చెప్పేశాడు. దశరథుడు అమితమైన శోకోద్రేకంతో స్పృహతప్పి కింద పడి పోయాడు.\nకౌసల్య, సుమిత్ర సహాయంతో దశరథుణ్ణి లేవదీస్తూ, “మహారాజా, రాముణ్ణి అరణ్యంలో దింపి వచ్చినసుమంత్రుడికి జవాబైనా చెప్పరేం? కైక ఏమన్నా అనుకుని పోతుందనా? ఆవిడ గారిక్కడ లేదుగా!” అని చెప్పింది. దశరథు డితో బాటు కౌసల్యా, ఇతర అంతఃపురకాం తలూ రోదనాలు చేశారు.\n“నా ఆజ్ఞకు ఎంత విలువ ఉన్నదో నాకు తెలియదు; నీవు మళ్ళీ వెళ్ళి రాముణ్ణి తీసు కురా! లేదా నన్ను ఆ రాముడి దగ్గిరికైనా తీసు కుపో,” అన్నాడు దశరథుడు.\nకౌసల్యకూడా సుమంత్రుడితో గర్భశోకంతో తనను రాముడున్న చోటికి తీసుకుపొమ్మ న్నది. సుమంత్రుడు కౌసల్యను ఊరడిస్తూ, రామలక్ష్మణులు సులువుగా అరణ్య వాస వ్రతం పూర్తి చేయగలరనీ, ఆ సీతకు అది అరణ్యంలాగా ఉన్నట్టే లేదనీ, రాముడు లేని అయోధ్యే ఆమెకు అరణ్యమనిపించి ఉండే దనీ అన్నాడు.\nమర్నాడంతా కౌసల్య దశరథుడు చేసిన పనికి ఆయన్ను నిష్ఠూరాలు పలికింది. ఆ విధంగా తాను పడుతున్న బాధను కొంత బయట పెట్టుకున్నది. దశరథుడూ బాధ పడ్డాడు. కౌసల్య పుత్రశోకానికి తోడు పశ్చాత్తా పంతో కుమిలిపోయింది.\nరాముడు వెళ్ళిపోయిన ఆరో రోజు రాత్రి, తన చావు కొన్ని ఘడియలలో ఉన్నదనగా దశరథుడికి తన చిన్ననాటి వృత్తాంతం జ్ఞాపకం వచ్చింది. ఇంకా కౌసల్యను పెళ్ళాడక పూర్వమే దశరథుడు పుత్రశోకంతో మరణించేటట్టు ఒక మునివల్ల శాపం పొందాడు. ఇప్పుడాయన కౌసల్యకు ఆ సంఘటన గురించి చెప్పాడు:\nఆ రోజులలో దశరథుడు యవ్వనంలో ఉన్నాడు. ఆయనకు చప్పుడును బట్టి బాణం గురి చేసి కొట్టటంలో చాలా నేర్పుండేది. ఈ శబ్దవేధిత్వాన్ని అందరూ మెచ్చుకునేవారు. అందుచేత యువరాజై ఉన్న దశరథుడు తరుచు రాత్రివేళ సరయూ నదీ తీరానికి వెళ్ళి, అక్కడ వన్యమృగాలు నీరు తాగటానికి వచ్చే రేవు కనిపెట్టి సమీపంలో దాక్కుని, నీటి చప్పుడును బట్టి బాణం వేసి ఏనుగులనూ, సింహాలనూ, ఇతర మృగాలనూ వేటాడుతూ ఉండేవాడు.\nఇలా ఉండగా ఒకసారి, వానకాలంలో రాత్రి వేళ దశరథుడు గాఢాంధకారంలో మృగాల కోసం నదీతీరాన పొంచికూచున్నాడు. ఆ సమయంలో నది నీటిలో బుడబుడ మని చప్పుడయింది. అడవి ఏనుగు అయి ఉంటుం దనుకుని దశరథుడు చప్పుడుకు గురి చేసి తీవ్రమైన బాణం ఒకటి వదిలాడు.\nమరుక్షణమే మనిషి ఆక్రోశం వినిపిం చింది. “అయ్యయ్యో, తపస్సు చేసుకునే మా బోటివాళ్ళ మీద ఈ బాణం పడట మేమిటి? నేను ఎవరికి అపకారం చేశాను? నన్ను చంపిన వాడికి ఏం లాభిస్తుంది? ఎవడోగాని, ఒక్క బాణంతో మూడు ప్రాణాలు తీశాడే! నేను పోతే, ముసలివాళ్ళూ, గుడ్డి వాళ్ళూ అయిన నా తల్లిదండ్రులెంతకాలం బతుకుతారు? ఎలా బతుకుతారు?” అన్న మాటలు దశరథుడి చెవులపడ్డాయి.\nఆయన దగ్గిరికి వెళ్ళి చూసేసరికి తన బాణం తగిలి ఒక ముని కుమారుడు కొలను ఒడ్డున బాధతో గిలగిల లాడిపోతున్నాడు. అతను నీటిలో ముంచిన పాత్ర పక్కనే పడి ఉంది.\nమతిపోయి, చెయ్యీ కాలూ ఆడక నిల బడి ఉన్న, దశరథుడితో ఆ ముని కుమా రుడు, \"ఎందుకు చేశావీ పాడుపని? నేని క్కడ ఉన్నట్టు నా తండ్రికి నీవే వెళ్ళి చెప్పు. లేకపోతే ఆయనకు తెలిసే మార్గం లేదు. తెలిసినా ఆయన రాలేడు. దాహం జాస్తిగా ఉన్నదంటే నీరు తీసుకుపోదామని వచ్చి నీ బాణం వాత పడ్డాను. ఈ బాధ భరించలేను. ముందు ఈ బాణం లాగి మరీ వెళ్ళు,\" అన్నాడు.\nకుర్రవాడు బాధపడి పోతున్నాడు, బాణం లాగేస్తే చస్తాడేమోనని దశరథుడు మొదట తటపటాయించినా, చివరకు ఆ కుర్రవాడి ప్రోద్బలం మీదనే బాణం లాగేశాడు. వెంటనే మునికుమారుడు ప్రాణాలు వదిలాడు.\nతరవాత దశరథుడు ఆ కుర్రవాడి పాత్రలో నీరు ముంచుకుని, అతడు చెప్పిన దారినే అతని తల్లిదండ్రులుండే కుటీరానికి వెళ్ళాడు.\nదశరథుడి అడుగుల చప్పుడు విని తన కొడుకే ననుకుని ఆ కుటీరంలో ఉండే వృద్ధుడు, “నాయనా, ఎప్పుడో అనగా మంచి నీటి కోసరం వెళ్ళిన వాడివి ఇంత ఆలస్యం చేశావేం? లోపలికి రా! త్వరగా నీరు ఇయ్యి!” అన్నాడు.\n“నేను మీ అబ్బాయిని కాదు, దశరథుణ్ణి, క్షత్రియుణ్ణి,” అంటూ, తడబాటుతో దశర థుడు తాను చేసిన ఘోరం కాస్తా ఆ వృద్ధ దంపతులకు చెప్పేశాడు. వారి దుఃఖానికి అంతు లేదు. దశరథుడి సహాయంతో వారి ద్దరూ తమ కొడుకు కళేబరం వద్దకు వెళ్ళి, దాని మీద పడి పెద్ద పెట్టున ఏడ్చారు.\nముసలి ముని దశరథుడితో, “మాకున్న ఒక్క కొడుకునూ అకారణంగా చంపి మాకు తీరని పుత్రశోకం కలిగించావు గనక నీవు కూడా పుత్రశోకంతోనే మరణించాలని నిన్ను శపిస్తున్నాను,” అన్నాడు.\nతరవాత ఆ వృద్ధ దంపతులు తమ కొడుకు చితిలోనే కాలి చనిపోయారు. ఎన్నడో జరిగిన ఈ సంఘటన దశరథుడికి ఇప్పుడు, తన ఆయువు తీరిపోయే దశలో, జ్ఞాపకం వచ్చింది. దానిని ఆయన కౌసల్యకు చెప్పాడు.\nకౌసల్యతో మాట్లాడుతుండగానే దశరథు డికి చూపు మందగించింది. క్రమంగా శ్రవణ శక్తికూడా పోయింది. బుద్ధివికలమై పోసా గింది. ఆయన రాముణ్ణి కేకలు పెడుతూ, కైకేయిని తిడుతూ అర్ధరాత్రివేళ ప్రాణాలు వదిలాడు. అది రాముడు బయలుదేరి వెళ్ళిన ఆరో రోజు అర్ధరాత్రి. ఆ సమయానికి అంతః పుర స్త్రీలందరూ, కౌసల్యా సుమిత్రలు సహితం, నిద్రపోతున్నారు.\nరాజు మరణించిన సంగతి మర్నాడు తెల్లవారిగాని అంతఃపుర కాంతలకు తెలియ లేదు. అంతఃపురంలో శోకాలు సాగినాక పై వారికి జరిగిన సంగతి తెలిసింది.\nత్వరలోనే వసిష్ఠుడు మొదలైనవారు వచ్చారు. దశరథుడు అంత్యక్రియలు జరపటా నికి ఆయన కొడుకులలో ఒక్కడైనా దగ్గిర లేడు. రామలక్ష్మణులు అరణ్యానికి వెళ్ళారు. భరత శత్రుఘ్నులు భరతుడి మేనమామ అయిన కేకయరాజు ఇంట ఉన్నారు. అందు చేత దశరథుడి శరీరాన్ని తైలంలో ఉంచారు.\nసిద్ధార్థుడు, విజయుడు, జయంతుడు, అశోకుడు, నందనుడు అనే వారిని పిలిచి వసిష్ఠుడు వారితో, “మీరు వేగంగల గుర్రాల పైన కేకయ రాజుండే రాజగృహానికి వెళ్ళండి. భరతుడితో ఇక్కడ ఒక ముఖ్య కార్యమున్న దనీ, మేము రమ్మన్నామనీ చెప్పండి. మీరు అతనితో రాముడు అడవికి వెళ్ళిన వృత్తాం తంగాని, రాజుగారు చనిపోయిన సంగతిగాని చెప్పనే వద్దు,” అని చెప్పి, భరతుడికి మేలిమి వస్త్రాలూ, ఆభరణాలూ ఇచ్చి పంపాడు.\nవాళ్ళు అనేక నదులూ, పర్వతాలూ దాటి, దీర్ఘ ప్రయాణం చేసి, భరతుడి మేనమామ గారి దేశం చేరి, వాటిని ఇచ్చి, అతని మేన మామకూ, తాతగారికీ కానుకలుగా తెచ్చిన వస్త్రాభరణాలు భరతుడికి అందించి, వసిష్ఠుడు చెప్పమన్న మాటలు అదే విధంగా చెప్పారు.\nభరతుడు పెద్దవాళ్ళ అనుమతి తీసుకుని, అయోధ్య నుంచి తన కోసం వచ్చిన వారి వెంబడి, పెద్ద బలగంతో సహా బయలు దేరాడు. మిగిలిన పరివారాన్ని నింపాదిగా వెనక రానిచ్చి, భరత శత్రుఘ్నులు రథంలో ముందుగా అయోధ్యా నగరం చేరుకున్నారు. వారు ఏడు రోజులు ప్రయాణించారు.\nదూతలు అయోధ్య నుంచి వచ్చిన రాత్రే భరతుడికి ఒక పీడ కల వచ్చింది. అది వచ్చినప్పటి నుంచీ అతని మనుసులో ఏదో ఆందోళనగానే ఉన్నది. అయోధ్య ప్రవేశించ గానే అతని ఆందోళన తిరిగి వచ్చింది. ఎందుకంటే నగరంలో సాధారణంగా ఉండే ఉత్సాహమూ, ఉల్లాసమూ లేవు. జనం నీరసించి నట్టున్నారు, నగరం పాడుపడి నట్టున్నది.\nభరతుడు ముందు తన తండ్రి నగరుకు వెళ్ళి అక్కడ ఆయన కనిపించక పోయేసరికి తన తల్లి ఇంటికి వచ్చాడు. కొడుకును చూస్తూనే కైకేయి ఆసనం మీది నుంచి లేచి, తన కాళ్ళకు నమస్కారం చేసిన భరతుణ్ణి తన చెంత కూచోబెట్టుకుని కుశల ప్రశ్నలు చేస్తూ, “నీవు బయలుదేరి ఎన్నాళ్ళయింది, నాయనా? నీ మామా, తాతా క్షేమంగా ఉన్నారా? నీకక్కడ సుఖంగా జరిగిందా?” అని ప్రశ్నించింది.\nభరతుడు అన్నిటికీ సమాధాన మిచ్చి, \"అమ్మా, నాన్నగారెక్కడ? పెద్దమ్మ కౌసల్య ఇంట ఉన్నాడా? నే నాయన కాళ్ళకు మొక్కాలి!” అన్నాడు.\n“ఆయన పెద్దల్లో కలిసిపోయారు, నాయనా,” అంటూ కైకేయి చావు కబురు చెప్పింది. ఈ మాట వినగానే భరతుడు కుప్పకూలి పోయాడు. కైకేయి అతన్ని ఊర డించ యత్నించింది.",
            "book_page_end": 54,
            "story_id": "2006_11_13",
            "raw_genre_backup": "పౌరాణిక ధారావాహిక",
            "normalized_genre_te": "పౌరాణిక ధారావాహిక",
            "normalized_genre_code": "MYTHOLOGY_SERIAL",
            "content_type": "SERIAL",
            "language": "TELUGU"
        },
        {
            "title": "దుష్టులకు దూరం",
            "book_page_start": 55,
            "pdf_page_start": 55,
            "pdf_page_end": 58,
            "author": "చందమామ బృందం",
            "genre": "నీతి కథ",
            "moral": "దుష్టుల మధ్య ఎంత సంపద ఉన్నా నివసించకూడదు. మంచి మనుషులు ఉన్న ప్రదేశమే నిజమైన మంచి చోటు.",
            "keywords": [
                "జనార్దనం",
                "సంపద",
                "దుష్టులు",
                "అసూయ",
                "పల్లెటూరు"
            ],
            "characters": [
                "జనార్దనం",
                "జనార్దనం తండ్రి",
                "గడ్డం మనిషి (దొంగ/దుష్టుడు)",
                "ఊరి వాళ్ళు"
            ],
            "locations": [
                "పట్నం",
                "గ్రామం",
                "సముద్రపు ఒడ్డున పల్లెటూరు"
            ],
            "content": "జనార్దనం తండ్రి వ్యాపారరీత్యా ఒక పెద్ద పట్నంలో ఉండేవాడు. ఆయన పుట్టిపెరిగిన గ్రామం వదిలి కట్టుబట్టలతో ఆ పట్నం వచ్చాడు. మొదట ఒక దుకాణంలో పని వాడుగా చేరి వ్యాపారంలోని మెళకువలను ఆకళింపు చేసుకున్నాడు. జీతం రూపంలో వచ్చిన మొత్తాన్ని కూడబెట్టి దాన్నే పెట్టు బడిగా పెట్టి సొంత వ్యాపారం ప్రారంభిం చాడు. రేయింబవళ్ళు కష్టపడి పనిచేశాడు. కాలం కలిసిరావడంతో కొన్నేళ్ళలోనే బాగా ధనం సంపాదించాడు.\nఆయన జనార్ధనానికి బోలెడు డబ్బు కూడబెట్టి ఇవ్వడమే కాక, పోయేటప్పుడు, “నాయనా, జనార్దనం, నేను పోయాక నువ్వీ పట్నంలో ఉండవద్దు. ఏదైనా మంచి చోటు చూసుకుని స్థిరపడు. నేను సంపాదించినది, నువ్వూ, నీ పిల్లలూ పదికాలాల పాటు కష్టపడకుండా తినగలిగినంతవుంది,” అని చెప్పి కన్నుమూశాడు.\nతండ్రి పోయాక జనార్ధనానికి ఒక సమస్య పట్టుకుంది. ఎక్కడ స్థిరపడాలన్నది వాడికి తోచలేదు. స్వంత ఊరిలో వాణ్ణి ఆప్యాయంగా ఆదరించే వారు చాలామంది ఉన్నారు. అయితే, ఆ ఊరు ఆట్టే మంచిది కాదు. సకాలంలో వర్షాలు కురవక పోవడం వల్ల నీటి సౌకర్యం సరిగా ఉండదు. ప్రకృతి దృశ్యాలు ఉండవు. అంతా రాతి ప్రదేశం!\nజనార్దనం ఆస్తి కొంత బంగారంగానూ, కొంత నగదుగానూ మార్చుకుని, మంచి చోటు వెతుక్కుంటూ బయలుదేరాడు. పక్షం రోజుల తరువాత వాడి కొక చక్కని ప్రదేశం నచ్చింది. అది సముద్రపు ఒడ్డున చిన్న పల్లెటూరు! ఎటు చూసినా సరుగుడు తోటలు. ఇసుక దిబ్బలు. ఆ చల్లని ప్రశాంత వాతావరణం జనార్దనాన్ని ఎంతగానో ఆకర్షించింది. వాడు సరుగుడు తోటలో చిన్న పాక వేసుకుని, అక్కడే స్థిరపడ్డాడు. రోజూ సాయంత్రం వాడొక చిన్న నాటు పడవలో కొంతసేపు హాయిగా సముద్ర విహారానికి వెళ్ళేవాడు.\nఆ పల్లెటూళ్ళో ప్రజలందరి ముఖ్యవృత్తి చేపలు పట్టటం. వాళ్ళకు ఏమీ కష్టపడ కుండా తిని కూర్చునే, ఈ కొత్తగా వచ్చిన మనిషిని చూస్తే అసూయగా ఉండేది. ఒక్కరూ అతనితో మాట్లాడేవారు కాదు.\nఒక రోజు ఎండవేళ జనార్దనం, ఇంటి ముందున్న సరుగుడుచెట్టు కింద మంచం వేసుకుని పడుకున్నాడు. అవతల ఎండ నిప్పులు చెరుగుతున్నా, ఆ సరుగుడు తోటలో చల్లగా గాలి వీస్తోంది.\nఎవరో పిలిచినట్టయి, జనార్దనానికి మెలు కువ వచ్చింది.\nమంచం దగ్గిర ఒక మనిషి నిలబడి ఉన్నాడు. పొడవాటి రాగి రంగు గడ్డమూ, నున్నని గుండూ-వాడు ఎర్ర రంగు పొడుగు చేతుల అంగీ, నల్లని పంచే ధరించి ఉన్నాడు. వాడి మెడలో కాకిఈకల దండ ఉంది. వాడి కళ్ళు ఎర్రగా ఉన్నాయి. వాడు, “కుర్రాడా, చెంబెడు మంచి నీళ్ళు పట్రా! దాహంగా వుంది. ఎండలు మాడ్చేస్తున్నాయి,” అన్నాడు జనార్దనంతో.\nజనార్దనం మంచినీళ్ళు తేవటానికి లోప లికి వెళ్ళబోయాడు.\n“ఆగు, కుర్రాడా! చిక్కటి మజ్జిగలో చిటి కెడు ఉప్పేసి పట్టుకురా! నా నోరు పిడచ గట్టుకు పోయింది,” అన్నాడా మనిషి.\nజనార్దనం, “అలాగే,” అని వెళ్ళబోయాడు.\n“దాంట్లో ఒక నిమ్మకాయ కూడా పిండు, రుచిగా ఉంటుంది,\" అని కేకపెట్టాడా గడ్డపు మనిషి.\nజనార్దనం ఆ మనిషి అడిగినట్లు గానే ఒక గిన్నెలో ఉప్పు, నిమ్మకాయరసమూ వేసిన మజ్జిగపట్టుకొచ్చాడు.\nఆపాటికి, ఆ మనిషి, జనార్దనం వేసుకున్న మంచం మీద దర్జాగా కూర్చుని తాపీగా కూని రాగాలు తీసుకుంటున్నాడు. వాడు గుట గుట మజ్జిగ తాగేసి, “గిన్నె నిక్షేపంలా ఉంది. ఎవరయినా కాజేయగలరు, లోపల దాచిరా!” అన్నాడు.\nజనార్దనం గిన్నె లోపల పెట్టి వచ్చే సరికి, ఆ మనిషి మంచం మీద అడ్డంగా పడుకుని ఉన్నాడు. “మంచి ఎండ వేళ కదూ, నిద్ర ముంచుకు వస్తోంది. ఒక కునుకు తీసి లేస్తాను,” అని క్షణంలో ఆ మనిషి గుర్రు పెట్టసాగాడు.\nజనార్దనం ఏమీ అనలేక పోయాడు. వాడు ఇంటి అరుగు మీద కూర్చుని, సాయంత్రం దాకా కాలక్షేపం చేశాడు. చీకటి పడ్డాక ఆ మనిషి లేచి ఆవులిస్తూ, “అప్పుడే చీకటి పడిపోయింది. ఒంటరి జీవితమై పోయింది. ఇంట్లో దీపం వెలిగించే దిక్కు కూడా లేదు,\" అంటూ తిన్నగా పాకలో కెళ్ళి, గూట్లో దీపం వెలిగించాడు.\nవాడి అతి చనువుకు జనార్ధనానికి చిరాకు వేసింది. “బాగా చీకటి పడిపోయింది. ఇక నువ్వు వెళ్ళవచ్చు,” అని కోపాన్ని దిగిమిం గుతూ అన్నాడు.\nఆ మనిషి జనార్దనాన్ని ఎగాదిగా చూసి, “ఎవడివయ్యా, నువ్వు? నా ఇంటికి వచ్చి నన్నే దబాయిస్తావా? వెళ్ళు, వెళ్ళు. మర్యాద ఇచ్చి పుచ్చుకోవాలి తెల్సిందా?\" అంటూ జనార్ధనాన్ని అవతలకు నెట్టి, తలుపు మూసుకున్నాడు.\nఆ రాత్రంతా జనార్దనం, తలుపు బాదుతూ అవతలే ఉన్నాడు.\nఆ మనిషి, “నా ఇంటి తలుపులు బద్దల వుతే నువ్వే డబ్బు లిచ్చుకోవాలి,” అనేసి నిద్రపోయాడు.\nకొంతసేపటికి తెల్లవారింది. ఊరి వాళ్ళు చేపల వేటకు బయలుదేరారు. జనార్దనం వాళ్ళందరినీ కేకవేసి పిలిచి, “ఈ అన్యాయం చూడండి,\" అంటూ జరిగిందంతా చెప్పాడు.\nఇంతలో ఆ మనిషి తలుపు తీసుకుని వచ్చి, “వాడెవడో పిచ్చివాడిలా ఉన్నాడు. నా ఇంటిని పట్టుకుని తన ఇల్లంటూ రాత్రంతా ఒకటే రచ్చ!” అన్నాడు.\nజనార్దనానికి ఆవేశం వచ్చి, “మీరే చెప్పండి. ఈ ఇల్లు నాదా, వాడిదా? మీరంతా రోజూ వస్తూ పోతూ నన్ను చూడటంలేదూ? ఈ దొంగపీనుగకి బుద్ధి చెప్పండి,” అన్నాడు కోపంగా.\nఊరి వాళ్ళంతా జనార్దనాన్ని కింద నుంచి పైదాకా తేరిపార చూసి, “ఎవడవిరా నువ్వు? చూస్తే దొంగవిలా ఉన్నావు. ఈ ఇల్లు ఈ గడ్డ పాయనదే! మేం రోజూ ఇతన్నే చూస్తున్నాం. మేం ఇప్పటిదాకా నిన్ను చూసిన పాపాన పోలేదు. మర్యాదగా నీ దారిన నువ్వుపో, లేకపోతే ఎముకలు విరిగేలా తంతాం!\" అని జనార్ధనాన్ని దబాయించారు.\nజనార్దనం నిర్ఘాంత పోయాడు. ఊరి వారంతా తన మీద అసూయతో, తన ఆస్తి కాజేయాలనే దురుద్దేశంతో ఈ నాటకం ఆడుతున్నారని వాడు గ్రహించాడు. వాడు రెండు సార్లు గట్టిగా తల విదిలించి, వెర్రి చూపులు చూస్తూ, “మీరు నా కళ్ళు తెరిపిం చారు. ఇన్నాళ్ళూ ఈ ఇల్లు నాదనుకున్నాను. అయితే, నేను పెట్టెలో పెట్టి దాచిన బంగారం కూడా నాదికాదా?” అని అమాయకంగా వాళ్ళను అడిగాడు.\nవాళ్ళు జనార్దనం మతి కోల్పోయాడని రూఢిపరుచుకుని, “నీది కాదు. ఆ బంగారం అంతా మాది. అది ఎక్కడ దాచావో త్వరగా చెప్పు!\" అంటూ ఆత్రుతగా వాణ్ణి అడిగారు.\nజనార్దనం దూరంగా వున్న ఎత్తయిన ఇసుకదిబ్బను చూపించి, “పెట్టెడు బంగారం ఆ ఇసుకదిబ్బలోనే ఉంది,” అన్నాడు.\nఅంతా ఎవరికి వారే కాలిసత్తువ కొద్దీ ఆ వైపుకు పరిగెత్తారు. ఆ బంగారం ఎవరికి వారే తమ సొంతం చేసుకోవాలని ఆత్రం. గడ్డం మనిషితో సహా అందరూ ఆ వైపుకు పరిగెత్తి పోగానే, జనార్దనం తేలిగ్గా నిట్టూర్చి, సరుగుడు చెట్టు మొదట్లో పాతిపెట్టిన బంగారం ఉన్న పెట్టెను తీసుకుని, అప్పటికప్పుడు నాటు పడవలో బయలుదేరి ఆ దుష్టులకు దూరంగా వెళ్ళిపోయాడు.\nమంచి చోటు అని తండ్రి అనటంలో అసలు అర్థం మంచి మనుషులున్న చోటని జనార్దనం తెలుసుకుని, తమ సొంత ఊరు వెళ్ళిపోయి, తనని ఆదరించే వారి మధ్య ఆనందప్రదం అయిన జీవితం గడిపాడు.",
            "book_page_end": 58,
            "story_id": "2006_11_14",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "విశ్వం": 1,
            "చందమామ బృందం": 8,
            "ఎన్. శివనాగేశ్వరరావు": 1,
            "సౌరవ్ దాస్": 1,
            "సురభి శ్రీవాత్సవ్": 1,
            "యశశ్రీ ఎస్. పాటిల్": 1,
            "రజత్ కుమార్ త్రిపాఠీ": 1
        },
        "genre_counts": {
            "సంపాదకీయం": 1,
            "సాంఘిక కథ": 2,
            "హాస్యం": 1,
            "ధారావాహిక, సాహసం": 1,
            "బేతాళ కథ": 1,
            "నీతి కథ": 3,
            "జ్ఞాపకాలు": 1,
            "బాలల కథ": 1,
            "చారిత్రక వృత్తాంతం": 1,
            "జాతక కథ": 1,
            "పౌరాణిక ధారావాహిక": 1
        }
    }
}