{
    "book_id": "చందమామ_2006_09",
    "stories": [
        {
            "title": "ప్రకృతి వ్యతిరేక ఉగ్రవాదం",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "ప్రకృతి వ్యతిరేక చర్యలకు పాల్పడకుండా సామరస్య సహజీవన విధానాన్ని అలవరచుకోవాలి.",
            "keywords": [
                "పర్యావరణం",
                "ఉగ్రవాదం",
                "ఓజోన్ పొర",
                "ఐక్యరాజ్య సమితి",
                "సహజీవనం"
            ],
            "characters": [],
            "locations": [
                "ప్రపంచం",
                "ఇండొనేసియా",
                "ఉత్తర భారతదేశం"
            ],
            "content": "అమాయక ప్రజలేకాదు; ప్రకృతి కూడా ఉగ్రవాదం తాకిడికి విలవిలలాడుతోంది. ప్రకృతిపై దాడి జరుపుతూన్న ఉగ్రవాదులు ఎవరో కాదు; మనుషులమైన మనమే. ప్రపంచం వివిధ ప్రాంతాలలో గత వందరోజుల్లో జరిగిన వాటిని ఒక్కసారి గుర్తు చేసుకుందాం:\nఇండొనేసియాలో రెండు భూకంపాలు, ఆ తరవాత సునామీ; ఉత్తర భారతదేశంలో విపరీతమైన భారీ వర్షాలు; వరదలు. చీనాలో వెల్లువలు. కాలిఫోర్నియా వంటి ప్రాంతాలలో ఉన్నట్టుండి పెరిగిన ఉష్ణోగ్రతలు. ప్రాణికోటి మీద ప్రకృతి ఎందుకిలా కన్నెర్ర చేస్తోంది?\nవాతావరణంలో ఇలాంటి మార్పుల పర్యవసానాల గురించి, కొంత కాలంగానే మనుషులు ఆలోచించడం మొదలు పెట్టారు. భూమి చుట్టూ ఉన్న ఓజోన్ పొర, సూర్యుడి నుంచి వెలువడే నీలలోహిత కిరణాలనుంచి పెద్ద గొడుగులా భూమిని కాపాడుతున్నదని మనకందరికీ తెలుసు. ఓజోన్ పొర దెబ్బతిన్నట్టయితే, సూర్యుడి నీలలోహిత కిరణాలు భూమి ఉపరితలాన్ని చేరి పర్యావరణానికి హాని కలిగిస్తుంది. ప్రాణికోటి ఆరోగ్యాన్ని పాడు చేస్తుంది. ఓజోన్ పొర పలచబడినట్టయితే పర్యావరణంలో వేడి పెరిగి, సమతౌల్యాన్ని దెబ్బతిస్తుంది.\nఇటీవల ప్రకృతికి జరుగుతూన్న హాని రోజురోజుకూ ఎక్కువవుతోంది. అందుకే, ఐక్యరాజ్య సమితి సెప్టెంబర్ 16వ తేదీన ఓజోన్ పరిరక్షణ దినోత్సవం జరుపుకోవాలని నిర్ణయించింది. భూమి మీద ఆరోగ్యకరమైన జీవితం, ఓజోన్ పొర మీద ఆధారపడి ఉన్నది. అందువల్ల ప్రకృతి వ్యతిరేక చర్యలకు పాల్పడకుండా సామరస్య సహజీవన విధానాన్ని అలవరచుకోవాలి.",
            "book_page_end": 5,
            "story_id": "2006_09_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "పఠకుల అభిప్రాయాలు",
            "moral": "చందమామ ఆచంద్రార్కము వర్థిల్లాలని కోరుకున్నారు.",
            "keywords": [
                "పఠకుల లేఖలు",
                "తెలుగు సంప్రదాయం",
                "60 సంవత్సరాలు",
                "పరిజ్ఞానం"
            ],
            "characters": [
                "డా. చెన్నమనేని హన్మంతరావు",
                "వాస్తు రామచంద్ర"
            ],
            "locations": [
                "కరీంనగరం",
                "నెల్లూరు"
            ],
            "content": "చందమామను 5 0 ఏళ్ళుగా చదువుతున్న పాఠకులలో నేనొకడిని. ఇప్పుడు నాకు 6 2 ఏళ్ళు దాటేయి. చదువుతూ ఉంటే కొందరు వచ్చి ఏమిటి చందమామ చదువుతున్నారా? అని ఆశ్చర్యంతో అడుగుతారు. దానికి నా జవాబు, ఇన్నేళ్ళొచ్చినా అందులో చెప్పే పరిజ్ఞానం ఇంకారాలేదని. అందుకోసమే చదువుతున్నానని, ఆ కథలలో చెప్పే నీతి ఈ జన్మకు కాదుకదా? ఇంకెన్ని జన్మలెత్తితే వస్తుందో అని ఓ ఆదుర్దా! ఏమిటో ఈ మనిషి ఏం చెప్పినా విడ్డూరంగా ఉంటుంది అనుకుంటూ వాళ్ళు వెళ్ళిపోవడం, అప్పుడప్పుడు జరిగే తంతు. దీంట్లో ఒక ఆనందకర విషయం ఉంది. కుటుంబంలో నేనే కాదు; నా పిల్లలు 3 5 - 3 3 ఏళ్ళ వాళ్ళు కూడా చదువుతూ, మనవలు, మనవరాళ్ళను కూడా చదివించే ఉత్సాహం చూపడం నాకు చాలా ఆనందం కల్గించే విషయం. భగవంతుణ్ణి కోరేది, తెలుగు బాలలు పెద్దలు అందరూ చదవాలని, ఆ మాటకొస్తే భారతీయులు అందరూ చదవాలని, మన సంప్రదాయం ఏమిటో ఒంటబట్టించుకునే ప్రయత్నం చేయాలని. చందమామ, ఆకాశంలోని చందమామలాగా చల్లగా, తీయగా, నిరంతరం వర్థిల్లాలని.\n- డా. చెన్నమనేని హన్మంతరావు, కరీంనగరం\nఅరవై వసంతాలకు చేరువ అవుతున్న “చందమామ” జీవితము రంగుల శోభితము. సరళభాషతో భారతీయ సంస్కృతీవైభవము తెలియచేయుచు నిరంతరం చూడాలనే, అతి చక్కని బొమ్మల వైభవముతో, ఆనాటి పౌరాణిక, జానపద యుగంలోనికి పోయినట్లు సంభ్రమాశ్చర్యాలతో ఆబాలగోపాలమును అలరిస్తుంది. 60వ సంవత్సరములే కాకుండా, ఆచంద్రార్కము, తెలుగు బ్రతికున్నంతవరకు, “రామం” బ్రతికున్నంతవరకు హనుమ ఈ లోకంలో ఉన్నట్లుగా, చందమామ జీవించాలి. వయసు భేదములేకుండా మమ్ములను, ఆనందింప జేయాలి. రాజుల కథలు, జానపద కథలు, ఫోటో వ్యాఖ్యల పోటీలు, పిల్లలకు పనికి వచ్చే అనేక శీర్షికలు బాగుంటున్నాయి.\nప్రతి నెల మొదటి వారంలో ఏ పత్రిక కొన్నా చంద మామ చదివిన తరవాతే అన్నీ. జూలై ముఖచిత్రం గమనించ తగినదిగావుంది. పిల్లల ప్రత్యేక సంచికకు ఎదురు చూస్తూ ఉంటాము.\n– వాస్తు రామచంద్ర, నెల్లూరు",
            "book_page_end": 6,
            "story_id": "2006_09_02",
            "raw_genre_backup": "పఠకుల అభిప్రాయాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చంద్రం దైవభక్తి",
            "book_page_start": 7,
            "pdf_page_start": 7,
            "pdf_page_end": 10,
            "author": "జొన్నలగడ్డ రామలక్ష్మి",
            "genre": "సాంఘిక కథ",
            "moral": "నిజమైన దైవభక్తి అంటే ప్రేమ, సేవ. పెద్దలపట్ల, కుటుంబం పట్ల బాధ్యతలు నిర్వర్తించకుండా కేవలం పూజలు చేయడం మూఢభక్తి.",
            "keywords": [
                "దైవభక్తి",
                "మూఢభక్తి",
                "ప్రహ్లాదుడు",
                "కుటుంబం",
                "బాధ్యత"
            ],
            "characters": [
                "చంద్రం",
                "సూర్యం",
                "ఛాయ",
                "రామశాస్త్రి",
                "ప్రహ్లాదుడు"
            ],
            "locations": [
                "గ్రామం",
                "గుడి",
                "వైకుంఠం"
            ],
            "content": "చంద్రానికి చిన్నప్పటినుంచీ పౌరుషం ఎక్కువ. పెద్దవాళ్ళయినా సరే చిన్న మాటంటే పడడు. అందుకెవరూ తప్పుపట్టడం లేదంటే కారణం అతడి దైవభక్తి.\nచంద్రం ప్రతిరోజూ గుడికి వెళతాడు. పెద్ద లను అడిగి పదేపదే దేవుడి కథలు చెప్పించుకునే అతడికి తన ఈడు వారితో ఆటలకంటే కూడా దైవకార్యాల మీదే ఎక్కువ ఆసక్తి. ఊళ్ళో జరిగే పురాణ శ్రవణాలూ, హరి కథలూ శ్రద్ధగా వింటాడు. తీరికసమయంలో గీతాపారాయణం చేస్తాడు. అలాగని చదు వునూ అశ్రద్ధ చేయకుండా పద్దెనిమిదేళ్ళ వయసుకే విద్యాభ్యాసం పూర్తి చేశాడు.\nచిన్నప్పుడైతే చంద్రం దైవభక్తిని ఇంటా బయటా అందరూ మెచ్చేవారు. కానీ, పెద్ద వాడైచదువు పూర్తయ్యాక కూడా అతడి దైవభక్తి మరీ మూఢభక్తిగా మారడంతో పెద్దలకు ఇబ్బందిగా తయారయింది. తెల్లవారగానే తను పూజా పునస్కారాలలో మునిగి పోవడమే గాక, ఈరోజు నైవేద్యానికి చక్కెర పొంగలి పెట్టాలి, రేపు దద్దోజనం, ఎల్లుండి ఎండు ద్రాక్ష అంటూ ఇంట్లో వారందరినీ ఎల్లవేళలా విసిగించేవాడు.\nఅప్పటికి అతడి తాత, బామ్మ బాగా ముసలి వారై పోయి పూర్తి విశ్రాంతి తీసుకుంటు న్నారు. తల్లిదండ్రులు కూడా వయసు మీద పడి విశ్రాంతి కోరుకుంటున్నారు. చంద్రం కంటే రెండేళ్ళు పెద్దవాడైన అన్న సూర్యం, తానొక్కడే అటు పొలం పనులూ, ఇటు ఇంటి పనులూ అన్నీ చేస్తున్నాడు. చంద్రం మాత్రం ఎవరేపని చెప్పినా తన దైవకార్యాలకు అంతరాయమని విసుక్కునేవాడు. ఒకరోజున చంద్రం తండ్రి, ఈ విషయాన్ని మిగతా వారితో దిగులుగా ప్రస్తావించినప్పుడు, “చంద్రానికి పౌరుషం ఎక్కువ. మాట పడడు. వాడిపనీ, నాపనీ చేసేవాణ్ణి నేనుండగా మీరు కలవర పడనవసరం లేదు,\" అంటూ సూర్యం తమ్ముడికి వత్తాసు పలికాడు.\nకొన్నాళ్ళకు అన్న సూర్యానికి ఛాయ అనే అమ్మాయితో పెళ్ళయింది. కాపురానికి వచ్చిన కొత్తలో ఛాయ చంద్రంతో కొన్నాళ్ళు సర్దుకు పోయింది. అయితే, బాధ్యత పట్టని పద్దతి నచ్చక, క్రమంగా అతనికి ఇంటి పనులు చెప్పడం మొదలు పెట్టింది. చంద్రం చెయ్య నంటే అతణ్ణి దెబ్బలాడేది. చంద్రం అన్నకు ఫిర్యాదు చేశాడు. “రోజంతా కష్టపడే నీ వదిన చికాకులో ఓమాటన్నా పట్టించుకోకు. వేళకు భోంచేసి నీ దైవకార్యాలు చూసుకో,” అన్నాడు సూర్యం తేలిగ్గా నవ్వేస్తూ. అన్న తనను పట్టించుకోవడం లేదని, చంద్రం పెద్దలతో చెప్పుకున్నాడు. వాళ్ళు కూడా, “రోజంతా కష్ట పడే నీ అన్నావదినలు చికాకుతో ఓమాటన్నా పట్టించుకోకు,” అని అన్నారు.\n“నేను పౌరుషం కలవాణ్ణి. పైగా దైవ భక్తుణ్ణి. అందువల్ల ఎవరుగాని నన్నేమీ అనడానికి వీల్లేదని వదినకు చెప్పండి, ” అన్నాడు చంద్రం. ఇది తెలిసిన ఛాయ చంద్రాన్ని పిలిచి, “వంట్లో ఓపిక ఉన్నంత కాలం మీ తాత, తండ్రి కాయకష్టం చేసి పెద్దలిచ్చిన ఆస్తిని పెంచారే తప్ప, కూర్చుని తినలేదు. ఇప్పుడు మీ అన్న కూడా ఈ ఆస్తిని నిలబెట్టడానికి ఎంతో శ్రమపడుతున్నాడు. పౌరుషమంటే వాళ్ళది. అంతేకానీ, ఏ శ్రమా పడకుండా కూర్చుని తినడం పౌరుషమని పించుకోదని తెలుసుకో,” అన్నది.\n“నేనేం ఊరికే కూర్చోలేదు. దైవచింతనతో నాకు తీరుబడి దొరకదు. ప్రహ్లాదుడి వంటి నన్ను హిరణ్యకశిపుడిలా వేధించకు. దేవుడు నిన్ను శిక్షిస్తాడు,” అని హెచ్చరించాడు చంద్రం.\n“నేను నా భర్తకూ, అత్తమామలకూ, వారి తల్లిదండ్రులకూ రోజూ సేవచేస్తాను. అప్రయో జకుడివైన నీక్కూడా వండి పెడుతున్నాను. నన్ను దేవుడు మెచ్చుకుంటాడే తప్ప, శిక్షిం చడు. నువ్వు నిజంగా ప్రహ్లాదుడంతటివాడి వైతే, దేవుణ్ణి ప్రార్థించి నన్ను శిక్షించేలా చెయ్యి. నాకు శిక్షపడితే, ఆ తరవాత నేను నిన్ను పల్లెత్తు మాట అనను. లేకపోతే నువ్వు, నీ అన్నతో సమంగా ఇంటి బాధ్యతలు తీసుకోవాలి,” అన్నది వదిన. ఇది సవాలుగా తీసుకున్న చంద్రం రోజూ గుడికి వెళ్ళినప్పుడల్లా, తన వదినను శిక్షించమని దేవుణ్ణి ప్రార్థించసాగాడు. అయితే, వాడు కోరినది ఫలించలేదు.\nఛాయ, చంద్రం మధ్య జరిగిన గొడవను గురించి తెలుసుకున్న చంద్రం బామ్మ, తల్లి, “తల్లిలాంటి వదినకు శిక్షపడాలనుకునే పాడు బుద్ధి నీకు తగదు,” అని మందలించారు.\n“నన్ను దైవకార్యాలు చెయ్యనివ్వకుండా ఆపుతున్న మహాపాపి వదిన. పాపాత్ముడని తండ్రినే లెక్కచేయని ప్రహ్లాదుడు నా ఆదర్శం. ఆమె అంతం చూసేంతవరకు నేను దేవుణ్ణి ప్రార్థిస్తూనే ఉంటాను,” అన్నాడు చంద్రం మొండిగా.\nఆ మాటలకు తాత, తండ్రి, అన్న, చంద్రం మీద మండిపడి, “వదినకు క్షమాపణ చెప్పు. లేదా, ఇల్లొదిలి వెళ్ళిపో,” అన్నారు.\n“ప్రహ్లాదుడికి తండ్రి ఒక్కడే శత్రువు. నాకు ఇంట్లోని వాళ్ళందరూ శత్రువులే. నేను ఇల్లొదిలి పోతున్నాను. మీరందరూ వచ్చి బ్రతి మాలేవరకు వెనక్కురాను,” అని ఇల్లొదిలిపెట్టి ఊరి గుడిఆవరణలోకి వెళ్ళి కూర్చున్నాడు.\nచంద్రం ఇంట్లో అలిగి వచ్చాడని గ్రహిం చిన గుడిపూజారి రామశాస్త్రి, అసలు విషయం అడిగి తెలుసుకుని, “నువ్వు తప్పు చేశావు. తల్లిదండ్రులు దైవ సమానులని నువ్వు విన లేదా? వాళ్ళ మీద అలిగితే దేవుడి మీద అలిగి నట్టే. వెంటనే ఇంటికి వెళ్ళి మీవాళ్ళకు క్షమా పణ చెప్పుకో,” అని హితవు పలికాడు.\n“ఇప్పుడు నేను వెనక్కు వెళితే, అందరికీ దేవుడి మీద నమ్మకం పోతుంది. దేవుడు నా వదినను కఠినంగా శిక్షించి నా భక్తిని నిరూపిం చాలి. అంతవరకు నిరంతర దైవనామస్మరణ చేస్తూ, తులసి తీర్థం మాత్రమే పుచ్చుకుంటూ నేను గుడిలోనే ఉంటాను,” అన్నాడు చంద్రం పట్టుదలగా.\nరామశాస్త్రి మరేమీ మాట్లాడలేకపోయాడు.\nచంద్రం అన్న పానాలు ముట్టుకోకుండా, పూజారి ఇచ్చే తులసి తీర్థం మాత్రం పుచ్చు కుంటూ మూడు రోజులు ధ్యానంలో గడ పడంతో బాగా నీరసపడిపోయాడు.\nమూడోరోజు సాయంకాలం దైవధ్యానంలో కళ్ళుమూసుకుని కూర్చున్న చంద్రం మగత నిద్రలోకి జారుకున్నాడు. అప్పుడతనికి వైకుంఠంలోని బాలప్రహ్లాదుడు లీలగా కళ్ళ ముందు కదలాడాడు. “చూశావా నా దుస్థితి. ఆనాడు నీ దైవభక్తికి నీ తండ్రి హిరణ్యకశిపుడు ఒక్కడే అడ్డుగా నిలబడ్డాడు. నిన్ను ద్వేషిం చాడు. ఈనాడు మా ఇంట్లో వాళ్ళందరూ నా భక్తికి అంతరాయం కలిగిస్తున్నారు. నిన్ను ఆదర్శంగా తీసుకున్న నాకు, మా వదినను శిక్షించడానికి నువ్వే సాయపడాలి,” అన్నాడు చంద్రం.\nప్రహ్లాదుడు మందహాసం చేస్తూ, \"మిత్రమా, ఏమిటి నువ్వంటున్నది? నా తండ్రి నన్ను ద్వేషించాడా? కానే కాదు. అమితమైన పుత్రప్రేమను కనబరచాడు. ఆయన ద్వేషించిందల్లా తన శత్రువైన మహా విష్ణువును. శత్రువు మీది ద్వేషం కొద్దీ, శత్రు వును శరణు జొచ్చిన నన్ను హింసల పాలు చేసిన మాట వాస్తవమే. అయినా, నేను నా తండ్రిని అణుమాత్రం కూడా ద్వేషించలేదు. శిక్షించమని దేవుడితో మొరపెట్టుకోలేదు. దేవుడే ఆయన్ను శిక్షించాడు. మనుషులుగా జన్మించిన వారికి పాటించవలసిన ధర్మాలు, నిర్వర్తించవలసిన బాధ్యతలు కొన్ని ఉన్నాయి. వాటన్నిటినీ పట్టించుకోకుండా, దైవభక్తిని అడ్డుపెట్టుకుని, పెద్దలకు ఇబ్బందీ, విసుగూ కలిగిస్తూ, వారినే ద్వేషించడం భావ్యం కాదు. మంచి చెప్పిన నీ వదినను శిక్షించాలంటు న్నావు. ఇదెక్కడి ధర్మం? నన్ను ఆదర్శంగా తీసుకున్న నువ్వు నాకన్నా గొప్పభక్తుడివే కావచ్చు. కాని, నీ భక్తి ద్వారా అయినవారికి ఇబ్బంది కలిగిస్తున్నావు. భక్తి ప్రేమను ఆశిస్తుంది గాని, ద్వేషాన్ని కోరదు. మూఢభక్తి, మూఢాచారాలు ముప్పు కలిగిస్తాయి. ఆలో చించి చూడు. నీలో మంచి మార్పురాగానే, మీవాళ్ళే వచ్చి నిన్ను ఇంటికి తీసుకు వెళతారు,\" అన్నాడు మృదు మధుర కంఠ స్వరంతో.\n“దైవభక్తి అంటే ఏమిటో, మూఢభక్తితో పెద్దల ముందు పౌరుషపడడం ఎంత అవివే కమో నాకు ఇప్పుడు తెలిసి వచ్చింది. నా కళ్ళు తెరిపించావు. కృతజ్ఞతలు,” అన్నాడు చంద్రం చేతులెత్తి మొక్కుతూ.\n“చంద్రం, నిన్ను వెతుక్కుంటూ ఎవరు వచ్చారో చూడు,\" అంటూ గుడి పూజారి, శోషవచ్చి పడివున్న చంద్రం ముఖంపై నీళ్ళు చల్లాడు.\nఉలిక్కిపడి కళ్ళు తెరిచిన చంద్రానికి ఇంతవరకు జరిగింది కలా? నిజమా? అని అర్థం కాలేదు. ఎదురుగా అన్న, వదిన నిల బడి ఉన్నారు. “అన్నాహారాలు లేకుండా ఇక్కడ ఎన్నాళ్ళని ఉంటావు. రా చంద్రం ఇంటికి వెళదాం,\" అన్నాడు అన్న సూర్యం ఆప్యాయంగా.\n“నన్ను క్షమించు వదినా,” అంటూ చంద్రం లేచి, అన్నావదినల వెంట బయలు దేరాడు. అతనిలో వచ్చిన మార్పుకు ఇంట్లోని పెద్దలందరూ ఎంతగానో సంతోషించారు.",
            "book_page_end": 10,
            "story_id": "2006_09_03",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఆవు-దూడ",
            "book_page_start": 11,
            "pdf_page_start": 11,
            "pdf_page_end": 12,
            "author": "గోవిందరాజు రామకృష్ణారావు",
            "genre": "జానపద కథ",
            "moral": "పశువులకు కూడా తమ సంతానం పట్ల మనుషుల కంటే ఎక్కువ ప్రేమ, మమకారం ఉంటాయి. ఇతరుల వస్తువులను అన్యాయంగా ఆశించకూడదు.",
            "keywords": [
                "పశుప్రేమ",
                "దురాశ",
                "పశ్చాత్తాపం",
                "ఆవు",
                "దూడ"
            ],
            "characters": [
                "నారయ్య",
                "కాంతమ్మ",
                "పేరయ్య",
                "శాంతమ్మ"
            ],
            "locations": [
                "రాఘవపురం"
            ],
            "content": "రాఘవపురంలో నారయ్య, పేరయ్యవి ఇరుగు పొరుగు ఇళ్ళు. వాళ్ళ పొలాలు కూడా పక్క పక్కనే ఉన్నాయి. వారి ఇళ్ళకు ఒక్కటే ప్రహరీ గోడ. ఇళ్ళ మధ్య అడ్డుగోడ లేదు. నారయ్య భార్య కాంతమ్మకు, పేరయ్య భార్య శాంతమ్మకు దైవభక్తి ఎక్కువ. కాడి ఎద్దులూ, రెండేసి గేదెలూ ఉన్నా, రెండు కుటుం బాలకు ఆవులు లేవు. భార్యల కోరిక మీద నారయ్య, పేరయ్య పశువుల సంతకు వెళ్ళి చెరొక ఆవును కొన్నారు. గోపూజకు అవకాశం ఏర్పడినందుకు కాంతమ్మ, శాంతమ్మ చాలా సంతోషించారు. ఆవులను శ్రద్ధగా పెంచ సాగారు.\nనారయ్య ఆవు వరసగా రెండుసార్లు కోడెదూడను ఈనింది. పేరయ్య ఆవు రెండు సార్లూ పెయ్యదూడను ఈనింది. కోడెదూడ అయితే, పొలం పనికి ఉపయోగపడుతుం దని పేరయ్య ఆశ. రెండు ఆవులూ మూడో సారి చూడితో ఉన్నాయి. ఈసారైనా తన ఆవు కోడెదూడను పెట్టాలని పేరయ్య ఆశతో కోరుకుంటున్నాడు. రెండు ఆవులూ ఈనడా నికి సిద్ధంగా ఉన్నాయి. బంధువుల ఇంట్లో పెళ్ళికోసం నారయ్య కుటుంబం వేరే ఊరు వెళ్ళవలసి వచ్చింది. మరునాడే వచ్చేస్తామనీ, తన ఆవును జాగ్రత్తగా చూస్తూ ఉండమనీ పేరయ్యతో చెప్పి, నారయ్య కుటుంబంతో సహా పొరుగూరువెళ్ళాడు.\nపేరయ్య మనసులో చిత్రమైన ఆలోచన వచ్చింది. ఆ రాత్రి రెండు ఆవులూ ఈనితే బావుణ్ణని అనుకున్నాడు. ఆ తరవాత చేయ వలసిన దానిని గురించి ఉత్సాహంగా భార్య శాంతమ్మతో చెప్పాడు. ఆ మాటవిని ఆవిడ దిగ్భ్రాంతి చెంది, \"ఇదేం బుద్ధండి! వాళ్ళ ఆవు కోడెదూడను పెడితే మనం తెచ్చేసుకోవాలా? మన ఆవు పెయ్యదూడను పెడితే వాళ్ళ ఆవు దగ్గర ఉంచాలా? ఎంత అన్యాయమండి? మనుషుల కంటే పశువులే తమ సంతానాన్ని మరింత జాగ్రత్తగా కాపాడుకుంటాయి. కుక్క, పిల్లి, కోతి వంటి వాటిని చూడడం లేదూ! మీరు ఆశించినట్టు దూడను మార్చినా, పలుపు తెంపుకుని ఆవు, దూడను వెతుక్కుంటూ వెళుతుంది,” అని హెచ్చరించింది.\nపేరయ్య ఆ మాటలు పెద్దగా పట్టించుకో లేదు. అయితే, విచిత్రంగా ఆ రాత్రి పేరయ్య ఆశించినట్టేరెండు ఆవులూ ఈనాయి. పేరయ్య ఆవు పెయ్యదూడను పెట్టింది. నారయ్య ఆవు కోడెదూడను పెట్టింది. శాంతమ్మ ఎంత వారించినా వినకుండా, పేరయ్య తన ఆలోచ నల ప్రకారం దూడలను మార్చాడు. ఆ తర వాత నిద్ర రావడంతో వెళ్ళి పడుకున్నాడు.\nమరికాస్సేపటికి గొడ్లపాకలో ఏదో చప్పుడ యితే, పేరయ్య, శాంతమ్మవెళ్ళి చూశారు. తమ పాకలో నారయ్య ఆవు తన కోడెదూడను నాకుతూ కనిపించింది. మెడలో పలుపు తెగి వుంది. గబగబా వెళ్ళి నారయ్య గొడ్లపాకలోకి వెళ్ళి చూశారు. అక్కడ తమ ఆవు పెయ్య దూడను నాకుతోంది. పశువులకు తమ సంతానం పట్ల ఉన్న ప్రేమ ఎలాంటిదో పేర య్యకు అర్థమయింది. తన భార్య చెప్పిన మాట అక్షరాలా నిజమని గ్రహించి, తను చేసిన పనికి పశ్చాత్తాప పడ్డాడు. నారయ్య ఆవునూ, కోడెదూడనూ నారయ్య గొడ్ల పాక లోకి తీసుకువెళ్ళి వదిలి, తన ఆవునూ పెయ్య దూడనూ తన గొడ్లపాకలోకి తీసుకువచ్చాడు.\nమరునాడు ఊరునుంచి తిరిగి వచ్చిన నారయ్య, కాంతమ్మతమ ఆవును జాగ్రత్తగా చూసుకున్నందుకు పేరయ్య దంపతులకు కృతజ్ఞతలు తెలియజేశారు.\nపేరయ్య రాత్రి జరిగిన దానిని నారయ్యకు పశ్చాత్తాపంతో వివరించి, “నా దుర్బుద్ధికి నన్ను క్షమించు నారయ్యా,” అన్నాడు.\n“ఎంతమాట పేరయ్యా. ఇందులో దుర్బుద్ధి ఏముంది? అయినా, మూడు కోడెదూడలను పెట్టుకుని నేనేం చేస్తాను? వాటిలో నువ్వొక దాన్ని తీసుకో,” అన్నాడు నారయ్య.\n“నీది చాలా దొడ్డమనసు నారయ్యా. అయితే, నా పెయ్యదూడలలో నువ్వొకటి తీసు కోవాలి మరి,\" అన్నాడు పేరయ్య. నారయ్య అందుకు అంగీకరించాడు.\nవాళ్ళ మాటలను కొద్ది దూరంలో నిలబడి విన్న కాంతమ్మ, శాంతమ్మలు ఒకరినొకరు ఆప్యాయంగా కౌగిలించుకున్నారు.",
            "book_page_end": 12,
            "story_id": "2006_09_04",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "రాకాసిలోయ - 13",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "సాహసం, సీరియల్ కథ",
            "moral": "శత్రువుల బలహీనతలను ఉపయోగించుకుని చతురతతో తప్పించుకోవాలి.",
            "keywords": [
                "మాంత్రికుడు",
                "రాజద్రోహులు",
                "సాహసం",
                "గుర్రపుస్వారీ",
                "కోయవాసులు"
            ],
            "characters": [
                "కేశవుడు",
                "జయమల్లు",
                "ముసలివాడు",
                "బ్రహ్మదండి",
                "జితవర్మ",
                "శక్తివర్మ",
                "కోయకుల పెద్ద"
            ],
            "locations": [
                "బ్రహ్మపుర రాజ్యం",
                "వింధ్యారణ్యం",
                "పల్లె"
            ],
            "content": "[కేశవుడూ, జయమల్లూ, ముసలివాడూ మారువేషాలతో తమ గుహ వదిలి బయలుదేరిన రోజునే, బ్రహ్మదండిమాంత్రికుడు కూడా, ఇద్దరు అంగరక్షకులతో వింధ్యారణ్యాలకు ప్రయాణమయ్యాడు. కేశ వుడూ వాళ్ళు, చీకటిపడే వేళకు ఒక పల్లె చేరారు. ఆ రాత్రి బసచేయడానికి పూటకూళ్ళ ఇల్లుకోసం విచారిం చగా బ్రహ్మదండి కూడా అక్కడికే వస్తున్నట్టు తెలిసింది. వాళ్ళు ముందుకు కదిలారు. తరవాత-]\nకేశవుడి ముసలితండ్రి ముందుండి దారి తీయగా, అందరూ పల్లె దాటి తిరిగి అర ణ్యంలో ప్రవేశించారు. ఆ సరికి బాగా చీకటి పడిపోయింది. అరణ్యం అంతా పక్షులా, జంతువులా, కూతలతో, అరుపులతో ప్రతి ధ్వనించి పోతున్నది. ముగ్గురూ ఒక చెట్టు కింద కూర్చున్నారు. “ఈ మారువేషాల్లో బ్రహ్మదండి మనను గుర్తించగల డంటావా? అని అడిగాడు కేశవుడు జయమల్లును.\nజయమల్లు అడ్డంగా తల తిప్పుతూ, “ఏమో చెప్పలేం. కాని, ఈసరికే మనం ఒక పొరపాటు చేశాం. గురు మౌనానందులు, రచ్చబండ దగ్గిర కూచున్న పల్లె వాసులంతా వినేట్టుగా మాట్టాడేశారు. అలా చెయ్యకుండా వుంటే బావుండేది,\" అన్నాడు.\n“అందులో పొరపాటేమున్నది? ఈ దేశాట నలో, ఆయన తన శిష్యులతో మాత్రమే మాట్టాడతాడని నేను లోగడే చెప్పానుగదా?” అన్నాడు ముసలివాడు.\n“అవుననుకో. కాని, నీ గొంతులో పలికిన యాస వాళ్ళల్లో ఎవరైనా గుర్తుపడితే ఏమ య్యేది? మనం ఈ బ్రహ్మపుర రాజ్యపు సరి హద్దులు దాటేవరకూ, చాలా జాగ్రత్తగా మసులుకోవాలి. కాకతాళీయంగా బ్రహ్మ దండీ, మనమూ ఒకేసారి బయలుదేరటం జరిగింది. రాజగురువు వేసిన ఎత్తు తెలుసుకు న్నారు గదా? ఆయన కాలి వ్రణమేదో నయం చేసేందుకు, ఈ మాంత్రికుడు మూలికల కోసం, వింధ్యారణ్యాలకు బయలుదేరాడట! మన శత్రువులు మహా జిత్తులమారివాళ్ళు,\" అన్నాడు జయమల్లు. ముసలివాడు అవున న్నట్టు తల వూపుతూ, చప్పున లేచి కూచుని, “ఈ దాపులనే ఎక్కడో గుర్రం సకిలించిన ధ్వని అయింది. మీకు వినబడిందా?” అని ప్రశ్నిం చాడు.\nకేశవుడూ, జయమల్లూ జవాబు చెప్పేం తలో, ఈసారి మరింత స్పష్టంగా గుర్రం సకి లించటం వినబడింది. ముగ్గురూ ఆశ్చర్యంగా ముఖముఖాలు చూసుకున్నారు.\n“బ్రహ్మదండీ, అతడి అనుచరులూ ఇటే వస్తున్నారులావుంది! మన చిక్కులన్నీ తీరి, ఈ రాజ్యం సరిహద్దులు దాటి త్వరగా పారి పోవాలంటే, వాళ్ళెక్కివస్తున్న గుర్రాలను కాజే యట మొక్కటే మార్గం,” అన్నాడు ముసలి వాడు.\n“ఎలా? అదంత తేలికా, అయ్యా?” అన్నాడు కేశవుడు.\n“అదుగో, ఆ పిలుపే మానమన్నది, గుర్తు లేదా? నేను మీ గురువును. నువ్వు కనిష్ఠు డివీ, జయమల్లు జ్యేష్ఠుడూ. మనం ఏకాం తంగా వున్నప్పుడు కూడా అలాగే పిలుచు కోవటం అలవాటు చేసుకోవాలి. సరే, ఇప్పుడు మీరు ఊ అంటే, ఆ బ్రహ్మదండి ఎక్కిన గుర్రాన్ని నేను కాజేయగలను. మీరు కూడా, అతడి అనుచరుల గుర్రాలను కాజేయగలి గితే, తెల్లవారే సరికల్లా, ఈ బ్రహ్మపుర రాజ్యపు సరిహద్దుల్ని దాటిపోగలం. అప్పుడు, ఏ బెడదా వుండదు,\" అన్నాడు ముసలివాడు.\nఅతడి మాటలకు జయమల్లు నవ్వుతూ, \"నీ ఎత్తుగడ ఏమిటి? మాంత్రికుడి గుర్రాన్ని ఎలా పట్టుకోగలవు? అతణ్ణి కత్తితో ఎదిరి స్తావా?” అని అడిగాడు.\n“వాళ్ళకు, ఎదురుపడి, ఈ చీకట్లో యుద్ధం చేయటం మంచిదికాదు. అప్పుడు రేగే గొడ వకు పల్లెవాసులు అక్కడికివస్తే, మనం పట్టుబడిపోతాం. చడీ చప్పుడూ లేకుండా ఆ గుర్రాల మీది నుంచి వాళ్ళను పడగొట్టాలి. నేను చెట్టు మీద వుండి, మాంత్రికుణ్ణి తాడు వేసికింద పడగొట్టి, వాడి గుర్రాన్ని వశపరుచు కోగలను,” అన్నాడు ముసలివాడు.\n“ఈ వయసులో నువ్వే అంత సాహసం చేయగలిగితే, గురో, మేం నీకు తీసిపోతామా? ఏం, కేశవా?\" అంటూ లేచి నిలబడ్డాడు జయమల్లు. “కేశవుడు కాదు, కనిష్ఠుడు! గుర్తుంచుకో,” అంటూ ముసలివాడు కస్సు మన్నాడు. ముగ్గురూ లేచి, గుర్రాలు వస్తున్న వైపుకు బయలుదేరారు.\nఈ లోపల బ్రహ్మదండి మాంత్రికుడు, తన అంగరక్షకులైన జితవర్మా, శక్తివర్మలతో కలిసి, పల్లెకేసి వస్తున్నాడు. అతడికి ముందూ వెనకా వాళ్ళు గుర్రాలెక్కి వస్తున్నారు.\nబ్రహ్మదండికి గుర్రపు స్వారి ఏమాత్రం అలవాటులేదు. కాని, కాలినడకన ప్రయా ణించటం సాధ్యంకాదు గనక, ప్రాణం బితుకు బితుకు మంటూనే గుర్రపు స్వారికి ఒప్పుకు న్నాడు. చుట్టూ చీకటి, మహారణ్యం, దూరంగా క్రూరజంతువుల అరుపులు-అతడికి ఆ వాతావరణం అంతా భీతావహం కలిగిస్తున్నది.\n“ఇక రేపటి నుంచీ మనం రాత్రిళ్ళు ప్రయాణించటం మానుకోవాలి. సూర్యోద యంతోపాటే మనం బయలుదేరుతాం, సూర్యాస్తమయమవగానే ఆగిపోతాం. ఇదెం దుకో తెలుసా? ఆ జయమల్లూ, కేశవుడూ, వాడి తండ్రీ, మహాదుర్మార్గులు. వాళ్ళు చీకటిమాటున మన మీద దాడి చేసినా చెయ్య వచ్చు. నా గుహ కావలికాస్తున్న భటుల్ని వాళ్ళేం చేశారో, మీకు తెలుసుగదా?\" అన్నాడు బ్రహ్మదండి.\nమహారణ్యం మధ్య, చీకట్లో ప్రయాణ మంటేనే హడలిపోతున్న జితవర్మా, శక్తి వర్మలకు, మాంత్రికుడి హెచ్చరిక మరింత భీతి కలిగించింది. వాళ్ళు గుర్రాలను మరి కాస్త అదిలిస్తూ, \"బ్రహ్మదండీ, నువ్వు చెప్పింది బావుంది. అలాగే చేద్దాం. ఏదీ, మనం చేర వలసిన పల్లె? ఎంతకీరాదే!” అన్నారు చుట్టూ చీకట్లోకి భయంగా చూస్తూ.\nబ్రహ్మదండి వాళ్ళ ప్రశ్నకు ఏదో జవాబు చెప్పబోయి, అంతలోనే కీచుగొంతుతో, “చచ్చాను, ద్రోహం, మోసం, నా నడుంకేదో ఉచ్చుపడింది!” అంటూ అరిచాడు.\n“పొరపాటు! కంఠానికని విసిరిన ఉచ్చు తాడు, నడుముకు పడింది!” అన్న అవహే ళనచెట్టు మీది నుంచి వినబడింది. అదే సమ యంలో జితవర్మా శక్తివర్మలిద్దరూ, “వింత జంతువు! వింతమృగం!” అంటూ కెవ్వుమని అరిచి గుర్రాల మీంచి పట్టుదప్పి కిందకు పడిపోయారు. అంతా కనురెప్పపాటు కాలంలో జరిగి పోయింది. బ్రహ్మదండి చెట్టుకొమ్మ నుంచి వేలాడుతున్నాడు. పై నుంచి అతడి గుర్రం మీదికి ముసలివాడు దూకాడు. మరుక్షణమే కేశవుడూ, జయమల్లూ ఒక్క ఎగురున జితవర్మా, శక్తివర్మల గుర్రాలను అధిరోహించారు.\n“జ్యేష్ఠా, కనిష్ఠా! ఊ, రండి!\" అంటూ ముసలివాడు తన గుర్రాన్ని అరణ్యానికి అడ్డంపడి పరిగెత్తించసాగాడు. ఆ సరికి బ్రహ్మ దండికి కాస్త ధైర్యం వచ్చింది. అతడు తన నడుముకు బిగిసివున్న తాడును అటూ ఇటూ గుంజుతూ, “జితా, శక్తీ! ఎక్కడ? మీరు చూసింది వింతమృగమా? అయితే వాళ్ళు కేశవుడూ, జయమల్లూ, ముసలి వాడూ అయివుంటారు. ఆ జయమల్లు ఒక్క డికే ఆ విద్య తెలుసు. వాళ్ళను వెంబడిం చండి. పట్టుకోండి! నరకండి!\" అంటూ కేకలువేశాడు.\nజితవర్మా, శక్తివర్మా ఆ మాటలతో కాస్త ధైర్యం తెచ్చుకుని లేచి నిలబడి, ఒరనుంచి కత్తులు దూసేంతలో, బ్రహ్మదండి ఏడుపు గొంతుతో, “జితా, శక్తీ! ఆగండి, ఆగండి. ముందిటు రండి! నన్ను ఈ కొమ్మ నుంచి కిందికి దించండి,” అని అరిచాడు.\nజితవర్మా, శక్తివర్మలు అతణ్ణి సమీపించి, బ్రహ్మదండి నడుముకు బిగిసివున్న తాడును తమ కత్తులతో నరికి, దభీమంటూ కింద పడబోతున్న అతణ్ణి, మధ్యలోనే పట్టుకుని దించి నిలబెట్టారు.\nపల్లెపక్కగా అరణ్యంలో రేగిన ఈ కల్లోలం, పల్లెవాసుల చెవిని బడింది. వాళ్ళు కాగ డాలూ, కర్రలూ తీసుకుని అక్కడికి పరిగెత్తు కుంటూ వచ్చారు. బ్రహ్మదండినీ, అతడి అంగరక్షకుల్నీ ఆ స్థితిలో చూసి వాళ్ళకు కలిగిన ఆశ్చర్యం అంతా ఇంతా కాదు.\n“అలా గోళ్ళు గిల్లుకుంటూ చూస్తారేం, మతులేమన్నా పోయినయ్యా?” అంటూ బ్రహ్మదండి వాళ్ళ మీద విరుచుకుపడ్డాడు.\n\"మేమే రాజుగారు పంపగా వచ్చిన, ఆస్థానో ద్యోగులం! ముగ్గురు రాజద్రోహులు మా గుర్రాలను అపహరించుకుని, అటుగా పారి పోయారు. వాళ్ళను పట్టుకోండి అదృష్ట వంతుడికి అర్ధ రాజ్యం!\" అంటూ పళ్ళు కొరికాడు.\nపల్లెవాసుల్లో సాహసవంతులైన కొందరు యువకులు, బ్రహ్మదండి చూపిన వైపుకు పరిగెత్తారు. తతిమ్మావాళ్ళు బ్రహ్మదండినీ, జిత, శక్తివర్మనూ తమ పల్లెకు తీసుకు పోయారు.\nజయమల్లూ, కేశవుడూ, అతడి ముసలి తండ్రీ ఎక్కిన గుర్రాలు అరణ్యానికి అడ్డంపడి పరిగెత్తసాగినై. కాని, చీకటీ, దారి నడ్డగించే చెట్లకొమ్మలా, ముళ్ళపొదలా ఆటంకాల వల్ల, వాళ్ళు అనుకున్నంత వేగంగా పారిపోలేక పోయారు. ఇంతలో వాళ్ళకు వెనకగా, కాగ డాలూ, కర్రలతో వస్తున్న పల్లెయువకులు కనిపించారు.\n“మనం చిక్కులోపడ్డాం,” అన్నాడు జయ మల్లు గుర్రం మీంచి వెనుదిరిగి, తమను వెంబడిస్తున్న పల్లెవాసులకేసి చూస్తూ.\n“చిక్కుల్లో పడటం మనకేమన్నా కొత్తా? ఇది మొదటిసారీ కాదు, ఆఖరుసారీకాదు,” అంటూ ముసలివాడు విసుక్కుని, “అదిగో, అక్కడేదో దీపపుకాంతి లాటిది వున్నది, మీకు కనబడుతున్నదా? బహుశా, అది అర ణ్యంలో నివసించే, ఏ గొడ్లకాపరి ఇల్లో అయి వుంటుంది. మనం సరాసరి అక్కడికెళ్ళి, ఆ ఇంట్లో దాక్కునేందుకేమైనా అవకాశంవుం దేమో ప్రయత్నిద్దాం. అంత తప్పని సరైతే, గుర్రాలను వదిలేద్దాం” అన్నాడు.\nక్షణాల మీద ముగ్గురూ, ఆ దీపపు కాంతి కనిపిస్తున్న వైపుకు తమ గుర్రాలను ఉరికిం చారు. వాళ్ళు దాన్ని సమీపిస్తూండగానే, చెట్లచాటు నుంచి రెండు కంఠాలు, “ఎవరా వచ్చేది? ఆగండి!” అంటూ కఠినంగా హెచ్చ రించినై.\nఆ హెచ్చరిక వింటూనే ముసలివాడు గుర్రం దిగి, \"అయ్యా, మీరెవరో మాకు తెలియదు. మేం యాత్రికులం. వివిధప్రాంతా లను సందర్శించుకుంటూ వస్తూన్నాం. మమ్మల్ని దోచుకునేందుకు బందిపోటు దొంగలు వెంటబడితే, ఇటు పారిపోయి వస్తున్నాం. వాళ్ళ కాగడాలవెలుగూ, చేతుల్లో కర్రలూ మీరూ చూసే వుంటారు!\" అన్నాడు.\nముసలివాడు మాట ముగించీ ముగించక ముందే, దీపం గప్పున ఆరిపోయింది. ఒక ఆజానుబాహుడైన కోయవాడు, పెద్ద ఈటె ఒకటి పట్టుకుని, అక్కడికి పరిగెత్తుకుంటూ వచ్చాడు. అతడు కేశవుణ్ణి, జయమల్లునూ చూస్తూనే, “మీ రా ఎగువనున్న పల్లె వైపు నుంచేనా రావటం? ఆ పల్లె వాసుల్లో సగం మందికి ధనం దోచుకోవటం వృత్తి, తతిమ్మా సగానికీ వినోదం కోసం గొంతులు కోయటమే పని. మీరేమీ భయపడకండి, మీ రక్షణ భారం నాది!” అంటూ పక్కకు తిరిగి, “ఓ హోయ్, ఆ కాగడాలు పట్టుకువచ్చే వాళ్ళ మీద గురిచూసి బాణాలు వదలండి! వాళ్ళు మరొక్క అడుగైనా ముందుకు రాకూడదు, అన్నాడు.\nఅప్పటివరకూ నిశ్శబ్దంగావున్న ఆ ప్రాంతం కేకలతో హెచ్చరికలతో మార్మోగి పోయింది. కోయ యువకులు చెట్ల మీది నుంచీ, పొదల మాటు నుంచీ పల్లె యువకుల మీదికి గురి చేసి బాణాలు రివ్వురివ్వుమంటూ వదల సాగారు. చూస్తూండగానే ఆ ప్రదేశమంతా యుద్ధరంగంగా మారింది. అర్ధరాజ్యం వస్తుం దన్న ఆశతో పల్లెయువకులూ, తమ కుల పెద్ద ఆజ్ఞను పాలించే పట్టుదలతో కోయ యువకులూ సంకుల సమరం సాగించారు. బాణంవేటు దాటి ముందుకు వచ్చిన పల్లె యువకులతో, కోయయువకులు కర్రలు తీసుకుని పోరాడ సాగారు. ఓ క్షణకాలం కోయల కులపెద్ద ఆ దృశ్యం కేసి చూసి, తల పంకిస్తూ, “మా వాళ్ళ ధాటికి, ఆ దుర్మా ర్గులు నిలబడలేరు, ఆ సంగతి నాకు తెలుసు! అయినా, ఇక ఈ రాత్రికి, ఈ ప్రదేశం క్షేమ కరం కాదు. నా రక్షణ కోరిన వాళ్ళను కాపాడే బాధ్యత నాది కనక, మిమ్ములను ఒక రహస్య ప్రదేశానికి తీసుకుపోతాను రండి,” అంటూ బయలుదేరాడు. జయమల్లూ, కేశవుడూ, ముసలివాడూ అతనికి వెనకగా, గుర్రాలను కళ్ళాలు పట్టుకుని నడిపించుకుంటూ కది లారు.",
            "book_page_end": 18,
            "story_id": "2006_09_05",
            "raw_genre_backup": "సాహసం, సీరియల్ కథ",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "ఇద్దరు సౌందర్యవతులు",
            "book_page_start": 19,
            "pdf_page_start": 19,
            "pdf_page_end": 24,
            "author": "మాచిరాజు కామేశ్వరరావు",
            "genre": "బేతాళ కథ",
            "moral": "రాజు తన వ్యక్తిగత ఆనందం కంటే రాజ్య భద్రత, ప్రజా శ్రేయస్సుకు అధిక ప్రాధాన్యత ఇవ్వాలి. చిత్తచాంచల్యం లేకుండా వివేచనతో నిర్ణయం తీసుకోవాలి.",
            "keywords": [
                "బేతాళ కథ",
                "జయంతుడు",
                "వివేచన",
                "రాజ్యభద్రత",
                "సమయజ్ఞత"
            ],
            "characters": [
                "విక్రమార్కుడు",
                "బేతాళుడు",
                "జయంతుడు",
                "మందారం",
                "సంపంగి"
            ],
            "locations": [
                "చంద్రగిరి రాజ్యం",
                "శ్మశానం",
                "అడవి (కుటీరం)"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, ఇంత అర్ధ రాత్రివేళ విషసర్పాలూ, భూత ప్రేతాలూ, నక్కల ఊళలతో అతి భయంకరంగావున్న ఈ శ్మశానంలో, ఒక దేశపాలకుడివైన నువ్వు ఏ బృహత్ కార్యాన్ని సాధించదలచి ఇంతగా శ్రమిస్తున్నావో అనూహ్యంగా ఉన్నది. ఒకవేళ కార్యసాధనలో విజయం సిద్ధించాక, చంద్రగిరి యువరాజు జయంతుడిలాగా చిత్తచాంచల్యంతో చేజిక్కిన ఫలి తాన్ని జారవిడుచుకోగలవేమో అన్న శంక కలుగుతున్నది. ఈ విషయమై నువ్వు తగు హెచ్చరికగా వుండేం దుకు, ఆ యువరాజు కథ చెబుతాను, శ్రమ తెలియకుండా, విను,” అంటూ ఇలా చెప్ప సాగాడు:\nచంద్రగిరి యువరాజు జయంతుడు వివాహవయస్కుడయ్యాడు. తన కాబోయే భార్యను తానే ఎంపిక చేసుకోవాలన్నది, అతడి గాఢమైన కోరిక. ఈ కారణంవల్ల తల్లిదండ్రులు ఎన్ని సంబంధాల గురించి చెప్పినా తిరస్కరించేవాడు.\nఒక రోజున జయంతుడు సాయంకాల వాహ్యాళి నుంచి తిరిగి రాగానే, మహారాణి అతడికొక చిత్రపటాన్ని చూపుతూ, “ఈమె విన్నకోట రాకుమారి. రాజుకు ఒక్కగానొక్క కూతురు. మా వదినగారి పుట్టింటివైపు బంధు వులు. నాకూ, మీనాన్నగారికీ ఈ సంబంధం ఎంతగానో నచ్చింది,” అన్నది. జయంతుడు ఆ చిత్రపటం కేసి సరిగా చూడనైనా చూడకుండా, “ఈ అమ్మాయి నాకు ఏమాత్రం నచ్చలేదు,” అని అక్కడి నుంచి వెళ్ళి పోయాడు.\nఆ రాత్రి జయంతుడికి చాలా సేపటి వరకూ నిద్రపట్టలేదు. తను ఈ రాజభవనం లోనే వుండిపోతే, తనకు నచ్చిన అమ్మాయిని ఎంపిక చేసుకోవడం అసంభవం.తనకు నచ్చే అమ్మాయి కోసం రాజ్యం నలుదిక్కులా వెదకడం మేలు! ఆలస్యం చేయకూడదు అనుకుంటూ, అతడు రాత్రికి రాత్రే గుర్రం మీద బయలుదేరాడు.\nసూర్యోదయం కావస్తూండగా, జయం తుడు దట్టమైన ఒక అడవిలోని కొండ ప్రాంతాన్ని చేరాడు. అక్కడ కొండ మీది నుంచి ఒక మనోహరమైన జలపాతం పెద్ద ధ్వనితో దిగువనున్న చలవరాళ్ళ మీద పడుతు న్నది. ఆ జలపాతానికికొద్ది దూరంలో ఒక అంద మైన కుటీరం అతడి కళ్ళబడింది. గుర్రాన్ని దిగి జయంతుడు ఆ కుటీరంకేసి నడిచాడు.\nఆ కుటీరం ముందున్న రకరకాల పూల మొక్కల మధ్య ఇద్దరు సౌందర్యవతులు తిరుగుతూ పూలుకోస్తున్నారు. అటువంటి సౌందర్యవతులను జయంతుడు ఈనాటి వరకూ చూడకపోవడమే కాక, అలాంటి వారుండగలరని ఊహించనైనా లేదు.\nజయంతుడు వారిని సమీపిస్తూ, “మీరు అపురూపమైన సౌందర్యవతులు. అలాంటి మీరు ఈ అడవికి అంకితమై పోవడం చాలా ఆశ్చర్యంకలిగిస్తున్నది,\" అన్నాడు.\nజయంతుడిని చూసి ముందు కొద్దిగా కంగారుపడిన ఆ యువతులు, “సౌందర్యా నికి అర్థం ఎవరూ చెప్పలేరు. సౌందర్యం అనేది చూసే వాళ్ళనయనాల్లో వుంటుంది. మా నాన్నగారు గొప్ప జ్యోతిష్కుడు. అడవి, జలపాతం, చక్కని పూలతోట, అందమైన కుటీరం-ఇలాంటి వాతావరణంలో, ఒక్క సంవత్సరం నివసిస్తే, మా భవిష్యత్తు అద్భు తంగా వుంటుందని ఆయన ఇక్కడ నివాసం ఏర్పరిచాడు. నిన్ననే ఒక సామంత రాజు ఆహ్వానించగా పొరుగు ప్రాంతం వెళ్ళాడు,” అన్నారు.\nఇంతకూ మీరెవరు? అని ఆ సౌందర్య రాశులు ప్రశ్నించక ముందే జయంతుడు, “నేను, తల్లిదండ్రుల ప్రమేయం లేకుండా, నాకు నచ్చిన కన్యను వివాహమాడాలన్న ఉద్దేశంతో ప్రాసాదం నుంచి రహస్యంగా బయలుదేరాను. మీ ఇద్దరిలో ఎవరిని వివాహ మాడడం అయినా, నాకు ఇష్టమే. మీ నాన్న గారు తిరిగిరాగానే, ఆయనతో మాట్లాడతాను,” అన్నాడు.\nఅంత సూటిగా జయంతుడన్న మాట లకు తృళ్ళిపడిన యువతులిద్దరూ, తమలో తాము ఏదో మాట్లాడుకుని, \"మేమిద్దరం కవలలం! ఒకే వ్యక్తితో మా వివాహం జరుగు తుందని, మా నాన్న ఏనాడో చెప్పాడు,” అన్నారు.\n“ఎలాంటి సంశయం లేకుండా నేను, మీ ఇద్దరినీ వివాహమాడతాను. మీరు రూపంలో ఒకే విధంగావున్నా, మీ గుణ గణాలు భిన్నంగా వుంటాయని అనుకుంటు న్నాను. నేనెవరైందీ ఈ సరికి మీరు గ్రహించే వుంటారు. మీ మనస్తత్వాల గురించి కాస్త వివరించండి,\" అన్నాడు జయంతుడు, దాపులనున్న తిన్నె మీద కూర్చుంటూ.\nఆ ప్రశ్నకు యువతులిద్దరూ చిరునవ్వు నవ్వి, “మా ఇద్దరికీ పంతం, పట్టుదల ఎక్కువ. ఎవరికి వాళ్ళం అధికులం అను కుంటాం. అంతేకాదు, అనుకున్నది సాధించ నిదే నిద్రపోం; అందుకు ఎంతకైనా తెగిస్తాం!” అన్నారు.\n“ఓహో, అలాగా!” అని జయంతుడు ఒకక్షణం ఆగి, “నా గురించి మీ అభిప్రాయం ఏమిటో నిర్మొహమాటంగా చెప్పండి, ” అన్నాడు.\nఆ యువతులిద్దరూ కూడబలుక్కుని, \"ఎంతో తెలివీ, వివేకం వున్నవాడు, మాకు భర్తగా లభిస్తాడని, నాన్నగారు ఎప్పుడో చెప్పారు. మా పేర్లు మందారం, సంపంగి. ఎవరు మందారమో, ఎవరు సంపంగో చెప్పండి!” అన్నారు.\nజయంతుడు కొద్ది సేపు ఆలోచించి, ఎవరు మందారమో, ఎవరు సంపంగో చెప్పాడు. ఇది విన్న యువతులు ఎక్కడలేని ఆశ్చర్యంతో, “అంత రూఢిగా ఎలా చెప్పగలి గారు?” అని అడిగారు.\nఅందుకు జయంతుడు, “మీరిద్దరూ కవలలు; ఒకే రూపురేఖల్లో వున్నారు. అయితే, ఒకరి శరీరచ్ఛాయ గులాబీ, మరొకరిది పచ్చని పసిమి. బాల్యంలో శరీరచ్ఛాయను బట్టి మిమ్మల్ని సులభంగా గుర్తించడానికి, ఒకరికి మందారం అనీ, మరొకరికి సంపంగి అనీ పేర్లు పెట్టివుంటారని ఊహించాను,\" అన్నాడు.\n“మాకు వయసులో కొన్ని ఘడియల తేడావుంది. మాలో ఎవరు పెద్ద, ఎవరు చిన్న అన్నది చెప్పగలరా?” అన్నారా అందగత్తెలు.\nజయంతుడు ఒక క్షణం ఆగి, “అందుకు నాకు సాయంత్రం దాకా వ్యవధి కావాలి,' అన్నాడు.\n“అలాగే!” అంటూ యువతులిద్దరూ తృప్తిగా తలలూపారు.\nఆ సాయంత్రం మందారం, సంపంగి అరటి ఆకుల్లో రెండు కూరలు, రెండు పచ్చళ్ళు, పాయసంతో జయంతుడికి రుచి కరమైన ఆహారం తయారు చేశారు. భోజనం తర్వాత జయంతుడు కాసేపు విశ్రాంతి తీసుకుని యువతులతో, “మీలో మందారం పెద్దది, సంపంగి చిన్నది,” అని చెప్పాడు.\n“ఆహా, నిజం! ఇంతకూ ఎలా ఉహించ గలిగావు?” అని అడిగింది మందారం.\n“సాధారణంగా పెద్దవాళ్ళే వంట, ఇంటి నిర్వహణ చూస్తారు. చిన్నవాళ్ళు పైపనులు చేస్తారు. మందారం వంట చేసింది. సంపంగి ఆకువేసి భోజనం వడ్డించింది. అది గమ నించే, మీలో ఎవరు పెద్దో, ఎవరు చిన్నో ఊహించాను,\" అన్నాడు జయంతుడు చిన్నగా నవ్వుతూ.\nమందారం, సంపంగి కొద్ది దూరం వెళ్ళి ఏదో మాట్లాడుకుని తిరిగి వచ్చి, జయం తుణ్ణి, “నువ్వు సునిసితమైన తెలివితేటలూ, తార్కికమైన ఆలోచనా సరళీ వున్నవాడివని ఒప్పుకుంటున్నాం. అందులో సందేహం లేదు. ఐతే, మా ఇద్దర్నీ పోషించగల ఆర్థిక స్థోమతు నీకున్నదా?” అని అడిగారు.\nజయంతుడు పెద్దగా నవ్వి, తానెవరైందీ చెప్పి, \"ఇంకా ఏమైనా అనుమానాలు న్నయ్యా?” అని ప్రశ్నించాడు.\nఆ ప్రశ్నకు మందారం వెంటనే, “జాతక రీత్యా మా ఇద్దరికీ ఒకే వ్యక్తితో వివాహం జరగడంతో పాటు, ఒకే రోజు కుమారులు జన్మిస్తారట! ఐతే, చిన్నదైన సంపంగి కొడుకు కొన్ని ఘడియలు ముందుగా జన్మిస్తాడు. పెద్ద రాణీని కాబోయే నా కుమారుడు కొద్ది ఘడియలు చిన్నవాడు. అటువంటప్పుడు, మా ఇద్దరి కుమారులలో, మీరు ఎవరిని రాజుగా ప్రకటిస్తారు?” అని అడిగింది.\nదానికి జయంతుడు, “ఈ ప్రశ్నకు సమా ధానం చెప్పడానికి కొంత సమయం కావాలి,” అన్నాడు.\n”అలా అయితే, రాత్రి అంతా ఆలోచించు\nకోండి. తెల్లవారి మీ అభిప్రాయం చెప్పండి,” అన్నారు, అక్కాచెల్లెళ్ళిద్దరూ.\nఆ రాత్రి జయంతుడు నిద్రించేందుకు ఒక గది ఏర్పాటు చేశారు. మర్నాటి ఉదయం మందారం, సంపంగిల తండ్రి తిరిగి వచ్చాడు.\nమందారం, తండ్రికి జరిగిందంతా వివరించి, అతడు పక్క గదిలో నిద్రపోతున్నాడని చెపు తూండగా, సంపంగి వెళ్ళి, జయంతుడి గది లోకి తొంగి చూసింది. అక్కడ జయంతుడు కనిపించలేదు.\nఆమె తిరిగి వచ్చి, వాళ్ళతో, “గదిలో ఆయన లేడు. ఏమైనా, కాబోయేరాజుకు ఒక రోజు, మన ఇంట ఆతిథ్యమిచ్చామనే సంతృప్తి మనకు మిగిలింది!” అన్నది నవ్వుతూ.\nఇది జరిగిన కొద్ది రోజుల తర్వాత, తల్లి దండ్రులు ఏర్పాటు చేసిన ఒక రాకుమారితో జయంతుడి వివాహం జరిగిపోయింది.\nబేతాళుడు ఈ కథ చెప్పి, \"రాజా, గొప్ప సౌందర్యవతులైన మందారం, సంపంగిల పట్ల జయంతుడి ప్రవర్తన మర్యాదహీనం గానూ, అనాగరికంగానూ లేదా? తన కాబోయే భార్యను తనే ఎంపిక చేసుకోవాలన్న దృఢ నిశ్చయంతో బయలుదేరిన అతణ్ణి వివాహ మాడేందుకు, అందచందాలూ, మంచి వాక్చా తుర్యంగల యువతులు తమ అంగీకారం తెలియజేశారు. ఐనా, అతడు వారిని కాదని, తల్లిదండ్రులు నిశ్చయించిన కన్యను వివాహ మాడడం అసమంజసం కాదా? ఆశించిన కార్యం ఫలించాక, ఏ కారణంవల్లనో అతడు చిత్తచాంచల్యానికి గురైనట్టు కనబడుతున్నది కదా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలి పోతుంది,” అన్నాడు.\nదానికి విక్రమార్కుడు, “మందారం, సంపంగి-జయంతుడి సమయజ్ఞతా, తార్కిక జ్ఞానం ఏపాటివో తెలుసుకునేందుకు, కొన్ని జటిలమైన ప్రశ్నలడిగారు. ఆ విధంగా అక్క చెల్లెళ్ళిద్దరూ, తమ ప్రశ్నల ద్వారానే కాక, తమను గురించి తాము చెప్పుకున్న విషయా లను బట్టి-వాళ్ళిద్దరిలోనూ అహం, పంతం, పట్టింపులతో పాటు, ఆశించినది సాధించి తీరాలనే మొండినైజం కూడా ఉన్నదని, జయంతుడు గ్రహించాడు. అలాంటి వాళ్ళు తనకు రాణులైతే, భవిష్యత్తులో ఎవరికి వారు తమ కుమారుడే రాజు కావాలని పంతం పట్టి, అంతఃపుర శాంతికీ, రాజ్య భద్రతకూ ముప్పు తేగలరు. రాజుకు తన కోరికలూ, సంతోషాల కన్న దేశభద్రత, ప్రజల సుఖశాంతులు ముఖ్యం! ఇలా ఆలోచించి ఒక నిర్ణయాని కొచ్చిన జయంతుడు, తల్లిదండ్రులు నిశ్చ యించిన కన్యను వివాహమాడాడు. ఇందులో, అతడి వివేచనా శక్తీ, పరిశీలనా జ్ఞానం తప్ప, చిత్తచాంచల్యం అంటూ ఏమీ లేదు,\" అన్నాడు.\nరాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 24,
            "story_id": "2006_09_06",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వ్యాసం",
            "moral": "చిన్న వయస్సులోనూ సాధించాలనే సంకల్పం ఉంటే గొప్ప విజయాలు సాధ్యమవుతాయి.",
            "keywords": [
                "కిషన్",
                "సినిమా డైరెక్టర్",
                "కన్నడ చిత్రం",
                "బాలనటుడు",
                "గిన్నిస్ రికార్డు"
            ],
            "characters": [
                "కిషన్",
                "జాకీ ష్రఫ్",
                "తార",
                "సిడ్నీ లింగ్"
            ],
            "locations": [
                "భారతదేశం",
                "నెదర్లాండ్స్"
            ],
            "content": "తొమ్మిదేళ్ళ కిషన్ 24 కన్నడ సినిమాలలోనూ, 5 మెగా సీరియల్స్ దాదాపు 1000 ఎపిసోడ్స్లోనూ, కెమెరా ముందు బాలపాత్రలను పోషించాడు. ఇప్పుడు సినిమా దర్శకుడైకెమెరా వెనక్కు వెళ్ళాడు. అతడు దర్శకత్వం వహించిన 'కేరాఫ్ ఫూట్ పాత్' అనే కన్నడ చిత్రం విడుదలకు సిద్ధంగా ఉంది. తను నటిం చిన సినిమా దర్శకుల నుంచీ, కెమెరామేన్ల నుంచీ అతడు దర్శకత్వం మెళకువలను నేర్చుకున్నాడు. ఒకనాడతడు వీధుల్లో వార్తాపత్రికలనూ, తినుబండారాలనూ అమ్మే పిల్లలను చూశాడు. వాళ్ళు తల్లిదండ్రులులేని అనాథ లని తండ్రి కిషన్తో చెప్పాడు. అంతే, బడికివెళ్ళి చదువుకోవాలని తపించే అనాథ కుర్రవాడి కథ కిషన్ బుర్రలో తయారయింది. దాన్ని కాగితం మీద పెట్టాడు. ఆ కథను సినిమాగా తీస్తే బావుంటుందని తండ్రి సలహా ఇచ్చాడు. నిర్మాతగా డబ్బులు పెట్టడానికి అతని తల్లి సంసిద్ధ తను తెలియజేసింది. జాకీ ష్రఫ్, శౌరబ్ శుక్లా వంటి సుప్రసిద్ధులు, జాతీయ పురస్కారాన్ని అందుకున్న కన్నడ నటి తార మొదలైనవారు అతని చిత్రంలో నటించడానికి అంగీకరించడం గొప్పవిశేషం. సెట్స్ మీద పనిచేయడానికి తన పిన్నవయసు ఒక సమస్య కాదని అతడు చెబుతున్నాడు. “ప్రతి ఒక్కరూ మిగతా డైరక్టర్లను చూసినట్టే నన్నూ చూస్తున్నారు,” అంటున్నాడీ ప్రపంచంలోకెల్లా అతి పిన్నవయసు దర్శకుడిగా గుర్తింపు పొందాలని ఆశిస్తున్న తొమ్మిదేళ్ళ కుర్రాడు. ఇప్పటికే తన సమాచారాన్ని గిన్నిస్ వారికి పంపాడు. ప్రస్తుతం అతి పిన్నవయసు దర్శకత్వం అన్న రికార్డును 197 3వ సం.లో తన 1 3 వయేట ఒక సినిమాకు దర్శకత్వం వహించిన నెదర్లాండ్స్ కు చెందిన సిడ్నీ లింగ్ సృష్టించాడు. 1996వ సం. జనవరి 6వ తేదీ జన్మించిన కిషన్, గాయకుడూ సంగీత దర్శకుడూ కూడా. అతని తొలి మ్యూజిక్ ఆల్బమ్ 15,000 కాపీలు అమ్ముడయ్యాయి.",
            "book_page_end": 25,
            "story_id": "2006_09_07",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఏదీలేని అన్నీకలిగిన యోగి!",
            "book_page_start": 26,
            "pdf_page_start": 26,
            "pdf_page_end": 28,
            "author": "చందమామ బృందం",
            "genre": "మహనీయుల జీవితాలు",
            "moral": "భౌతిక వస్తువులను సొంతంగా భావించడం మూర్ఖత్వం. కోరికలను జయించిన యోగికి ఏదీ లేకపోయినా అన్నీ లభ్యమవుతాయి.",
            "keywords": [
                "తైలంగస్వామి",
                "యోగి",
                "నిర్లిప్తత",
                "అద్భుతాలు",
                "కాశీ"
            ],
            "characters": [
                "తైలంగస్వామి (శివరాం)",
                "నరసింగరావు",
                "విద్యావతీదేవి",
                "ఉజ్జయిని రాజు"
            ],
            "locations": [
                "వారణాశి",
                "హోలియా (ఆంధ్రరాష్ట్రం)",
                "గంగా నది",
                "ఉజ్జయిని"
            ],
            "content": "గంగా తీరంలోని అతి పురాతనమైన పవిత్ర నగరం వారణాశిలో నూట ముప్ఫై సంవత్స రాలు జీవించిన ఒక గొప్పయోగి 1887 శీతా కాలంలో కాలధర్మం చెందాడు. ఆయన ఎప్పుడు ఎక్కడ జన్మించాడో తెలుసా?\nఆసక్తిగలిగిన ఆయన భక్తులు కొందరు యోగి పుట్టు పూర్వోత్తరాలను గురించి జరిపిన అన్వేషణలో సందేహాలకు తావులేని కొన్ని నిజాలు బయటపడ్డాయి. ఆయన ఆంధ్రరాష్ట్రం విజయనగరం సమీపంలోని హోలియా అనే గ్రామంలో 1607వ సం.లో జన్మించాడు. నరసింగరావు, విద్యావతీదేవి ఆయన తల్లి దండ్రులు.\nపరమశివుడి భక్తులైన తల్లిదండ్రులు ఆయ నకు పెట్టిన పేరు శివరాం. చిన్నప్పటినుంచే ఆయనలో ఆధ్యాత్మిక అన్వేషణ ఆరంభ మయింది. దేశాటన చేస్తూ పలువురు యోగు లను, సాధువులను దర్శించసాగాడు. అలా ఆఖరికి పుష్కర్ చేరాడు. రాజస్థాన్ పుష్కర్ లోని ఆయన గురువు ఆయనకు పెట్టిన పేరు గణపతి సరస్వతి. అయితే, జీవితంలో ఎక్కువ కాలం గడిపిన వారణాశిలో మాత్రం ఆయన తైలంగ (త్రైలింగ) స్వామిగానే ప్రసిద్ధుడు. ఆంధ్ర ప్రాంతం నుంచి వచ్చినవాడు కావడం వల్ల ఆయనకు ఆ పేరు ఏర్పడి ఉండవచ్చు. ప్రాచీన కాలంలో బీహార్, బెంగాల్, ఒరిస్సా, ఆంధ్ర ప్రాంతాలు-అంగ, వంగ, కళింగ, త్రి(త్రై)లింగ రాజ్యాలుగా పిలువబడేవన్న విషయం మీలో చాలా మందికి తెలిసే ఉంటుంది.\nతైలంగస్వామి ఎన్నో అద్భుతాలను ప్రదర్శిం చాడు. ప్రత్యక్షంగా చూసిన వారు వాటిని గ్రంథస్థం చేశారు. ఆయన నగ్నంగా తిరిగేవాడు. ఆనాటి పాలకులైన ఆంగ్ల అధికారుల భార్యలు అందుకు అభ్యంతరం తెలిపారు. ఆయన్ను మొదట ఖైదు చేయమని ఆజ్ఞాపించిన న్యాయమూర్తులు ఆయన నిరాడంబరతకూ, ప్రదర్శించిన అర్థ వంతమైన అద్భుతాలకూ అమితాశ్చర్యం చెందారు. ఆ తరవాత, అసాధారణమైన ఆయన జీవన శైలికి ఎవరూ ఆయన్ను వేధించ కూడదని ప్రకటనలు జారీచేశారు.\nఆయన చూపిన అద్భుతాలను ప్రత్యక్షంగా చూసిన వారినుంచి, వివరాలు సేకరించి, ఆయన జీవిత చరిత్రలో వాటిని పొందుపరిచారు.\nఅలాంటి వాటిలో ఒక దానిని గురించి మాత్రం ఇప్పుడు ముచ్చటించుకుందాం. యోగి గంగా నదిని మాతృమూర్తిలా భావించేవాడు. ఎంత సేపు కావాలన్నా నీళ్ళలో మునిగి ఉండేవాడు. సునాయాసంగా ప్రవాహానికి ఎదురీదేవాడు.\nఒకనాడు ఉజ్జయిని రాజు పడవలో గంగా నదిని దాటుతున్నాడు. యోగి హఠాత్తుగా నది మధ్యనుంచి పైకిలేచి పడవలోకి ఎక్కాడు.\nరాజుతోపాటు పయనిస్తూన్న స్థానిక ప్రము ఖులు యోగిని గురించిన విశేషాలను ఆయనకు తెలియజేశారు. రాజు గౌరవంతో యోగికి నమస్క రించాడు. అయితే, యోగి దాన్ని ఏమాత్రం పట్టించుకోకుండా, పసిబిడ్డలా రాజు నుంచి రత్నాలు పొదిగిన ఖడ్గాన్ని తీసుకుని ఆతృతగా అటు ఇటూ తిప్పి చూసి, ఉన్నట్టుండి పిల్లలు విరిగిపోయిన ఆటబొమ్మను విసిరి వేసినట్టు, నీళ్ళలోకి విసిరాడు! ఆగ్రహం చెందిన రాజు యోగిని దూషించాడు. విలువైన ఖడ్గాన్ని పోగొట్టుకున్నాం కదా అని ఆవేదన చెందాడు. అది మామూలు ఖడ్గం కాదు. బ్రిటిష్ గవర్నర్ జనరల్ ఆఫ్ ఇండియా నుంచి బహుమతిగా అందుకున్నది. అది తన అంతస్తుకు ఆనవాలు!\n“ఈ తిక్క సన్యాసి పాడుగాను! నాకు సొంత మైన ఆ విలువైన ఖడ్గం పోయింది కదా! నేను ఇప్పుడేం చేయను?” అనుకుంటూ రాజు యోగిని నానా మాటలు అన్నాడు. అయితే, యోగి మోములో ఎలాంటి స్పందనా కనిపించ లేదు.\nపడవ తీరాన్ని సమీపించింది. తైలంగస్వామి యథాలాపంగా తన చేతిని లోతులేని నీళ్ళలోకి ముంచి, రెండు ఖడ్గాలను తీసి దిగాలు పడి పోయిన రాజుకు చూపుతూ, “నీ ఖడ్గాన్ని తీసుకో,” అన్నాడు. అయితే, రెండు ఖడ్గాలూ చూడడానికి ఒకేవిధంగా ఉన్నాయి. రెండింటి మధ్య ఏమాత్రం తేడా కనిపించలేదు.\nఅయోమయంగా చూస్తున్న రాజును, \"ఖడ్గాన్ని నీ విలువైన ఆస్తిగా ఇప్పుడేకదా చెప్పావు? నీ సొంత ఆస్తినే గుర్తుపట్టలేవా?” అని అడిగాడు. ఆ తరవాత ఒక ఖడ్గాన్ని నీళ్ళ లోకి విసిరి, రెండవ ఖడ్గాన్ని ఆయన చేతికి చ్చాడు. అదే రాజు ఖడ్గం!\nరాజు అవాక్కయి చూస్తూ ఉండిపోయాడు.\nదేన్నయినా సరే, మనుషులు తమ సొంతంగా భావించడం ఎంత మూర్ఖత్వమో ఆయనకు అప్పుడు అర్థమయింది. ఒంటి మీద జానెడు బట్ట కూడా లేకపోయినప్పటికీ, నిజమైన ఈ యోగికి అందుబాటులో లేనిది ఏదీ లేదన్న సత్యం కూడా బహుశా ఆయన గ్రహించి ఉంటాడు!",
            "book_page_end": 28,
            "story_id": "2006_09_08",
            "raw_genre_backup": "మహనీయుల జీవితాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పాములుపట్టే రాజు",
            "book_page_start": 29,
            "pdf_page_start": 29,
            "pdf_page_end": 32,
            "author": "ఎన్. శివనాగేశ్వరరావు",
            "genre": "జానపద కథ",
            "moral": "భవిష్యత్తులో వచ్చే గండాలను అధిగమించడానికి, తగిన జాగ్రత్తలు తీసుకోవడంతో పాటు, విధిని స్వీకరించాలి. ఎవరి జన్మ లక్షణాన్ని వారు మార్చుకోలేరు.",
            "keywords": [
                "నాగరాజు",
                "రాజయోగం",
                "సర్పగండం",
                "విజయవర్థనుడు",
                "పాములుపట్టేవాడు"
            ],
            "characters": [
                "నాగరాజు",
                "సాంబన్న",
                "నాగమాంబ",
                "విజయవర్థనుడు",
                "అజయవర్థనుడు",
                "జ్యోతిష్కుడు"
            ],
            "locations": [
                "మహేంద్రపురి రాజ్యం",
                "సర్పవరం గ్రామం",
                "అరణ్యం"
            ],
            "content": "మహేంద్రపురి రాజ్యంలో, సర్పవరం అనే గ్రామం ఉండేది. ఆ గ్రామంలో సాంబన్న అనే పాములు పట్టేవాడుండేవాడు. పాముకాటుకు చికిత్స చేయడంలో కూడా అతడికి మంచి పేరుండేది.\nసాంబన్నకు లేకలేక ఒక కొడుకు పుట్టాడు. సాంబన్న వాడికి నాగరాజు అని పేరు పెట్టి అల్లారు ముద్దుగా పెంచుకోసాగాడు. సాంబన్న భార్యకు మహా జాతకాలపిచ్చి. ఆమె ఒక సారి కొడుకు జాతకం, ఆ గ్రామంలో పేరుమోసిన ఒక జ్యోతిష్కుడికి చూపించింది.\nఆ జాతకాన్ని ఒకటికి రెండు సార్లు పరీ క్షించి చూసిన జ్యోతిష్కుడు సంభ్రమాశ్చర్యా లతో సాంబన్న దంపతులకు, “ఔరా, ఏమిటీ వింత! మీ కొడుక్కు రాజయోగం ఉంది,\" అని చెప్పాడు.\n“రాజయోగమా! హాస్యాలు మాని అసలు సంగతి చెప్పండి, సాములూ,” అన్నాడు సాంబన్న.\n\"హాస్యం కాదురా, సాంబూ. నిజమే చెబుతున్నాను. నీ కొడుకు రాజయ్యాక, నన్ను మరిచిపోకు,\" అన్నాడు జ్యోతిష్కుడు, జాతక పత్రాన్ని కళ్ళకద్దుకుని సాంబన్న చేతికిస్తూ.\nఆ మాటలతో సాంబన్నకు, కొడుకు రాజ యోగం పట్ల కొంత నమ్మకం కలిగింది.\nజ్యోతిష్కుడు చెప్పినట్లు కొడుకు రాజైతే, చదువు రాకపోవడం బాగుండదని, నాగ రాజును బడిలో చేర్పించాడు.\nనాగరాజు పదేళ్ళ వయసు వాడయ్యాడు. వాడిక్కూడా తండ్రిలాగే పాములు పట్టడంలో మంచి ఒడుపూ, నేర్పూ చాలా సహజంగా అలవడ్డాయి. చదువులో కూడా నాగరాజు మిగతా పిల్లలకంటే ముందుండేవాడు.\nతమకంటే నాగరాజు బాగా చదువుతాడన్న అక్కసుతో, వాడి రాజయోగం గురించి విన్న బడిపిల్లలు, వాణ్ణి పాములు పట్టేరాజు అని గేలిచేసేవారు.\nనాగరాజు యుక్తవయస్కుడయ్యే నాటికి సాంబన్న వృద్ధుడయ్యాడు. అప్పటికే నాగ రాజు అన్నిరకాల సర్పాల గురించీ, వాటి విషాల విరుగుడుల గురించీ తండ్రి నుంచి క్షుణ్ణంగా నేర్చుకున్నాడు. పాముకాటుకు వాడిచ్చే మందుకు తిరుగుండేది కాదు. జ్యోతి ష్కుడు చెప్పినట్లు తన కొడుకు రాజైతే చూసి చనిపోవాలని సాంబన్న ఆశపడుతూండేవాడు. ఆ ఘడియ ఎంతకూ రాలేదు. నాగరాజుకు పెళ్ళీడు వచ్చింది. అయినా, పెళ్ళి చేయడా నికి సాంబన్నకు మనసొప్పలేదు. వాడు రాజయ్యాక పెళ్ళంటే, ఆ వేడుక చూడ ముచ్చటగా, ఘనంగా వుంటుందని భావిం చాడు సాంబన్న. పోనీ జ్యోతిష్కుడి సలహా అడుగుదామంటే - ఆయన కాలంచేసి సంవత్సరమైంది.\nఅంతలో అనుకోని సంఘటన ఒకటి జరిగింది. రాజుగారి సైనికుడొకడు గుర్రం మీద సర్పవరం గ్రామవీధిలోంచి వెళ్తుండగా, చూడక నాగరాజు అడ్డుగా వచ్చాడు. రాజ సైనికుడు అతణ్ణి, “ఎవడ్రా నువ్వు! మంద మతివా? పొగరుబోతువా?” అంటూ గట్టిగా మందలించాడు. అది విన్న గ్రామస్థుడొకడు సైనికుడితో, “మా నాగరాజుతో మర్యాదగా మసలుకో! అతడు కాబోయే రాజు,” అని హెచ్చరికగా అన్నాడు.\nరాజ సైనికుడు వాళ్ళిద్దరి కేసీ వింతగా చూసి ముందుకు సాగిపోయాడు. ఐతే, ఒక పక్షం రోజుల తర్వాత, కొందరు సైనికులు గ్రామానికి వచ్చి, నాగరాజును వెంటబెట్టు కుని మహారాజు విజయవర్థనుడి వద్దకు తీసుకుపోయారు.\nఈ విషయమై గ్రామంలో రకరకాల పుకార్లు వ్యాపించాయి. “కాబోయే రాజు అని చెప్పుకుంటున్న విషయం రాజుగారికి తెలిస్తే ఊరుకుంటాడా? తలతీయించడానికే పిలి పించివుంటాడు!\" అని గ్రామంలో కొందరు గుసగుసలాడుకున్నారు.\nఅది విన్న సాంబన్న కాళీమాత గుడికి వెళ్ళి, \"తల్లీ! నా కొడుకు రాజు కాకపోయినా చింతలేదు. వాడికేహానీ కలగకుండా చల్లగా చూడు,” అని ప్రార్థించాడు.\nఐతే, రాజు విజయవర్థనుడు, తన కుమార్తె నాగమాంబతో నాగరాజు వివాహం ప్రకటిం చాడు. అది విన్న రాజ్య ప్రజలందరూ పాములు పట్టేవాడితో రాజకుమార్తె వివాహమా? అని ఆశ్చర్యపోయారు.\nనెల గడిచేసరికి రాజకుమారికీ, నాగ రాజుకూ వివాహం ఘనంగా జరిగింది.\nనాగరాజు తల్లిదండ్రులకు రాజమర్యాదలు జరిగాయి.\nఒక రోజు రాత్రి నాగరాజు, రాకుమారి హంసతూలికా తల్పం మీద ఆదమరిచి నిద్రి స్తుండగా, నాగరాజుకు పాము బుసకొట్టిన సవ్వడి వినిపించింది. అతడు తటాలున కళ్ళు తెరిచి చూడగా, పడగ విప్పిన సర్పం ఒకటి రాకుమారిని సమీపిస్తున్నది. వెంటనే, నాగరాజు తల్పందిగి సర్పంతోక పట్టుకుని గిరగిరా తిప్పి గట్టిగా నేలకేసి కొట్టాడు. సర్పం గిలగిలా కొట్టుకుని కొంత సేపటికి ప్రాణం విడిచింది.\nఆ మరుక్షణం రాకుమారి నిద్రలేచి, తనకు తప్పిన ప్రమాదాన్ని గురించి నాగరాజు చెప్పగా విని, అతడి ధైర్య సాహసాలను ఎంతగానో మెచ్చుకున్నది. క్షణాల మీద ఈ వార్త తెలిసిన రాజు విజయవర్థనుడు సంతో షంతో అక్కడికి వచ్చి నాగరాజును ఆప్యా యంగా కౌగలించుకుని, “నాయనా! నా ఒక్కగానొక్క కుమార్తెకు ప్రాణభిక్షపెట్టావు,' అని, అసలు రాకుమార్తెను, నాగరాజు కిచ్చి ఏకారణం వల్ల వివాహం జరపవలసివచ్చిందో వివరించాడు:\nవిజయవర్థనుడి తాతగారైన అజయవర్థ నుడు, మహేంద్రపురి రాజ్యాన్ని ప్రజారంజ కంగా చాలా కాలం పాలించి, వార్థక్యదశలో కుమారుడు జయవర్థనుడికి రాజ్యాభిషేకం చేసి, శేషజీవితాన్ని దైవచింతనలో గడిపేం దుకు, అరణ్యంలోని ఒకానొక ముని ఆశ్ర మంలో స్థిరపడ్డాడు.\nఇది జరిగిన కొన్నాళ్ళకు, జయవర్థనుడు అడవికి వేటకు పోయి, అక్కడ పాము కాటుకు గురై మరణించాడు. దానితో విజయ వర్థనుడు మహేంద్రపురికి రాజైన ఆరు సంవత్సరాలకు రాణి ఒక చక్కని ఆడబిడ్డకు తల్లి అయింది.\nఅరణ్యంలోని ఆశ్రమంలో వున్న తాతగారి నుంచి బిడ్డకు ఆశీస్సులు పొందేందుకు విజయవర్థనుడు, ఆయనవుంటున్న ఆశ్రమానికి వెళ్ళాడు.\nఅజయవర్థనుడు మనమరాలిని చూసి ఉలిక్కి పడ్డాడు. కళ్ళు మూసుకుని కొంత సేపు ధ్యానంలో గడిపి, ఆ తరవాత విజయ వర్థనుడితో, “నీ తండ్రికిలాగే నీ కుమార్తెకూ సర్పగండం ఉంది. అయినా, ఈ శిశువుకు నాగమాంబ అని పేరుపెట్టి నాగదేవతకు నిత్యపూజలు నిర్వహించు. గండం తొలగి పోయి మంచి జరుగుతుంది. అంతేగాక, బిడ్డయుక్తవయస్కురాలైనాక, భర్త ఎంపికలో కూడా తగు జాగ్రత్త తీసుకో. అతడు సర్ప భీతిలేనివాడూ, ధైర్యసాహసాలు కలవాడూ అయివుండడం అవసరం,” అని అన్నాడు.\nరాజకుమార్తెకు యుక్తవయసు వచ్చాక, విజయవర్థనుడు సర్పగండం గురించి ఆలో చిస్తూనే వివాహప్రయత్నాలు తలపెట్టాడు.\nఎందరు రాజకుమారులను చూసినా ఒక్కరూ తృప్తికరంగా తోచలేదు. అటువంటి సమ యంలో సర్పవరం గ్రామస్థులు తమగ్రామం వాడైన నాగరాజును, కాబోయే రాజుగా చెప్పుకోవడం విన్న విజయవర్థనుడు, నాగరాజును పిలిపించి అతడి గురించి తెలుసుకున్నాడు.\nరాకుమారి నాగమాంబ జాతకం, నాగరాజు జాతకంతో అతికినట్లు సరిపోయింది. పైగా నాగరాజుకు విషసర్పాలను పట్టడంలోనూ, వాటికాటుకు చికిత్స చేయడంలోనూ మంచి ప్రావీణ్యంవున్నదని తెలుసుకున్నాడు.\nఇదంతా దైవసంకల్పంగా భావించిన రాజు విజయవర్థనుడు సంతోషంగా, నాగరాజుతో తన కుమార్తె వివాహం జరిపించాడు.\nబాగా వయసు పైబడిన తర్వాత రాజు విజయవర్ధనుడు, నాగరాజుకు, నాగరాజవర్థ నుడు అని నామకరణం చేసి అత్యంత వైభ వంగా రాజ్యాభిషేకం జరిపించాడు. ఐతే, సర్పవరం గ్రామస్థులు మాత్రం నాగరాజును పాములుపట్టే రాజు అంటూ ముచ్చటగా పిలుచుకునేవారు.",
            "book_page_end": 32,
            "story_id": "2006_09_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చందమామ క్విజ్ - 8",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "క్విజ్",
            "moral": "చందమామ పత్రికలో ప్రచురించబడిన విషయాలపై జ్ఞానాన్ని పెంచుకోవడం.",
            "keywords": [
                "క్విజ్",
                "పోటీ",
                "విజ్ఞానం",
                "బహుమతి"
            ],
            "characters": [],
            "locations": [],
            "content": "ఈ క్విజ్లో అడిగే ప్రశ్నలన్నీ 2005 జనవరి- డిసెంబర్ మధ్య వెలువడిన చందమామ సంచికలలోని కథలు, శీర్షికల నుంచే ఉంటాయి. చదివినవి జ్ఞాపకం ఉంటే వీటన్నిటికీ సమా ధానాలు వెంటనే స్ఫురిస్తాయి. లేకుంటే పన్నెండు సంచికలను పక్కన పెట్టుకుని తిరగేస్తే ఇట్టే తెలిసిపోతాయి. కనుగొనడం కూడా చాలా సరదాగా ఉంటుంది.\nమీరు చేయవలసిందేమంటే : 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్కోడ్తో సహా పూర్తి చిరునామా రాయండి. 3. ఒక కుటుంబంలో ఒకరు మాత్రమే పాల్గొనాలి. 4 . చందాదారు అయితే, ఆ నంబర్ రాయండి. 5. కవరు మీద చందమామ క్విజ్- 8 అని రాసి, చందమామ పూర్తి చిరునామా రాసి మాకు పంపండి. 6. సెప్టెంబర్ నెలాఖరులోగా మీ ఎంట్రీ మాకు అందాలి. 7. నవంబర్ నెల సంచికలో ఫలితాలు వెలువడతాయి.\n1. ఒక మానవుడికీ, దేవతకూ మధ్య సంతోషంగా ఆరంభమయిన పరిచయం, ఆ మనిషి దుస్సాహసం, దుందుడుకు స్వభావం కారణంగా విషాదంగా ముగిసిన విదేశ పూర్వగాథ ఏది? ఆ మనిషి ఎవరు? దేవత పేరేమిటి?\n2. 2050 నాటికి భారతదేశ జనాభా దాదాపు ఎంత ఉంటుందో చెప్పగలరా?\n3. “యోగ్యత లేనివారికి సాయపడడానికి మించిన పాపం మరొకటి లేదు,” అని పిశాచానికి బుద్ధి చెప్పిన ఇల్లాలి పేరేమిటి? ఏ కథలో వస్తుంది?\n4. చంద్రగుప్త విక్రమాదిత్యుడి (క్రీ.శ. 375 - 413) కాలంలో మనదేశాన్ని పర్యటించిన చీనా యాత్రి కుడు ఎవరు?\n5. ‘పోలో' ఆట మూలాలు మనదేశంలోని ఒక రాష్ట్రంలో ఉన్నట్టు చెబుతారు. అది ఏది?\n6. సుఖంగా జీవించాలంటే శ్రమించడానికి మించిన మార్గం లేదన్న సత్యాన్ని తెలియజేసే కథ పేరేమిటి?\n7. ఈ చిత్రం ఏ కథలో చోటుచేసుకున్నది?",
            "book_page_end": 33,
            "story_id": "2006_09_10",
            "raw_genre_backup": "క్విజ్",
            "normalized_genre_te": "క్విజ్",
            "normalized_genre_code": "QUIZ",
            "content_type": "QUIZ / PUZZLE",
            "language": "TELUGU"
        },
        {
            "title": "సాహితీ కదంబం",
            "book_page_start": 34,
            "pdf_page_start": 34,
            "pdf_page_end": 35,
            "author": "పి. వైష్ణవి, హైదరాబాద్",
            "genre": "సాంఘిక కథ",
            "moral": "జీవిత భాగస్వామిని ఎంచుకునేటప్పుడు ఆస్తి కంటే వ్యక్తిత్వం, పెద్దల మాట పాటించే గుణం, మానవీయ లక్షణాలు ముఖ్యం.",
            "keywords": [
                "శారద",
                "వివాహం",
                "చంద్రం",
                "భాస్కరం",
                "వివేకం"
            ],
            "characters": [
                "శారద",
                "భూషయ్య",
                "పార్వతమ్మ",
                "పేరయ్య",
                "చంద్రం",
                "భాస్కరం"
            ],
            "locations": [
                "గంగాపురం",
                "రామాపురం",
                "శంఖవరం"
            ],
            "content": "గంగాపురంలోని భూషయ్య, పార్వతమ్మల ఏకైక సంతానం శారద. ఏలోటూ లేని పెద్దరైతు కుటుంబం వారిది. ఉన్నంతలో పదిమందికీ సాయపడే గుణం ఆ కుటుంబానిది.\nపెళ్ళీడుకొచ్చిన శారద చాలా తెలివిగల అమ్మాయి. గ్రామంలో ఎవరికైనా ఏదైనా సమస్య ఎదురయితే, శారద చిటికెలో పరిష్కరించేది. ఆమెను చూసి తల్లిదండ్రులు ఎంతో సంతోషిం చారు.\nశారద పెళ్ళి ప్రయత్నాలు ప్రారంభ మయ్యాయి. భూషయ్య పెళ్ళిళ్ళ పేరయ్యకు కబురు చేయగానే అతడు వచ్చాడు. సంచీలో నుంచి రెండు ఛాయాచిత్రాలు తీసి భూషయ్య ముందుంచాడు. అందులోని మొదటి చిత్రాన్ని చూపుతూ, \"అయ్యా, ఈ అబ్బాయి పేరు చంద్రం. రామాపురం ఇతనిది. తల్లిదండ్రులకు ఒక్కడే సంతానం. పేరుకు తగ్గట్టు, స్వచ్ఛమైన, మచ్చలేని చందమామ వంటివాడు. ఇక ఆస్తు లంటారా. తిండికీ, బట్టకూ లోటు ఉండదు. వీరింటివాకిలి ఎప్పుడూ పదిమందితో కళకళ లాడుతూ ఉంటుంది,” అన్నాడు పేరయ్య.\nఆ తరవాత రెండవ చిత్రాన్ని చూపుతూ, “ఇతడి పేరు భాస్కరం. ఊరు శంఖవరం. మేఘాలతో ఆకాశం ముసురుకున్నా అందరికీ కనిపించే మధ్యాహ్నం సూర్యుడులాంటివాడు. సూర్యుడైనా పడమర అస్తమిస్తాడుగాని, ఇత గాడు అస్తమించని సూర్యుడంటే నమ్మండి. ఇక ఆస్తుల విషయానికి వస్తే చంద్రంకన్నా నాలుగు రెట్లు ఎక్కువ. ఇతడూ ఇంటికి ఒక్కడే వార సుడు,” అన్నాడు.\nనాలుగు రోజుల తరవాత తమ నిర్ణయం చెబుతామని, పేరయ్యను పంపేసి, ఆ రాత్రే శారద అభిప్రాయం అడిగాడు భూషయ్య.\nశారద కొంతసేపు ఆలోచించి, “నేను చంద్రంనే పెళ్ళిచేసుకుంటాను,” అన్నది.\n“అదేంటి తల్లీ, ఆస్తిపాస్తులలో చంద్రం కంటే నాలుగు రెట్లు అధికంగా ఉన్న భాస్క రంతోనే నువ్వు సుఖపడగలవనుకుంటాను, అన్నది తల్లి పార్వతమ్మ. భూషయ్య కూడా భార్యను సమర్థించాడు.\n“మీరు ఆస్తిపాస్తులే చూశారు గాని, పేరయ్య మాటలను అసలు విన్నట్టు లేదు,” అన్నది శారద.\n“ఏమోమరి. పేరయ్య మాటల్లోని తిరకాసు నీకే తెలియాలి, ఇంతకూ అదేంటి?\" అని అడిగాడు భూషయ్య.\n“ఎన్నడూ అస్తమించని సూర్యుడులాంటి వాడు భాస్కరం అని పేరయ్య అన్నారు కదా? అంటే, అతడు పరమ కోపిష్ఠి అని భావం. అందరి మీదా పెత్తనం చెలాయించాలని చూస్తాడు. మబ్బులు ముసిరినా వెలిగేఘటం అంటే, భాస్కరం ఎవరి మాటా వినడని అర్థం, అలాంటి వ్యక్తితో ఎలా కాపురం చేయడం?\" అన్నది శారద.\n“మరి చంద్రం సంగతేమిటి?” అని అడి గాడు భూషయ్య.\n“చంద్రుడికి స్వయం ప్రకాశం లేదు. సూర్యుడి కాంతిని స్వీకరించి చల్లని వెలు గులు విరజిమ్మేవాడే. అంటే, చంద్రం తల్లి దండ్రుల, పెద్దల సలహాలు తీసుకుని, బాగా ఆలోచించి ముందడుగు వేస్తాడన్న మాట.\nఅతన్ని నేను పెళ్ళి చేసుకుంటే, నా సలహాలు కూడా తీసుకుంటాడు. కాపురంలో ఎలాంటి పొరపొచ్చాలకూ, గొడవలకూ తావుండదు.\nఅందుకే చంద్రం గురించి స్వచ్ఛమైన మచ్చ లేని చందమామలాంటివాడని పేరయ్య చెప్పారు.\nఆ ఇంటి వాళ్ళందరూ కలుపుగోలుగా ఉంటారు గనకే, ఇంటివాకిలి ఎప్పుడూ పదిమందితో కళకళలాడుతూ ఉంటుంది. ఎంత ఆస్తిపాస్తు లున్నా తినేది ముద్దన్నమే. మనింటి వాతావర ణమే చంద్రం కుటుంబంలో ఉంది. మానవీయ లక్షణాలున్న చంద్రం ఇంట్లో గంజయినా నాకు అమృతమే,” అన్నది శారద దృఢంగా.\nకూతురువంక మెచ్చుకోలుగా చూశాడు భూషయ్య. కూతురి తెలివికి పార్వతమ్మ పొంగి పోయింది. శారద ఇష్టానుసారం చంద్రంతో వివాహం జరిపించారు.",
            "book_page_end": 35,
            "story_id": "2006_09_11",
            "raw_genre_backup": "సాంఘిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 36,
            "pdf_page_start": 36,
            "pdf_page_end": 36,
            "author": "చందమామ బృందం",
            "genre": "చరిత్ర, వ్యాసం",
            "moral": "భారతదేశ చరిత్ర, సంస్కృతి వైభవాన్ని తెలుసుకోవాలి.",
            "keywords": [
                "భీమ్ బెట్కా",
                "కుడ్య చిత్రాలు",
                "చరిత్ర పూర్వయుగం",
                "మధ్యప్రదేశ్",
                "రాతి చిత్రాలు"
            ],
            "characters": [],
            "locations": [
                "భీమ్ బెట్కా",
                "మధ్యప్రదేశ్",
                "భోపాల్"
            ],
            "content": "మధ్యప్రదేశ్ రాజధాని భోపాల్కు నలభై కి.మీ. దూరంలో ఉన్న భీమ్ బెట్కా, అక్కడి దాదాపు 600 పై చిలుకు గుహలలో కనిపించే కుడ్య చిత్రాల కారణంగా చాలా ప్రసిద్ధిగాంచింది. భూగ్రహం మీద మానవ జీవితాన్ని చిత్రించే అతిప్రాచీనమైన చిత్రాలలో భీమ్ బెట్కాలోని చిత్రాలు ముఖ్యమైనవని చెబుతారు. దాదాపు లక్ష సంవత్సరాలనాటి ఈ చిత్రాలు-అవి మానవుల చిత్రాలైనా, జంతువుల-పక్షుల చిత్రాలయినా సరళ రేఖలతో, వృత్తాలతో, త్రికోణాలతో, చతురస్రాలతో, బహుభుజాల ఆకారాలతో రూపాలు నిర్దుష్టంగా చిత్రించ బడి ఉండడం చూపరులకు ఆనందాశ్చర్యాలు కలిగిస్తాయి. వేటాడడం నుంచి వ్యవసాయం, కుటుంబం అంటూ మానవుడి పరిణామ క్రమాన్ని ఈ చిత్రాలు తెలియజేస్తాయి. స్త్రీపురుషులు ఒకరినొకరు చేతులు పట్టుకుని నృత్యంచేయడం, ఊరే గింపులు, ఉత్సవాలు జరుపుకోవడం మొదలైన దృశ్యాలు కూడా ఉన్నాయి. ఇలాంటి ఎన్నో ప్రత్యేక విశేషాలుగల భీమ్ బెట్కా గుహలనూ, కుడ్య చిత్రాలనూ ఇటీవలే అంటే దాదాపు యాభై సంవత్సరాలనాడే కనుగొనడం మరో వింతవిశేషం!",
            "book_page_end": 36,
            "story_id": "2006_09_12",
            "raw_genre_backup": "చరిత్ర, వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "సుందరం కోరిక",
            "book_page_start": 37,
            "pdf_page_start": 37,
            "pdf_page_end": 39,
            "author": "చందమామ బృందం",
            "genre": "జానపద కథ",
            "moral": "భయం ఉన్నప్పటికీ, తెలివిగా వ్యవహరించడం, దైవనామాన్ని తలవడం ఆపదల నుండి రక్షిస్తుంది.",
            "keywords": [
                "సుందరం",
                "భయస్థుడు",
                "దయ్యాలు",
                "హనుమాన్ చాలీసా",
                "మిఠాయి దుకాణం"
            ],
            "characters": [
                "సుందరం",
                "రంగనాధం",
                "జానకి",
                "ఆడదయ్యాలు"
            ],
            "locations": [
                "రామాపురం",
                "పట్నం",
                "అడవి దారి"
            ],
            "content": "రామాపురం రామాలయంలో అర్చకుడుగా పనిచేస్తున్నాడు రంగనాధం. అతడి భార్య జానకి. వాళ్ళకు పెళ్ళయిన పదేళ్ళకు కొడుకు పుట్టాడు. వాడికి సుందరం అని పేరు పెట్టు కుని అల్లారుముద్దుగా పెంచుకోసాగారు.\nసుందరానికి బాల్యం నుంచి తగని తిండి పిచ్చి. గుడినైవేద్యం-చక్రపొంగలి, పులిహోర, దద్ధోజనం లాంటివి, సగంపైగా తనే చెల్లువేసే వాడు. దానితో శరీరంతో పాటు బద్ధకం కూడా పెరిగి, ఏ పనీ చేసేవాడు కాదు. వాడికి గుడిలో పూజాది కార్యాలకు అవసరం అయిన మంత్రాలునేర్పాలని, రంగనాధం ఎంతగానో ప్రయత్నించాడు. కాని, సుందరానికి నోరు తిరిగేది కాదు. క్రమంగా వాడు ఇరవై ఏళ్ళ వాడయినా, శరీరమయితే లావెక్కిందిగాని, దానికి తగ్గ ధైర్యం వాడిలో కరువయింది. తన నీడను చూసి తనే భయపడేంతపరమ భయస్థు డుగా తయారయ్యాడు. “ఒరే, సుందరం! ఇలా అయితే, నా తర్వాత నువ్వు ఆలయ పూజారివి కాలేవు. నీ బతుకెలా సాగేను?” అని వాపోయేవాడు రంగనాధం.\nఅలాంటిసమయాల్లోసుందరం, “నాన్నా, మన ఊళ్ళో మిఠాయి దుకాణం లేదు. మన ఇంటి వీధి అరుగు మీద అద్దాల మిఠాయి కొట్టు పెట్టించు. అందులో హాయిగా కాలు మీద కాలు వేసుకుని వ్యాపారం నడుపుతూ వందలు సంపాయించగలను,” అనేవాడు.\nఒకసారి వాడు ఇలా అన్నప్పుడు, రంగనాధం చిరాకు పడుతూ, “ఒరే, నువ్వనే ఆ దిక్కు మాలిన మిఠాయి దుకాణానికి పెట్టుబడి కావాలి. నీ చిన్న మేనత్త పెళ్ళి బాధ్యత, నా నెత్తినవుంది. నా మాట విని ఇప్పటికైనా, మనసు పెట్టి నాలుగు మంత్రాలు నేర్చుకో. ఆ కోదండ రాముడే నీకింత కూడు పెడ తాడు,” అన్నాడు.\n“ఆ మంత్రాలు వల్లెవేయడం, ఈ జన్మలో నాకు సాధ్యం కాదు. నేను పుట్టు భయస్థుణ్ణని, నువ్వు నేర్పచూసిన, హను మాన్ చాలీసా కంఠస్థం చేయడానికే, నాకు పదేళ్ళు పట్టింది,” అన్నాడు సుందరం.\nఇలాంటి పరిస్థితుల్లో, రంగనాధం చెల్లెలి పెళ్ళి కుదిరింది. రంగనాధం పట్నం వెళ్ళి, చెల్లెలి పెళ్ళి కోసం పది చీరలు కొన్నాడు. అతడు చీరల మూటతో దుకాణం నుంచి బయటకు రాగానే, దారిన పోతున్న బంధు వొకాయన రంగనాధానికి తమ దూరపు చుట్టపు చావుకబురు చెప్పాడు. వెంటనే రంగ నాధం చీరల మూటను దుకాణం యజమాని కిచ్చి, “ఇప్పుడే బంధువొకాయన కాలం చేసిన కబురువిన్నాను. ఆయన కుటుంబాన్ని పరామర్శించి రావాలి. చీరల మూట తర్వాత తీసుకెళతాను,” అని చెప్పి దాపులనున్న బంధువుల గ్రామానికి బయల్దేరాడు. అక్కడ శవయాత్రలో పాల్గొని, చీకటి పడుతూండగా ఇంటికి తిరిగి వచ్చిన రంగనాధానికి జ్వరం ముంచుకు వచ్చింది. అది మర్నాటికి కూడా తగ్గకపోయే సరికి ఆయన సుందరాన్ని పిలిచి సంగతి చెప్పి, “ఆ బట్టల మూట తీసుకుని చీకటి పడుకుండా ఇల్లు చేరు. దారిలో దొంగల భయం, జాగ్రత్త!” అని హెచ్చ రించి, బాడుగ బండి ఖర్చుకు వాడికి పాతిక రూపాయలిచ్చాడు.\nసుందరం సాయంకాలానికల్లా పట్నం చేరి, బట్టల దుకాణం దగ్గరకు వెళ్ళాడు. దుకాణం యజమానివాణ్ణి చూస్తూనే చిన్నగా నవ్వి, “మీ నాన్న కొన్న చీరలమూట కోసం వచ్చావా?” అంటూ మూటను సుందరాని కిస్తూ, “అన్నీ ఖరీదైన చీరలు జాగ్రత్తగా తీసుకుపో,” అంటూ హెచ్చరించాడు.\nసుందరం మూట తలమీద పెట్టుకుని బయల్దేరాడు. వాడికి వీధిలో ఒక పెద్ద మిఠాయి దుకాణం కనిపించడంతో వాడు, \"బాడుగ బండివాడికి, ఏ ఇరవయ్యో, పాతికో డబ్బివ్వడం పరమ దండగ. ఆ డబ్బుతో రకరకాల మిఠాయిలు కొనుక్కుని తింటూ హాయిగా ఇల్లు చేరొచ్చు,” అనుకున్నాడు.\nఅనుకున్నట్టే వాడు మిఠాయిలు కొని తింటూ నడక సాగించాడు. కనుచీకటి వేళ వాడు అడవి దారి చేరేసరికి, గుబురు చింత చెట్లకింద కూర్చుని కబుర్లాడుకుంటున్న ఐదు ఆడదయ్యాలు చప్పున మానవ రూపాలు ధరించి, చప్పట్లు వేసి సుందరాన్ని పిలిచాయి.\nసుందరం భయపడిపోతూ అటుకేసి చూసి, \"దొంగలనుకున్నాను, కాదు. దొంగ లంటే మగవాళ్ళేకదా? వీళ్ళు ఆడవాళ్లు,” అనుకునేంతలో, దయ్యాలు అతణ్ణి సమీ పించి, “మేం బంధువులింటి పెళ్ళికి పోతూ దారితప్పాం. ఆ తల మీద మూట ఏమిటి?\" అని అడిగాయి.\n“ఇవి మా చినమేనత్త పెళ్ళి చీరలు,\" అన్నాడు సుందరం ధీమాగా.\n“అలాగా! చీరలు ఎంత అందంగా వున్నవో ఒకసారి చూడనీ,” అంటూ దయ్యాలు, మూటను పట్టుకుని కిందికి దించాయి.\nసుందరం చప్పున వంగి అందుబాటులో వున్న ఒక ఎండుకట్టెను తీసుకుని, “చూస్తూంటే మీరు ఆడదారి దొంగల్లావున్నారు, జాగ్రత్త!\" అంటూ కట్టెను పైకెత్తాడు.\nఅంతలో ఒక దయ్యం వాడికి చిన్న సంచీని ఇస్తూ, “ఇందులో నూటపదహారు బంగారు కాసులున్నాయి. పెళ్ళి చదివింపులకని తీసుకు పోతున్నాం. ఎలాగూ ముహూర్తానికి అక్కడికి చేరలేంగనక, వాటిని నువ్వే వుంచుకో. చీరలు ఎంచక్కావున్నవో ఒకసారి చూడనీ,” అన్నది.\nబంగారు కాసులనగానే సుందరం కళ్ళు మెరిశాయి. వాడు చప్పుననేల మీద కూర్చుని వాటిని లెక్కపెట్టసాగాడు. రెండు మూడు నిమిషాలు జరిగే సరికి, వాడికి దయ్యాల వింత నవ్వులు వినిపించాయి. వాడు తల ఎత్తి చూశాడు. దయ్యాలు మూట విప్పి చీరలను అటూ ఇటూ తిప్పి చూస్తూ, సింగా రించుకోబోతున్నాయి.\nసుందరానికి అప్పుడు ఒక అనుమానం వచ్చి, ఎక్కడలేని భయం కలిగింది. ఒక వేళ ఇవి దయ్యాలేమో అనుకుంటూవాడు పెద్దగా గొంతెత్తి, హనుమాన్ చాలీసా చదవడం ప్రారంభించాడు. అంతే! మరుక్షణం దయ్యాలు చీరలను అక్కడే వదిలి, కీచుకీచుమంటూ చింతచెట్ల మీదికి ఎగిరిపోయినై.\nసుందరంనిబ్బరంగా హనుమాన్ చాలీసా చదువుతూనే చీరలన్నీ తిరిగి మూటగట్టి, దయ్యాలిచ్చిన బంగారు కాసులతో తెలతెల వారుతూండగా ఇంటికి తిరిగి వచ్చాడు.\nఈ విధంగా–పిశాచాల పుణ్యాన, సుందరం అత్త పెళ్ళి అనుకున్న దానికన్నా ఘనంగా జరిగిపోయింది. అంతేకాదు; రంగనాధం ఇంటి అరుగు మీద సుందరంకోసం అద్దా లతో అందమైన మిఠాయి దుకాణం కూడా వెలిసి వాడి కోరిక తీరింది.",
            "book_page_end": 39,
            "story_id": "2006_09_13",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "దొంగ సన్యాసి!",
            "book_page_start": 40,
            "pdf_page_start": 40,
            "pdf_page_end": 45,
            "author": "చందమామ బృందం",
            "genre": "జానపద కథ",
            "moral": "వేషధారణను నమ్మి మోసపోకూడదు. నిజమైన పవిత్రత వ్యక్తిత్వంలో ఉంటుంది, వేషంలో కాదు.",
            "keywords": [
                "దొంగ సన్యాసి",
                "మాళవిక",
                "కుట్ర",
                "ధ్యానం",
                "రాజరిక రహస్యం"
            ],
            "characters": [
                "సన్యాసి",
                "రాజు",
                "యువరాణి మాళవిక",
                "అంగరక్షకుడు",
                "శిష్యులు"
            ],
            "locations": [
                "రాజభవనం",
                "మర్రివృక్షం",
                "కుటీరం"
            ],
            "content": "రాజభవనం సమీపంలోని బ్రహ్మాండమైన మర్రివృక్షం కిందికి ఒకనాడు ఒక సన్యాసి వచ్చి చేరాడు. అందమైన యువకుడిలా మంచి తేజస్సుతో ఉన్న ఆ సన్యాసి, చెట్టుకింద పద్మాసనం వేసుక్కూర్చుని మూసిన కళ్ళు తెరవకుండా ఉదయం నుంచి సాయంకాలం దాకా ధ్యానంలో గడపసాగాడు. ఆ దారిగుండా వెళ్ళే ప్రజలు కొందరు అతనికేసి వింతగా చూసి వెళ్ళిపోయేవారు. మరికొందరు అతని ముందు కాస్సేపు కూర్చుని, దణ్ణం పెట్టుకుని లేచి వెళ్ళిపోయేవారు. ఇంకా కొందరు అతని ముందు చిల్లర డబ్బులు వేసి వెళ్ళేవారు.\nరాత్రి చాలా పొద్దుపోయాక అతని ‘శిష్యులు’ వచ్చేవారు. సన్యాసి వాళ్ళు తెచ్చిన దాన్ని తిని తిన్నగా వారితో కలిసి దొంగతనాలకు బయలు దేరేవాడు. తెల్లవారేసరికి వచ్చి యథాప్రకారం చెట్టు కిందికి చేరేవాడు.\nకొన్ని రోజులు గడిచాయి. ఆ సన్యాసి సంగతి తెలిసి రాజు అతన్ని చూడడానికి వెళ్ళాడు. “మహాత్మా! తమ దర్శనానికి మహా రాజుగారు వచ్చారు,” అన్నారు అంగరక్ష కులు. సన్యాసి మెల్లగా కళ్ళు తెరిచి, “దీర్ఘా యుష్మాన్ భవ!” అని రాజును దీవించాడు.\n“మహాత్మా, తమరు నా భవనానికి వచ్చి నట్టయితే, సకల సదుపాయాలూ సమ కూరుస్తాను. ప్రశాంతంగా ధ్యానం చేసుకో వచ్చు,\" అన్నాడు రాజు.\n“నా శిష్యులను కూడా నాతో అనుమతించి నట్టయితే, సంతోషంగా వస్తాను,” అంటూ సన్యాసి కళ్ళు మూసుకున్నాడు.\nరాజు భవనానికి తిరిగి వచ్చి, భవన ప్రాంగణంలోనే అప్పటికప్పుడే ఒక అంద మైన కుటీరం నిర్మింపజేసి, భటుల ద్వారా సన్యాసికి తెలియజేశాడు.\nమూడోరోజు సాయంకాలం ముగ్గురు శిష్యులతో సన్యాసి రాజభవనానికి వచ్చాడు.\nభవన ద్వారం వద్ద నిలబడి సన్యాసికి సాద రంగా స్వాగతం పలికిన, రాజుగారి ప్రధాన అంగరక్షకుడు-సన్యాసి, ఆయన శిష్యులు రాజప్రాంగణం నుంచి వెలుపలికి వెళ్ళడా నికీ, లోపలికి రావడానికి ఏ సమయంలోగాని అభ్యంతరం చెప్పకూడదని కాపలా భటు లకు సూచనలిచ్చాడు.\nమరునాడు తెల్లవారగానే రాజు సన్యాసి దర్శనానికి వెళ్ళాడు. సన్యాసి ధ్యానంలో కూర్చుని ఉన్నాడు. ఒక శిష్యుడు వెళ్ళి ఆయన భుజాలను మెల్లగా స్పృశించాడు.\nసన్యాసి నెమ్మదిగా కళ్ళు తెరిచాడు.\n“మహాత్మా, ఈ కుటీరం తమకు సౌక ర్యంగా ఉందనుకుంటాను,” అన్నాడు రాజు వినయంగా.\n“సౌకర్యంగా ఉంది నాయనా! నీకేమైనా కోరిక ఉంటే చెప్పు, తీరుస్తాను,” అన్నాడు సన్యాసి.\n“నా తదనంతరం సింహాసనాన్ని అధిష్ఠించ డానికి నాకు కుమారుణ్ణి ప్రసాదించండి స్వామీ,” అన్నాడు రాజు.\n“నీ మొరను దేవుడు ఆలకించాడు!\" అన్నాడు సన్యాసి చేతులెత్తి ఆశీర్వదిస్తూ.\nరాజు భవనానికి తిరిగి వెళ్ళగానే, ప్రధాన అంగరక్షకుణ్ణి పిలిచి, సన్యాసికి భవన వంట శాల నుంచి ఆహారం పంపమని సలహా ఇచ్చాడు. అయితే, పంపిన ఆహారాన్ని సన్యాసి అలాగే తిప్పి పంపేశాడని సాయంకాలనికి రాజుకు తెలియవచ్చింది. అన్నాహారాలు ముట్టుకోకుండా గడిపే అద్భుతశక్తి సన్యాసికి ఉన్నట్టు రాజు భావించాడు.\nమహారాజు అంతటివారే సన్యాసికి, భవ నంలో కుటీరం ఏర్పాటు చేశారని తెలియ డంతో, నగర ప్రజలు సన్యాసి దర్శనానికి రాసాగారు. ఆఖరికి రాజుగారి ఏకైక కుమార్తె యువరాణి మాళవికకు కూడా, సన్యాసిని దర్శించి, తనకు కాబోయే భర్తను గురించి తెలుసుకోవాలనే కుతూహలం కలిగింది.\nతెల్లవారితే పండగ కావడంతో పరిచారిక లందరూ భవనాన్ని అలంకరించడంలో నిమ గ్నులై ఉన్నారు. ఇదే సరైన సమయం అని భావించిన యువరాణి అర్ధరాత్రి సమయంలో గుట్టుచప్పుడు కాకుండా తన అంతఃపురం నుంచి వెలుపలికి వచ్చింది. నెమ్మదిగా సన్యాసి ఉన్న కుటీరం కేసి నడిచింది. గుండెవేగంగా కొట్టుకుంటూండగా సన్యాసికి ఎదురుగా వెళ్ళి నిలబడింది. సన్యాసి ఆమె కేసి తేరి పార చూసి, “రాజభవనం నుంచే కదా వస్తు న్నావు?” అని అడిగాడు. “అవును. నేను యువ రాణి మాళవికను,” అన్నది యువరాణి.\n“చాలా సంతోషం! ఏం వరం కోరివచ్చావు అందాల రాశీ?” అన్నాడు సన్యాసి.\n“నన్ను ఏ యువరాజు వివాహమాడగ లడో తెలుసుకోవాలన్న కుతూహలంతో వచ్చాను,” అన్నది యువరాణి.\nసన్యాసి కొద్ది క్షణాలు కళ్ళు మూసుకుని తెరిచి, “నీకు భర్త కాదగిన అందం నాకు లేదా? నువ్వు వివాహమాడగానే యువరాజునై పోతాను కదా!” అంటూ నవ్వుతూ ఆమె చేయి పట్టుకోబోయాడు.\nయువరాణి దిగ్భ్రాంతి చెందింది. అప రాత్రి వేళ ఇక్కడికి రావడం పెద్దపొరబాటుగా భావించింది. వేగంగా వెలుపలికి వచ్చింది.\n“యువరాణీ! ఆగు! నీ కాబోయే వరుణ్ణి చూపిస్తాను. ఆగు, వెళ్ళకు,” అంటూ సన్యాసి ఆమెను ఆపడానికి ప్రయత్నించాడు. ఆమె ఆగకపోయేసరికి, చేతికి అందినవెండిపళ్ళాన్ని తీసి ఆమె కాళ్ళకు అడ్డంగా విసిరాడు.\nయువరాణి ఒకక్షణం ఆగింది. కాలికేదో బలంగా తగిలి గాయమైనట్టు గ్రహించింది.\nబాధను భరిస్తూ ఉరుకులతో, పరుగులతో అంతఃపురం చేరి, “ఎవరూ చూడలేదు! బతికి పోయాను, భగవంతుడా,” అనుకుంటూ కాలికేసి చూసుకుంది. లోతైనగాయం నుంచి నెత్తురు కారుతోంది. గాయానికి పసరు మందు వేసుకుని వెళ్ళి పడుకున్నది.\nమరువాడు ఉదయం రాజు సన్యాసిని చూడడానికి వెళ్ళినప్పుడు అతడు కోపంగా కనిపించాడు. “ఏం జరిగింది మహాత్మా, ఈ కుటీరం సౌకర్యంగా లేదా?” అని అడిగాడు రాజు వినయంగా.\nసన్యాసి రాజుకేసి కోపంగా చూస్తూ, “నీ భవనంలో దుష్ట ఆత్మ నడయాడుతున్నది, ” అన్నాడు.\n\"దుష్టఆత్మా? అది ఎలాంటిది మహాత్మా?\" అని అడిగాడు రాజు కంగారుగా.\n“అర్ధరాత్రి సమయంలో ఒక అందమైన యువతి రూపంలో వచ్చి నాకు ధ్యానభంగం కలిగించింది. ఆమె కాలిని గాయపరచి తరిమే శాను,\" అన్నాడు సన్యాసి.\n“అలా చేసిందెవరో కనుగొని తగిన విధంగా శిక్షిస్తాను,” అని మాట ఇచ్చి, రాజు తన భవ నానికి తిరిగి వెళ్ళాడు.\nరాజు అప్పటికప్పుడే కాపలా భటులను పిలిచి, గతరాత్రి రాజభవనంలోకి ప్రవేశించిన వారిలో ఒక యువతి ఉన్నదా అని ద్వారం దగ్గరి కాపలాభటులను విచారించి తెలుసుకో మన్నాడు. అలా ఎవరూ రాలేదని తెలిసింది. అంటే రాజభవనం నుంచేఎవరోవెళ్ళి ఉండాలి! రాణిగారి పరిచారికలుగాని, యువరాణిగాని వెళ్ళి ఉండాలి. ఇలా ఆలోచించిన రాజు, యువరాణి పరిచారికలను పిలిచి, “మీరు యువరాణి కాలి మీద గాయం ఏదైనా చూశారా?” అని అడిగాడు. “అవును ప్రభూ, యువరాణి ఎడమకాలి మడమ వద్ద గాయం ఉంది. నడవ లేకుండా ఉన్నారు. ఉద్యాన వనంలో తిరుగుతూండగా ఏదో చెట్టు కొమ్మ విరిగి పడినట్టు యువరాణిగారు చెప్పారు. అయినా, యువరాణిగారెప్పుడూ ఒంటరిగా ఉద్యాన వనవిహారానికి వెళ్ళలేదు,” అన్నారు పరిచారికలు.\n“సరే, మీరీ సంగతి రాణిగారికిగాని, యువరాణికిగాని చెప్పకండి,” అని చెప్పి రాజు వారిని పంపేశాడు.\nరాజుగారి మనసులో ఏదో అనుమానం తలెత్తింది. సన్యాసి చర్యల మీదా, అతడి శిష్యుల రాకపోకల మీదా నిఘా వేసి ఉంచమని కాపలాభటుల నాయకుణ్ణి ఆజ్ఞాపించాడు.\nఆ తరవాత తిన్నగా సన్యాసి బసచేసిన కుటీరం వద్దకు వెళ్ళాడు. అతడు కళ్ళు మూసుకుని ఉన్నప్పటికీ, రాజుగారి అడు గుల చప్పుడు విని, “ఎవరక్కడ?” అన్నాడు.\nరాజు సమాధానం ఇవ్వకపోయే సరికి, కళ్ళు తెరిచి చూసి చిన్నగా నవ్వుతూ, “తమరా ప్రభూ!” అన్నాడు. అతని సంబోధనలో తేడా ఉండడం రాజు గమనించాడు.\n“ఆ దుష్ట ఆత్మను పట్టుకున్నారా?” అని అడిగాడు సన్యాసి.\n“ఇంకా పట్టుకోలేదు గాని, ఆమె ఎవర న్నది గుర్తించాము. ఆమె కాలి గాయం నయం కాగానే ఇక్కడికి తీసుకువచ్చి శిక్షించ గలం,” అన్నాడు రాజు.\nఆ మాట వినగానే సన్యాసి తీవ్రమైన ఆందోళనకు గురయ్యాడు. శిష్యుణ్ణి పిలిచి నీళ్ళు తెమ్మని తాగాడు. ఆ తరవాత రాజు కేసి తిరిగి, “ప్రభూ, తమరు అనుమతిస్తే కాస్సేపు విశ్రాంతి తీసుకుంటాను,” అన్నాడు.\nరాజుగారి అనుమానం మరింత బల పడింది. అయినా తగిన చర్య తీసుకోవడానికి మరి రెండు రోజులు ఆగి చూడడం మంచిదని నిర్ణయించాడు.\nమరునాడు తెల్లవారగానే, కాపలా భటుల నాయకుడు వచ్చి, “మహాప్రభూ, గతరాత్రి సన్యాసి కూడా కుటీరం నుంచి శిష్యులతో పాటు వెళ్ళి, తెల్లవారుతూండగా ఇప్పుడే వచ్చాడు,” అన్నాడు. రాజు అతనితో పాటు కుటీరానికి బయలుదేరాడు.\nసన్యాసి యధాప్రకారం కళ్ళు మూసు కుని కూర్చుని ఉన్నాడు. అడుగుల చప్పుడు వినగానే కళ్ళు తెరిచాడు. “నువ్వు చెప్పిన దుష్ట ఆత్మ కనిపించడం లేదని ఈ కాపలా భటుల నాయకుడు చెబుతున్నాడు! బహుశా రాత్రి నువ్వు లేని సమయంలో ఇక్కడికి వచ్చి ఉంటుందనుకుంటాను. ఇప్పుడు అతడు వెళ్ళి లోపల వెతికి చూస్తాడు. ఉంటే, పట్టు బడుతుంది. మరి నీ శిష్యులెక్కడ మహాత్మా?” అని అడిగాడు రాజు.\n“వాళ్ళు నాకు ఆహార పానీయాలు తీసుకు రావడానికి వెళ్ళారు,\" అన్నాడు సన్యాసి.\nరాజు సన్యాసి ఎదుట కూర్చున్నాడు. రాజు తలపంకించగానే, కాపలా భటుల నాయకుడు కుటీరం లోపలికి వెళ్ళాడు. కొంత సేపయ్యాక ధగధగా మెరుస్తూన్న బంగారు ఆభరణాలను, మణులు మాణిక్యాలను తీసుకువచ్చి, “ప్రభూ, లోపల ఎవరూ లేరు గాని, ఒక సంచీలో ఈ ఆభరణాలు లభిం చాయి,” అంటూ వాటిని రాజు ముందు ఉంచాడు.\n\"గాయపడ్డాక, ఆ దుష్ట ఆత్మ వీటిని ఇక్కడ వదిలి వెళ్ళిందా?” అన్నాడు రాజు వ్యంగ్యంగా.\nసన్యాసి నోట మాటరాలేదు. అదే సమ యంలో ముగ్గురు శిష్యులు పెద్ద సంచీలతో లోపలికి అడుగు పెట్టారు. లోపల ఉన్నవి ఆహార పానీయాల్లా కనిపించలేదు. వారి వెనకనే కొందరు భటులు వచ్చారు. రాజు లేచి నిలబడి, “ఈ నలుగురినీ పెడరెక్కలు విరిచికట్టి కారాగారంలో వేయండి. వాళ్ళు దాచిన సొమ్మును ఇక్కడికి తీసుకురండి,” అని భటులను ఆజ్ఞాపించాడు.\nభటులు సన్యాసినీ, శిష్యులనూ అవతలికి లాక్కువెళ్ళేదాక రాజు ఊరుకుని, “ఆ సన్యాసి, శిష్యులు కరుడుగట్టిన దొంగలు. ప్రజలనుంచి దొంగిలించిన ధనాన్ని ఈ కుటీ రంలో దాచారు. ఈ ధనాన్నీ, ఆభరణాలనూ పోగొట్టుకున్న వారికి తిరిగి అప్పగించాలి, ఇకపై ఇలాంటి దొంగ సన్యాసుల పట్ల చాలా జాగ్రత్త వహించాలి!” అన్నాడు.\nతన కుమార్తె మహాత్ముడని భావించి దర్శించడానికి వెళ్ళిన వాడు, ఒక దొంగ సన్యాసి అని ఆమెకు చెప్పడం ఎందుకులే అనుకుని రాజు ఆ రహస్యాన్ని తనలోనే దాచుకున్నాడు.",
            "book_page_end": 45,
            "story_id": "2006_09_14",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "విశ్వం": 1,
            "చందమామ బృందం": 8,
            "జొన్నలగడ్డ రామలక్ష్మి": 1,
            "గోవిందరాజు రామకృష్ణారావు": 1,
            "మాచిరాజు కామేశ్వరరావు": 1,
            "ఎన్. శివనాగేశ్వరరావు": 1,
            "పి. వైష్ణవి, హైదరాబాద్": 1
        },
        "genre_counts": {
            "వ్యాసం": 2,
            "పఠకుల అభిప్రాయాలు": 1,
            "సాంఘిక కథ": 2,
            "జానపద కథ": 4,
            "సాహసం, సీరియల్ కథ": 1,
            "బేతాళ కథ": 1,
            "మహనీయుల జీవితాలు": 1,
            "క్విజ్": 1,
            "చరిత్ర, వ్యాసం": 1
        }
    }
}