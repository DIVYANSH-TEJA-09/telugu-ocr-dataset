{
    "book_id": "చందమామ_2006_10",
    "stories": [
        {
            "title": "వృథా చేయకపోతే కొరత ఉండదు!",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "ఆహారాన్ని ఎప్పుడూ వృథా చేయకూడదు.",
            "keywords": [
                "ఆహారం",
                "వృథా",
                "మదర్ థెరీసా",
                "ప్రపంచ ఆహార దినోత్సవం",
                "పిల్లలు"
            ],
            "characters": [
                "మదర్ థెరీసా",
                "విశ్వం"
            ],
            "locations": [
                "భారతదేశం"
            ],
            "content": "అక్టోబర్ 16వ తేదీ ప్రపంచ ఆహార దినోత్సవం జరుపుకుంటున్నాం. నిజానికి ఆహార ధాన్యాల కొరత లేకపోయినప్పటికీ, ప్రపంచంలో పలు ప్రాంతాలలో ప్రజలు తిండిలేక చనిపోవడం దారుణ సత్యం. దీనికి అనేక కారణాలు ఉన్నాయి. అందులో ఒకటి ఆహార పదార్థాలను వృథాచేయడం. మనం ఆహారాన్ని వృథా చేస్తున్నామంటే, అది అందవలసిన వారికి అందకుండా అడ్డుపడుతున్నామన్నమాటే! ఇలా వృథా అవుతున్న ఆహారంలో సగానికి సగం మామూలుగా పిల్లలు తినే పళ్ళాలలోనే వృథా అవుతున్నదంటే సత్య దూరం కాదు. తల్లిదండ్రులే దీనికి పూర్తి బాధ్యత వహించవలసి ఉంటుంది.\n\nపిల్లలు ఇష్టపడే ఆరోగ్యకరమైన, పుష్టికరమైన ఆహారాన్ని వారికి ఇవ్వడం; వారు దాన్ని వృథా చేయకుండా తినేలా చూడడం తల్లిదండ్రుల బాధ్యత.\n\nఒకసారి మదర్ థెరీసా గౌరవార్థం విందు ఏర్పాటు చేశారు. విందు ముగిశాక, మదర్ థెరీసా మేజాలపై వృథాగా పడిఉన్న ఆహార పదార్థాలను సేకరించి, అక్కడి వారందరూ సిగ్గుతో తలవంచుకునేలా చేశారట. “తమ జీవితకాలంలో ఇలాంటి ఆహార పదార్థాలను కళ్ళతో కూడా చూసి ఎరుగనివారు పలువురు నా రక్షణలో ఉన్నారు. వీటిని వృథా చేయడం నాకు ఇష్టం లేదు,” అన్నారట ఆమె ఉద్విగ్నభరిత కంఠస్వరంతో.\n\nఈ ఉదంతాన్ని మీ పిల్లలకు వివరించేప్పుడు వాళ్ళను గమనించండి. వాళ్ళేగనక, ఇకపై ఆహారాన్ని వృథా చేయం అన్న శపథం చేశారంటే-అది ఆ కరుణామూర్తికి సమర్పించే నిజమైన నివాళి అవుతుంది. అంతే కాదు-లేనివారిపట్ల పసిహృదయాలకున్న కనికరాన్ని అది సూచిస్తుంది!\n\nసంపాదకుడు : విశ్వం",
            "book_page_end": 5,
            "story_id": "2006_10_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "సంపాదకీయము",
            "moral": "చందమామ పత్రిక నాణ్యతను, సంస్కృతిని కాపాడటం.",
            "keywords": [
                "చందమామ",
                "వార్షికోత్సవం",
                "పాఠకుల అభిప్రాయాలు",
                "కథలు",
                "బొమ్మలు"
            ],
            "characters": [
                "ఆర్.వి.ఎస్. రాజు",
                "వై. ఫణి",
                "డి. శివకుమార్"
            ],
            "locations": [
                "గణపవరం (ప.గో. జిల్లా)",
                "కావలి (నెల్లూరు జిల్లా)",
                "మచిలీపట్నం (కృష్ణా జిల్లా)"
            ],
            "content": "ఆకాశంలో నెలకు ఒకసారే పున్నమి చందమామ. నేల మీద నెల అంతా చదువరుల చేతుల్లో ‘చందమామ’ మాసపత్రిక. మూడు తరాలుగా మా కుటుంబంలో అంతర్భాగ మయిన చందమామ వత్రోత్సవ సంవత్సరంలో అడుగుపెట్టడం మాకెంతో ఆనంద దాయకం.\n\nఇది వరలో ‘దీపావళి’ సందర్భంగా చందమామ ప్రత్యేక వ్యాసాలతో, కథలతో వచ్చేది. ఈ వత్రోత్సవ సంవత్సరంలో ఒక విశిష్టసంచిక వెలువడితే బావుంటుంది. వ్యవస్థాపకుల జీవిత విశేషాలు, సంపాదకులు, చిత్రకారులు, ప్రముఖ రచయితలు, సంస్థ ప్రారంభం నుంచి ముద్రణ అభివృద్ధివంటి వివిధ విషయాలు చేర్చి ఒక సంపూర్ణ సంచిక తీసుకు రావడం సముచితంగా ఉంటుంది. తెలుగు నుంచి 13 భాషలకు పెరిగి ‘దేశ సమైక్య తకు’ విశిష్ట సేవ చేస్తూన్న చందమామకు హృదయపూర్వక అభినందనలు.\n- ఆర్.వి.ఎస్. రాజు, గణపవరం ప.గో.జిల్లా (ఆం.ప్ర)\n\n‘పాఠకుల లేఖలు’ పునః ప్రారంభించినందుకు సంతోషం. లోగడ చందమామలో ‘ఈ నెలలో జన్మించిన మహనీయులు' అనే శీర్షిక వెలువడేది. దాన్ని పునరుద్ధరించండి. ధరలో కేవలం రెండు రూపాయలు మాత్రమే తేడా అయినప్పటికీ, సైజులో, ముద్రణలో తెలుగు, ఇంగ్లీషు చందమామల మధ్య ఎంతో తేడా ఉన్నది. దీన్ని తగ్గించమని ప్రార్థిస్తున్నాం.\nవిదేశీ జానపద కథలు కొంతకాలం మమ్మల్ని అలరించాయి. వాటిని తిరిగి ప్రచురించగలరని ఆశిస్తున్నాం. -వై. ఫణి, కావలి, నెల్లూరు జిల్లా (ఆం.ప్ర)\n\nచందమామ ఎప్పటిలాగే ఈ నెల కూడా అందమైన ముఖచిత్రంతో మమ్మల్ని అలరించింది. లోపలి సీరియల్స్, కథలు బావుంటున్నాయి. పాత కథలు, బొమ్మలు రిపీట్ అవటం చందమామ పాఠకులందరికీ ఆనందం కలిగించే విషయమే. 'రాకాసి లోయ' సీరియల్ కలర్స్ పాతవాటిలాగా యథాతథంగా ముద్రిస్తున్నందుకు ధన్యవాదాలు.\nఇటీవలి జానపద కథలు తెలుగు ‘చందమామ’ స్థాయికి తగినట్టుగా లేవు. ముఖ్యంగా బొమ్మలు మంచి పేరున్న శంకర్, జయ, రజీ వంటి సీనియర్ ఆర్టిస్టుల చేత వేయించడం బావుంటుంది.\n- డి. శివకుమార్, మచిలీపట్నం, కృష్ణాజిల్లా (ఆం.ప్ర)",
            "book_page_end": 6,
            "story_id": "2006_10_02",
            "raw_genre_backup": "సంపాదకీయము",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "దయ్యాలు చేసిన పెళ్ళి",
            "book_page_start": 7,
            "pdf_page_start": 7,
            "pdf_page_end": 11,
            "author": "మాచిరాజు కామేశ్వరరావు",
            "genre": "జానపద కథ",
            "moral": "కట్నం అనేది ఒక పిశాచ బుద్ధి. పరోపకారం చేసే దయ్యాలు కూడా కట్నం అడిగే మనుషుల కంటే నయం.",
            "keywords": [
                "కట్నం",
                "దయ్యాలు",
                "కృష్ణవేణి",
                "శౌరి",
                "సవతితల్లి",
                "పరోపకారం"
            ],
            "characters": [
                "కృష్ణవేణి",
                "సుబ్బరత్తమ్మ (సవతితల్లి)",
                "శౌరి",
                "శౌరి తల్లి",
                "శౌరి తండ్రి",
                "ఆడదయ్యం",
                "మగదయ్యం (పిశాచాలు)"
            ],
            "locations": [
                "తాళ్ళపాలెం",
                "బలుసులపాలెం",
                "వాగు"
            ],
            "content": "కృష్ణవేణి సవతితల్లి పెంపకంలో, చిన్నతనం నుంచీ అష్టకష్టాలు పడింది. ఆమెకు ఇరవై ఏళ్ళ వయసువస్తుండగా, తండ్రి ఏదో విష జ్వరంతో కాలం చేశాడు. కృష్ణవేణికి పెళ్ళి చేయడం సవతితల్లి సుబ్బరత్తమ్మకు ఏమాత్రం ఇష్టంలేదు. కృష్ణవేణి పెళ్ళి చేసుకుని వెళ్ళి పోతే, ఇంటెడు పనీ ఎవరు చేసేట్టు? అలా అని పెద్దపిల్లకు పెళ్ళి చేయకుండా, తన కూతుళ్ళిద్దరి పెళ్ళిళ్ళూ చేస్తే, ఊళ్ళోవాళ్ళు నానా మాటలూ అంటారు!\n\nఅందుకే సుబ్బరత్తమ్మ, ఊళ్ళో అడిగిన వాళ్ళకీ, అడగనివాళ్ళకీ, “మా కృష్ణవేణి జాతకరీత్యా పెళ్ళయిన ఏడాదిలోగా కట్టు కున్నవాడు హరీ అంటాడట! ఇక, దాన్ని చేసుకోవడానికి ఎవరు ముందుకు వస్తారు,” అంటూ లేని కళ్ళనీళ్ళు పమిట చెంగుతో అద్దుకునేది.\n\nఇలా వుండగా, ఒక రోజు పొరుగూరు నుంచి, ఒక డెబ్భైఏళ్ళ ముసలాయన కృష్ణ వేణిని చేసుకోవడానికి వచ్చాడు. ఆయన ఖళ్ళుఖళ్ళుమని దగ్గుతూ, “నాకు జాతకాల పట్టింపు లేదు. పిల్ల నాకు నచ్చింది,” అన్నాడు.\n\nఆయనవెంట వచ్చిన గుమాస్తా, సుబ్బరత్త మ్మను పక్కకు తీసుకు వెళ్ళి, “ఈ పెళ్ళి జరిపిస్తే అయ్యగారు మీకు రెండు లక్షలు ఇస్తాడు. పెళ్ళి ఖర్చుకూడా ఆయనే భరి స్తాడు,” అన్నాడు.\n\n“ఇకనేం, పదిరోజుల్లో ముహూర్తం పెట్టు కుందాం!” అని ఆనందంగా వాళ్ళను సాగనం పింది సుబ్బరత్తమ్మ.\n\n\"జన్మంతా నేను పెళ్ళి మాట తలపెట్ట కుండా, నీతోనే వుండిపోతాను. నాకీ పెళ్ళి చేయకు,” అంటూ సుబ్బరత్తమ్మకు చేతులు జోడించింది కృష్ణవేణి.\n\n“ఇంకా నయం! నా కూతుళ్ళ పెళ్ళి ఘనంగా జరగాలంటే నువ్వు పెళ్ళి చేసుకోక తప్పదు. వెధవవేషాలు వేస్తే వీపు చిట్లకొడ తాను,” అన్నది రత్తమ్మ కఠినంగా.\n\nఆ ముసలాడితో పెళ్ళికన్న చావడం మేలని పించింది కృష్ణవేణికి. ఆ రాత్రి ఇంట్లో అందరూ నిద్రలో వుండగా, కృష్ణవేణి ఇల్లొదిలి దాపు లనే వున్న అడవిదారి పట్టింది.\n\nశ్రావణమాసం కావడంతో, అంతకు ముందే కురిసిన భారీ వర్షాలవల్ల, దారి అంతా బురద బురదగా వున్నది. దారికి అటూ ఇటూ పెరి గిన ముళ్ళపొదల్లోంచి కీచురాళ్ళు చెవులు దిబ్బెళ్ళు పడేలా రొద చేస్తున్నాయి. కృష్ణవేణి ఇవేమీ పట్టించుకోకుండా చాలాసేపు నడిచి, కాళ్ళు నొప్పి పుట్టడంతో దారికి కొంచెం పెడగా వున్న, ఒక పాడు పడిన బావిగట్టు మీద కూర్చున్నది.\n\nఆ మరుక్షణం, “ఓహోహో! ఎవరీ చూడ చక్కని చిన్నది? ఎంత దుస్సాహసం! ఇంత రాత్రి వేళ వచ్చి, మా సొంత బావిగట్టు మీద కూర్చోడమే,” అంటూ, ఒక ఆడా, ఒక మగ దయ్యం పక్కనున్న చెట్టు కొమ్మపై నుంచి, కృష్ణవేణి ముందుకు దూకినై.\n\nఆమె వాటికేసి నిర్భయంగా చూస్తూ చిన్నగా నవ్వింది. ఇది చూసి దయ్యాలు ఆశ్చర్యపోతూ, “నీకు మా అతిభయంకర మైన రూపం చూస్తే గుండెలో దడ పుట్టడం లేదా?” అని ప్రశ్నించినై.\n\n“చావడానికి ఇల్లొదిలిన వాళ్ళకు భయం, గుండెదడా ఏమిటి?” అంటూ కృష్ణవేణి మరొకసారి నవ్వింది.\n\nదయ్యాలు ముఖముఖాలు చూసుకుని, “చావడానికి వచ్చావా? ఇంతకూ నీ కొచ్చిన కష్టం ఏమిటి?” అని అడిగాయి.\n\nకృష్ణవేణి వాటికి సవతితల్లి పెట్టే బాధల గురించి చెప్పి, “ఆ రోగిష్ఠిముసలాడి చేత తాళి కట్టించుకోవడం, నాకిష్టంలేదు,” అన్నది కళ్ళనీళ్ళతో.\n\n\"అయ్యో, ఇంత చక్కని ఆడబడుచుకు ఎన్నెన్ని కష్టాలు!” అన్నది ఆడదయ్యం.\n\n\"అవును, ఈ ఆడకూతురికి మనం తప్పక సాయంచేయాలి,\" అన్నది మగదయ్యం.\n\nతర్వాత దయ్యాలు రెండూ కూడ బలు క్కుని, కృష్ణవేణితో, “విచారపడకు. నీ పెళ్ళి మహభేషైన కుర్రాడితో జరిపిస్తాం. ఆ బాధ్యత మాది. ఐతే, మేం ఎవళ్ళతో ఏం మాట్లాడినా, నువ్వడ్డు చెప్పకూడదు, సరా?” అని అడిగాయి.\n\nసరే నన్నట్టు తలవూపింది, కృష్ణవేణి. ఆ వెంటనే దయ్యాలు మనుష్యరూపాలు ధరించి, అప్పటికప్పుడు సృష్టించిన ఒక గూడుబండిలో నాలుగు మూటలు సర్ది, “అమ్మాయీ కృష్ణవేణీ, బండిలో కూర్చో తల్లీ! మేం నీ తల్లిదండ్రులం, ఆ మాట మర వకు,” అన్నాయి.\n\nబండి బయల్దేరి, వరదనీటితో ఉధృతంగా వున్న ఒక వాగు దగ్గర ఆగింది. మరొక బండి కూడా అక్కడ ఉన్నది. యువకుడొకడు దాని పక్కన పచార్లు చేస్తున్నాడు. అంతలో బండి లోంచి ముగ్గురు మనుషులు దిగారు. వాళ్ళా యువకుడితో మాట్లాడుతున్న తీరుచూసి, అతడి తండ్రీ, తల్లీ, చెల్లెలూ అని గ్రహిం చింది కృష్ణవేణి. దయ్యాలు వాళ్ళతో మాట కలపబోయేంతలో యువకుడి తండ్రి, “మీ ప్రయాణం ఎక్కడికి? మాది తాళ్ళపాలెం. పోలవరంలో మా అబ్బాయి శౌరికి మంచి సంబంధం వున్నదని తెలిసి బయల్దేరాం. లక్షల కట్నం ఇస్తామంటూ చాలా సంబం ధాలు వచ్చాయి. మా శౌరికి ఏ అమ్మాయీ నచ్చిందికాదు,” అన్నాడు.\n\n“అలాగా!” అంటూ దయ్యాలు ఆశ్చర్య పోయాయి. తర్వాత ఆడదయ్యం, “మా అమ్మాయి కృష్ణవేణిదీ, మీ అబ్బాయి కొచ్చిన సమస్యలాంటిదే. ఆమె అందచందాలు చూసి ఆస్తిపరులైన కొందరు యువకులు దమ్మిడీ కట్నం తీసుకోకుండా పెళ్ళాడతా మంటూ వచ్చారు. కాని, ఆమెకుఎవళ్ళూ నచ్చారుకాదు. వాగు అవతల బలుసుల పాలెంలో పరగణాకే అందగాడైన యువకు డొకడున్నాడని తెలిసి బయల్దేరాం. దారికి అడ్డంగా ఆ వరదల వాగొకటి!” అంటూ విసుక్కున్నది.\n\n\"కట్నం లేకుండా ఆడపిల్లను ఇంటి కోడలిగా తెచ్చుకునేంత అమాయకులింకా లోకంలో వున్నారన్న మాట!” అంటూ శౌరి తల్లి ఆశ్చర్యపోయింది.\n\nఈ సంభాషణ అంతా విన్న శౌరి, తల్లి దండ్రుల వద్దకు వచ్చి చిన్న గొంతుతో ఏదో అన్నాడు. వెంటనే అతడి తండ్రి, దయ్యాలతో, \"మీ అమ్మాయి అందచందాలేమిటో చూస్తాం, కాస్త బండి దిగమనండి,” అన్నాడు.\n\nతల్లీ కృష్ణవేణీ అంటూ దయ్యాలు పిలవ గానే, కృష్ణవేణి బండిదిగింది. ఆమెను చూస్తూనే శౌరి అబ్బురపాటుతో తలాడిం చాడు. వెన్నెల వెలుగులో పుష్ఠిగా, అందంగా, ఆరోగ్యంగా వున్న శౌరిని చూసి, కృష్ణవేణి సిగ్గుతో, తల పక్కకు తిప్పుకున్నది. ఇది చూసిన దయ్యాలు రెండూ పట్టరాని ఉత్సా హంతో, “ఆహా, ఇంతకాలానికి మా అమ్మాయి కృష్ణవేణి మెచ్చిన వరుడు దొరికాడు,” అన్నాయి.\n\n“అమ్మాయి మెచ్చినంత మాత్రాన పెళ్ళి జరిగిపోతుందా! మా అబ్బాయి శౌరిబాబు సంగతేమిటి? వాడికి గొప్ప అందగత్తె భార్యగా రావాలని ఆశ. మాకు అడిగిన కట్నం ఇవ్వాలి,' అన్నది శౌరితల్లి.\n\nశౌరి, కృష్ణవేణికేసి రెండడుగులు వేసి, “నాకు ఈ అమ్మాయి నచ్చింది,” అన్నాడు తల్లిదండ్రులతో.\n\nఆ మరుక్షణం శౌరి తల్లి, “సరి సరి, కట్నం, అత్తగారి లాంఛనాల మాటేమిటి?” అన్నది కోపంగా.\n\n“మరి ఆడబడుచు లాంఛనం సంగతో!\" అన్నది శౌరి చెల్లెలు కీచుగొంతుతో.\n\n“తెల్లవారితే భాద్రపదమాసం. మరోరెండు నెలల వరకూ ముహూర్తాలు లేవని మన ఊరి శాస్త్రులుగారు చెప్పారు గదా!” అన్నాడు శౌరి తల్లిదండ్రులతో.\n\n“అయితే, ఆలస్యందేనికి? ముఖ్యమైన వాళ్ళం ఉన్నాం కదా? ఇప్పుడే ఆ తంతు జరి పిస్తే సరి,” అన్నాయి దయ్యాలు హడావుడి పడిపోతూ. “కట్నం డబ్బు కళ్ళబడితేనే పెళ్ళి, \" అన్నది శౌరి తల్లి నిష్కర్షగా.\n\nదయ్యాలు మరుక్షణం బండిలోని నాలుగు మూటలందించి, వాటిలోని బంగారు కాసులు శౌరి తల్లికి చూపిస్తూ, “మీరడిగిన కట్నకాను కలేకాకుండా, ఊళ్ళోవారి విందు ఏర్పాటుకు కూడా సరిపడే సొమ్ము ఉంది,” అన్నాయి.\n\nఆత్రంగా ఆ మూటలు తమ బండిలో సర్దేసుకుంది శౌరి తల్లి.\n\nశౌరి, కృష్ణవేణి అప్పటికప్పుడు ఉంగ రాలు మార్చుకున్నారు. ఈ తతంగం ముగిసే సరికి ఏరు తీసింది. తెల్లవారవస్తున్నది.\n\nఏటి కవతల కొండ మీద కనిపిస్తున్న ఆలయం కేసి చూస్తూ, “ముందుగా ఆ కోవెలలో దైవదర్శనం చేసుకుని మీ ఊరు వెళదాం,” అన్నది శౌరితో కృష్ణవేణి.\n\n“భార్యా భర్తలు వెళ్ళి దర్శనం చేసుకు రండి. ఊళ్ళో విందు ఏర్పాట్లు చేయాలిగదా. మేమంతా తిరుగు ప్రయాణమవుతాం, \" అన్నాడు శౌరి తండ్రి.\n\n“సరే, మేము మరో బాడుగ బండిలో తిరిగి వస్తాం. మీరంతా బయలుదేరండి,” అన్నాడు శౌరి. ఏటిలో ఇంకా మోకాలి లోతు నీళ్ళు న్నాయి. కృష్ణవేణి చేయిపట్టుకుని జాగ్రత్తగా ఏరు దాటిస్తున్నాడు శౌరి. కృష్ణవేణికి భయంతో ముచ్చెమటలు పోస్తున్నాయి. తన పెళ్ళి చేసింది దయ్యాలని తెలిస్తే శౌరి ఏమం టాడో! ఏది ఏమైనా అసలు సంగతికి ఇంకా దాచినట్టయితే ప్రమాదకరమని భావించి, “క్షమించండి. నా పెళ్ళి చేసింది నా తల్లి తండ్రులు కాదు; దయ్యాలు,” అంటూ తన గురించి దాచకుండా అంతా చెప్పేసింది కృష్ణవేణి.\n\nఅంతలో వెనక నుంచి పెద్దకోలాహలం వినిపించి, ఇద్దరూ వెనుదిరిగి చూశారు.\n\n“అంతా మోసం, దగా! బంగారు కాసు లంటూ ఇచ్చిన మూటల్లో ఉన్నది బూడిద, బొమికలు!” అంటూ పెద్దగా అరుస్తూ ఆ మూటల్లోని బూడిదను కిందకు కుమ్మరిస్తు న్నది శౌరితల్లి.\n\nఅది వింటూనే పిశాచాలు రెండూ శౌరి తల్లితో, “అమ్మా, మా కోడళ్ళు కట్నం తేలేదని వారిని రాచి రంపాన పెట్టాం. అందుకే చచ్చి ఇలా దయ్యాలై తిరుగుతున్నాం. మీరూ అలాంటి పాపానికి ఒడిగట్టి కాలం చెల్లాక మాలాగా దయ్యాలుగా తిరుగుతారో, లేక కోడలితో ప్రశాంతంగా గడుపుతారో మీరే నిర్ణయించుకోండి. అయితే, కోడలి కేదైనా హాని తలపెట్టాలని చూశారో, మరిచిపోలేని గుణపాఠం నేర్పగలమన్న సంగతి మాత్రం గుర్తుంచుకోండి,\" అంటూ చప్పున దయ్యాల రూపాల్లో గాలిలోకి లేచినై.\n\nశౌరి తల్లిదండ్రులూ, చెల్లెలూ భయంతో ఒక్కక్షణం వణికిపోయి, అవమాన భారంతో తలవంచుకున్నారు.\n\n“రూపాల్లో మాత్రమే వారు దయ్యాలు. అయితే, పరోపకార బుద్ధి వారికి ఉంది. మీరేమో కట్నం కావాలన్న పిశాచబుద్ధులతో అల్లాడుతున్నారు, మీకన్నా ఆ దయ్యాలు ఎంతో నయం,\" అంటూ శౌరి భార్యతో అక్కడికి వచ్చాడు.\n\n“శౌరీ, మాకు బుద్ధి వచ్చింది. ఇక ఈ జన్మకు కట్నం ఊసెత్తం. మమ్మల్ని క్షమించు. మహాలక్ష్మిలాంటి కోడలు వచ్చింది. మాకింకేం కావాలి?\" అన్నారు తల్లిదండ్రులు.\n\nవారిలో వచ్చిన మార్పుకు శౌరి ఎంతో సంతోషిస్తూ, కృష్ణవేణి చేతులను ఆప్యా యంగా పట్టుకున్నాడు.",
            "book_page_end": 11,
            "story_id": "2006_10_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "తేనెచుక్క తెచ్చిన ప్రమాదం",
            "book_page_start": 12,
            "pdf_page_start": 12,
            "pdf_page_end": 12,
            "author": "దేవరకొండ శేషగిరిరావు",
            "genre": "ఫేబుల్",
            "moral": "ఇంగితజ్ఞానం కోల్పోయి, మితిమీరిన ఆగ్రహావేశాలకు లోనైతే అన్ని అరిష్టాలకు దారితీస్తుంది.",
            "keywords": [
                "తేనెచుక్క",
                "ఆగ్రహం",
                "పరిణామాలు",
                "మంత్రి సలహా",
                "ప్రకృతి సహజం"
            ],
            "characters": [
                "రాజు",
                "మంత్రి",
                "వర్తకుడు",
                "రాజసేవకుడు",
                "బాటసారి",
                "తేనెటీగ",
                "సాలీడు",
                "బల్లి",
                "పిల్లి",
                "కుక్క"
            ],
            "locations": [
                "ప్రతిష్ఠాన నగరం"
            ],
            "content": "పూర్వకాలంలో, ప్రతిష్ఠాన నగరంలో ఒక బాటసారి నెత్తిపై తేనెకుండను పెట్టుకొని తిరుగుతున్నాడు. అతడు పరధ్యానంలో ఉండగా, పట్టు తప్పి ఆ కుండ నేల మీద పడింది. ఆ వెంటనే తేనెచుక్కను తాగడానికి ఒక తేనెటీగ వచ్చింది. దాన్ని మింగడానికి ఒక సాలీడు దాపురించింది. సాలీణ్ణి కబళించ డానికి బల్లి అక్కడ సిద్ధమైంది. బల్లిని గుటుక్కున మ్రింగడానికి, పిల్లి రానేవచ్చింది. దాంతో రాజ సేవకుడి పెంపుడు కుక్క వచ్చి పిల్లిని భయపెట్టింది. ఆ దాపులనున్న వర్తకుడి పెంపుడు పిల్లే ఆ పిల్లి. ఒక వేళ తన పెంపుడు పిల్లిని కాపాడుకునేందుకు వర్తకుడు, తన పెంపుడు కుక్కను చంపితే, అతని తల నరకడం కోసం, రాజసేవకుడు కత్తినెత్తాడు.\n\nఇంతలో సాలీడు, తేనెటీగను మింగేసింది. తరువాత బల్లి, సాలీడును తినేసింది. పిల్లి, బల్లిని గుటకాయ స్వాహా అంది. కుక్క, పిల్లి గొంతు కొరికింది. వర్తకుడు కోపంతో ఊగిపోతూ కర్రనెత్తి కుక్కను చంపాడు. అది చూసి రాజసేవకుడు ఉగ్రుడైపోయి కత్తినెత్తి వర్తకుడిని యమపురికి పంపించాడు. రక్తపు మడుగులో కొట్టుమిట్టాడుతున్న నీతివంతుడైన వర్తకుణ్ణి చూసి, ప్రజలందరూ కలిసి రాజసేవ కుణ్ణి మట్టుబెట్టారు. ప్రజల కింత పొగరా? అని రాజుకళ్ళెర్ర చేసి, ప్రజలపైకి సైన్యాన్ని పంపబోయాడు.\n\nఅప్పుడు మంత్రి, “మహారాజా! ఇప్పటికే జరగకూడని ఎంతో రక్తపాతం జరిగిపోయింది. తేనె చుక్కపై తేనెటీగ వాలడం, దాన్ని సాలీడు మింగడం, సాలీడును బల్లి, బల్లిని పిల్లి మింగడం-అంతా ప్రకృతి సహజం. అయితే, తన పిల్లిని చంపిందన్న ఆగ్రహంతో వర్తకుడు కుక్కను చంపాడు. తన కుక్కను చంపాడన్న కోపం కొద్దీ తమ సేవకుడు, వర్తకుణ్ణి వధించాడు. ప్రజలు వర్తకుడి మీది అభిమానం కొద్దీ, తమ సేవకుడి మీద పగ సాధించారు. ఇప్పుడు తమరు అదే ఆవేశంలో, ప్రజలందరి మీదికీ సైన్యాన్ని పంపడం ఎంతవరకు సమంజసమో ప్రశాంతంగా ఆలోచించండి. ఇంగిత జ్ఞానాన్ని కోల్పోయిన మితి మీరిన ఆగ్రహావేశాలే, అన్ని అరిష్టాలకూ మూలం అన్న సంగతి, తమకు తెలియంది కాదు!\" అన్నాడు.\n\nరాజుకు, మంత్రి మాటల్లోని విజ్ఞత అర్థమైంది. దాంతో జరుగనున్న మరింత వినాశం ఆగిపోయింది.",
            "book_page_end": 12,
            "story_id": "2006_10_04",
            "raw_genre_backup": "ఫేబుల్",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ – 14",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక",
            "moral": "ధైర్యంతో, వివేకంతో వ్యవహరిస్తే ఆపదల నుండి రక్షణ పొందవచ్చు.",
            "keywords": [
                "కేశవుడు",
                "జయమల్లు",
                "బ్రహ్మదండి",
                "గడేజంగ్",
                "కోయలు",
                "వేషాలు"
            ],
            "characters": [
                "కేశవుడు",
                "జయమల్లు",
                "ముసలివాడు",
                "బ్రహ్మదండి",
                "గడేజంగ్ (కోయనాయకుడు)",
                "జితవర్మా",
                "శక్తివర్మ",
                "రాజగురువు",
                "సేనానాయకుడు"
            ],
            "locations": [
                "మహారణ్యం",
                "బ్రహ్మపుర నగరం",
                "గూబమాను పల్లె"
            ],
            "content": "[అరణ్యంలో కేశవుడూ వాళ్ళకు, బ్రహ్మదండి మాంత్రికుడు తన అంగరక్షకులతో రావటం కనిపిం చింది. వాళ్ళు, కేశవుడి తండ్రి సలహా ప్రకారం, బ్రహ్మదండి మాంత్రికుణ్ణి చెట్టు కొమ్మకు వేలాడదీసి, వాళ్ళ గుర్రాలను ఎక్కి పారిపోసాగారు. పల్లెప్రజలు వెంబడించారు. ఒక కోయకులపెద్ద వాళ్ళకు అభయం ఇచ్చి, వాళ్ళను ఒక రహస్యప్రదేశానికి తీసుకుపోసాగాడు. తరవాత-]\n\nకేశవుడూ, జయమల్లూ, ముసలివాడూ, కోయనాయకుడి వెంట దారీ డొంకా లేని మహారణ్యంలో పడి ఒక గంటకాలం నడి చారు. అంతా అంధకారం; కన్ను పొడుచు కున్నా కానరాని చీకటి. తామెవరో నిజం తెలిస్తే, ఈ కోయవాడు తమను రాజభటులకు అప్ప గిస్తాడేమోనన్న అనుమానం ముసలివాణ్ణి, తతిమ్మా ఇద్దర్నీ బాధించ సాగింది. ప్రస్తుతా నికి బ్రహ్మదండి నుంచి ప్రమాదం తప్పింది కనక, తాము గుర్రాలెక్కి పారిపోవటం క్షేమ మేమో అన్న ఆలోచన ముసలివాడికి కలిగింది.\n\nఈ ఆలోచన రహస్యంగా కేశవుడికీ, జయ మల్లుకూ చెప్పాడు ముసలివాడు. కాని, వాళ్ళు దానికి ఒప్పుకో లేదు. చీకట్లో తామెటు పోతున్నదీ తెలుసుకోకుండా, పారిపోవటం ప్రారంభిస్తే, తాము తిరిగి బ్రహ్మపుర నగర పరిసరాలకేవెళ్ళే అవకాశం వున్నదనీ, అప్పుడు తమకు తప్పక ప్రమాదం కలుగుతుందనీ వాళ్ళు అన్నారు.\n\nఅందరికన్న ముందు నడుస్తున్న కోయ కుల పెద్ద, ఒక మహావృక్షం కింద ఆగి, తన చేతనున్న ఈటెతో, దాని బోదె మీద మూడు సార్లు గట్టిగా కొట్టాడు. ఆ వెంటనే, చెట్ల చాటు నుంచి, “ఆగండి! ఎవరు?” అన్న ప్రశ్న భీక రంగా వినిపించింది.\n\nకోయనాయకుడు ఈటెను పైకెత్తి, \"గడే జంగ్, గడేజంగ్!” అంటూ రెండుసార్లు బిగ్గరగా అరిచాడు. మరుక్షణంలో ఇద్దరు కోయయువకులు అక్కడికి పరిగెత్తుకుంటూ వచ్చి, “జంగ్ దొరా, ఏం సెలవు?\" అంటూ తలలు వంచి నిలబడ్డారు.\n\n“వీళ్ళు ముగ్గురూ బాటసారులు. బంది పోట్ల నుంచి పారిపోయివచ్చి, మన రక్షణ కోరినవాళ్ళు. వీళ్ళను తెల్లవారే వరకూ కాపాడ వలసిన బాధ్యత మనది. పోతే, మన వాళ్ళలో పదీ పన్నెండు మందిని, గూబమాను పక్కన వున్న పల్లెకు పంపి, అక్కడ మనవాళ్ళకూ, ఆ పల్లెలోని దుర్మార్గులకూ జరుగుతున్న పోరు ఏమయిందో తెలుసుకు రావాలి,” అన్నాడు గడేజంగ్.\n\nతమ నాయకుడి ఆజ్ఞకాగానే యువకుల్లో ఒకడు చెట్ల వెనక్కు పరిగెత్తాడు. రెండవవాడు కేశవుణ్ణి, జయమల్లునూ, ముసలివాణీవెంట బెట్టుకుని, దాపులనే వున్న కొండ గుహల కేసి బయలుదేరాడు. కేశవుడూ, అతడి అను చరులూ, చెట్టు చేమలతో దట్టంగా కప్పబడిన ఒకకొండ గుహలో చేరి, కోయయువకుడిచ్చిన, పళ్ళూ ఫలాలూ, కాల్చిన లేడి మాంసమూ తృప్తిగా తింటూండగా, అక్కడ గూబమాను పల్లె చేరిన బ్రహ్మదండి మాంత్రికుడు, ఆక లితో, అవమానంతో కడుపు భగ్గుమంటూం డగా, పల్లెవాసుల్ని నోటికి వచ్చినట్టల్లా దుర్భా షలాడుతున్నాడు.\n\n“రాజద్రోహులకు పల్లెలో ఆశ్రయం ఇవ్వ టమేగాక, రాజదూతలను చంపేందుకు వాళ్ళను అరణ్య మార్గంలో కాపలాపెడతారా? ఈ మహాపరాధానికి పల్లెలోని పిన్నా, పెద్దా; ఆడా, మగా అందర్నీ-క్షణాలమీద భస్మం చేయగలను! ఆం హుం ఫట్ ఘట్...కాల భైరవా...” అంటూ బ్రహ్మదండి మంత్రం జపించేంతలో, కేకలు పెడుతూ కొందరు అరణ్యం వైపునుంచి, పల్లెలోకి రాసాగారు. వాళ్ళ చేతుల్లో వున్న కాగడాల వెలుగులో, ఆ వచ్చేవాళ్ళల్లో కొందరు కుంటుతూ వుండటం, మరికొందరు గాయపడిన తమ అనుచరుల్ని మోసుకురావటం కనిపించింది. “రాజద్రోహు లెక్కడ?” అంటూ బ్రహ్మదండి కేకలు పెట్టాడు. అతడి అంగరక్షకులైన జితవర్మా, శక్తివర్మలూ, కొందరు పల్లెవాసులూ వాళ్ళకేసి పరిగెత్తారు. కాని, ఆ వస్తున్న వాళ్ళందరూ పల్లె యువకులే. వాళ్ళందరి ముఖాలమీదా భయ భీతులు తాండవిస్తున్నవి. వాళ్ళల్లో దాదాపు గాయపడనివాడంటూ ఒకడూ లేడు.\n\n“ఆ రాజద్రోహులు పారిపోయారా?” అని అడిగారు జితవర్మా, శక్తివర్మలు.\n\n“ఉర్థినే పారిపోవటం కాదు, మా మీదికి కోయవిలుకాళ్ళను పంపకంచేసి మరీ పారి పోయారు. మా వాళ్ళల్లో కొందరు చచ్చారు కూడా. ఆర్ధ రాజ్యానికి వేయి దణ్ణాలు!” అన్నారు పల్లెయువకులు.\n\nఇంతలో బ్రహ్మదండి అక్కడికి వచ్చాడు. అతడికి మారువేషాల్లో వున్న కేశవుడూ, జయ మల్లూ, ముసలివాడూ దొరక్కుండా పారి పోయారని అర్థమైంది. అతడిక్కలిగిన కోపం అంతా ఇంతా కాదు. “మీ పల్లెవాసులంతా, ఇంత చచ్చువెధవలని నాకు తెలియదు. ఇంతమంది వుండి, ముగ్గురంటే ముగ్గురు రాజద్రోహుల్ని ప్రాణాలతో పారిపోనిస్తారా! సరే, జితా, శక్తీ! మీరు వెంటనే వెళ్ళి మహా రాజులుంగారితో, మహారాజగురు శ్రేష్ఠులతో ఇక్కడ జరిగిన బీభత్సం సంగతి చెప్పండి. ఆ రాజద్రోహుల్ని మట్టుపెట్టకపోతే, మనం వింధ్యారణ్యాలకు వెళ్ళే లోపలే హతం అయిపోతాం,” అన్నాడు.\n\nజితవర్మా, శక్తివర్యలు ముఖముఖాలు చూసుకున్నారు. ఇద్దరికీ ప్రాణభయం పట్టుకున్నది. బ్రహ్మపురనగరం చేరే లోపల, మహారణ్యంలో ఆ రాజద్రోహులు తమను దొరక పుచ్చుకుంటే ఏమికాను? వాళ్ళ మనసుల్లోని భావాలు గ్రహించినవాడిలా బ్రహ్మదండి పెద్దగా హుంకరించి, \"మీరా నాకు అంగరక్షకులు! మీలాంటి వారిని నమ్ముకుని వింధ్యారణ్యాలకు పోవటం అంటే, కోరి ప్రాణగండం తెచ్చుకున్నట్టే!” అన్నాడు.\n\n“అది కాదు, బ్రహ్మదండీ! ఈ రాత్రికి రాత్రేవెళ్ళి రాజగురువుతో, ఈ సంగతి చెప్పటం అంత అవసరమంటావా?” అన్నాడు జితవర్మ మెల్లగా.\n\n'అవసరమా! ఎందుక్కాదు? ఆ ద్రోహుల్ని విచ్చలవిడిగా సంచరించనిస్తే, మనం వింధ్యా రణ్యాలకు ఎలా చేరగలం? వాళ్ళు మన గుర్రాలను కూడా అపహరించారు గదా! రాజగురు శిరోమణికి అంతా తెలిస్తే, ఆయన సైనికులను పంపి, వాళ్ళను వేటాడించగ లడు గదా? అదెంత త్వరగా జరిగితే, మన కంత క్షేమం గదా?” అన్నాడు బ్రహ్మదండి.\n\nజితవర్మా, శక్తివర్యలు పల్లెవాసుల్లో పది మందిని ధనాశ చూపి, తమకు తోడుగా వెంట బెట్టుకుని, బ్రహ్మపురం కేసి బయలుదేరారు. వాళ్ళు అలా కొంచెం దూరం వెళ్ళారో లేదో, మాంత్రికుడు పరిగెత్తి జితవర్మ భుజం పట్టు కుని దూరంగా లాక్కుపోయి, \"జితా! నువ్వూ, శక్తీ కూడా వెళితే, ఈ పల్లెలో నేను ఒంటరి గాణ్ణయి పోతాను. ఈ దుర్మార్గుల్లో ఎవడో ఒకడు నా గొంతుకోస్తే, నా గతేంకాను? నువ్వు ఇక్కడేవుండు. శక్తి నగరానికి వెళతాడు,\" అన్నాడు. జిత శక్తివర్యలు కూడ బలుక్కు న్నారు. జితవర్మ, బ్రహ్మదండితో పాటు పల్లెలో ఉండేందుకు అంగీకరించాడు. పది మంది పల్లెవాసుల్ని ఆసరాగా పెట్టుకుని బయలు దేరిన శక్తివర్య సూర్యోదయం అవుతూండగా బ్రహ్మపురం చేరి, రాజగురువు దర్శనం చేసు కున్నాడు.\n\nజరిగినదానికి చిలవలూ పలవలూ అల్లి అతడు చెప్పినదంతా రాజగురువు సావధా నంగా విని, “మొత్తం మీద ఆ ముగ్గురూ నా ప్రయత్నాలకు విఘ్నం కలిగించేలా వున్నారు,' అని స్వగతంలా అనుకుని, సేనానాయకుడి కోసం కబురుచేశాడు.\n\nకొద్దిసేపటి తరవాత సేనానాయకుడు రాగానే, రాజగురువు అరణ్యంలో బ్రహ్మదండి మాంత్రికుడికి కాస్తలో ప్రాణగండం తప్పిన వైనం చెప్పి, “ఆ ముగ్గురు ద్రోహులూ ఇంకా మన రాజ్య సరిహద్దుల్లోనే వున్నారని తేలిపో యింది. నువ్వు, సైనికులను జట్లుజట్లుగా పంపి, అరణ్యం, కొండలూ గాలించి వాళ్ళను పట్టుకోవాలి. సరిహద్దు కాపలావాళ్ళకు కూడా హెచ్చరిక పంపు. ఆ ద్రోహులిప్పుడు క్షత్రియ యువకుల్లా వేషాలు వేసుకుని వున్నారు. ముసలివాడు దండ కమండలాలు పట్టి, కపట సన్యాసం నటిస్తున్నాడు,” అన్నాడు.\n\nసేనానాయకుడు రాజగురువు దగ్గిర సెలవు తీసుకుని వెళ్ళి, ఒకటీరెండు గంటల కాలం గడిచీ గడవక ముందే, సైనికులను పదీ ఇరవైమంది చొప్పున జట్లుజట్లుగా విభజించి, అరణ్య ప్రదేశాలన్నీ గాలించేం దుకు పంపాడు. తరవాత, తను ఒక పాతిక మంది మెరికల్లాంటి సైనికులతో స్వయంగా రాజద్రోహులను పట్టుకునేందుకు బయలు దేరాడు.\n\nసరిగ్గా మిట్టమధ్యాహ్న సమయం. ఆకాశం మధ్యం నుంచి సూర్యుడు నిప్పులు చెరుగు త్తున్నా, అరణ్యంలో దట్టంగా పెరిగివున్న చెట్ల కింద చల్లగా వున్నది. ఆ కిందటి రాత్రి తాము గడిపిన గుహలో నుంచి బయిటికి వచ్చి కేశవుడూ, జయమల్లూ, ముసలివాడూ-గుహ ముందున్న చెట్ల కింద కూర్చున్నారు. వాళ్ళ కెదురుగా పులిచర్మాలు పరిచిన ఒక ఎత్తయిన పీఠం మీద గడేజంగ్ కూర్చుని వున్నాడు. కేశవుడూ వాళ్ళు తమ ప్రయాణాన్ని గురించి గడేజంగ్తో మాట్లాడుతున్నారు.\n\nహఠాత్తుగా ఇద్దరు కోయయువకులు చెట్ల చాటునుంచి బాణాల్లా దూసుకువచ్చి, తమ నాయకుడి ముందు రొప్పుతూ నిల బడ్డారు. గడేజంగ్, ఆశ్చర్యంగా వాళ్ళ కేసి చూస్తూ, “ఏం జరిగింది?\" అని ఆదుర్దాగా వాళ్ళను ప్రశ్నించాడు.\n\nఆ యువకులు కేశవుడూ, జయమల్లుల కేసి ఓ తృటికాలం అనుమానంగా చూసి, \"జంగ్ దొరా! చాలా ముఖ్యమైన రహస్యం. ఇప్పుడే తెలిసింది. మీరు కాస్త అవతలికి రండి, చెపుతాం,\" అన్నారు.\n\nగడేజంగ్ పీఠం మీది నుంచి లేచి వాళ్ళ వెంట కాస్త దూరం నడిచి ఆగాడు. యువ కుల్లో ఒకడు చిన్నగొంతుతో తమ నాయకుడికి ఏమో చెప్పసాగాడు. గడేజంగ్ కొద్దిసేపు విని, తలపక్కకు తిప్పి, కేశవుడూ అతడి అను చరుల కేసి ఆశ్చర్యంగా చూసి, తల పంకిస్తూ వాళ్ళ కేసి రాసాగాడు.\n\nతమకేదో అనుకోని ప్రమాదం రానున్నదని కేశవుడు భావించాడు. జయమల్లూ, ముసలి వాడూ ఒకేసారి ఒరలోవున్న తమ కత్తుల మీదికి చేతులు పోనిచ్చారు. ఇదంతా గమనిస్తున్న గడేజంగ్ చిరునవ్వు నవ్వుతూ వాళ్ళను సమీపించి, “మీ ధైర్యసాహసాలు చెప్పుకో దగినవి. కాని, మీ రహస్యం బయట పడి పోయింది. బ్రహ్మపుర సైనికులు మీ కోసం అరణ్యం అంతా గాలిస్తున్నారు. సరిహద్దు కాపలావాళ్ళకు కూడా హెచ్చరిక వెళ్ళింది. మీరు క్షత్రియులూ కాదు, మామూలు ప్రయాణీకులూ కాదు. రాజుతో వైరం తెచ్చు కున్నవాళ్ళు!” అన్నాడు.\n\n“అర్ధరాజ్యానికి ఆశించి, నీ రక్షణ కోరిన వాళ్ళను, సైనికులకు అప్పగించబోతున్నావా, గడేజంగ్?” అన్నాడు కేశవుడు.\n\nగడేజంగ్ పొట్టచెక్కలయ్యేలా నవ్వుతూ, పీఠం మీది నుంచి వెల్లకిలా కిందబడి, లేచి, \"అర్ధరాజ్యం కాదు, మొత్తం బ్రహ్మపుర రాజ్యం ఇచ్చినా నేను తీసుకోను. నా కెందుకు రాజ్యం? ఈ మహారణ్యమే నా రాజ్యం. నా కులపువాళ్ళూ, ఇక్కడ తిరిగే సాధు, క్రూర మృగాలూ నా పౌరులు. మీరు వెంటనే కోయవేషాలు వేసుకోండి. నా అనుచరులు మిమ్మల్ని సురక్షితంగా సరిహద్దు దాటిస్తారు,\" అన్నాడు.\n\nఆ మాటలతో కేశవుడికీ, జయమల్లుకూ, ముసలివాడికీ కలిగిన ఆనందం అంతా ఇంతా కాదు. వాళ్ళు గడేజంగ్కు ఒకటికి రెండు సార్లు తమ కృతజ్ఞత తెలియ పరిచారు. గడేజంగ్ అనుచరులు తెచ్చి ఇచ్చిన లేడి చర్మాలు కట్టుకుని, తలల్లో పక్షి ఈకలు ధరించి, తమ దుస్తుల్ని మూటలుగా కట్టి భుజాల మీద వేసుకుని ప్రయాణసన్నాహ మయ్యారు.\n\nగడేజంగ్, కోయయువకులిద్దర్నీ పిలిచి వాళ్ళతో, “ముందు ఆ మూడు గుర్రాలనూ అరణ్యంలోకి తరిమెయ్యండి. తరవాత నా మిత్రులు ఈ ముగ్గుర్నీ అడ్డదారి వెంట తీసుకుపోయి, రాజ్యసరిహద్దులు దాటిం చండి. ఆ ప్రయత్నంలో సరిహద్దు కాపలా వాళ్ళతో పోరు తప్పకపోతే, ముందు ప్రాణాల ర్పించవలసిన వాళ్ళు, మీ ఇద్దరు,” అన్నాడు.\n\nక్షణాలమీద గుర్రాలు మూడూ అరణ్యం లోపలికి తరమబడినై. కోయయువకుల్లో ఒకడు ముందూ, ఒకడు వెనకా నడవగా, కోయల్లా వేషాలు మార్చుకున్న కేశవుడూ, ముసలివాడూ, జయమల్లూ - బ్రహ్మపుర రాజ్య సరిహద్దుల్ని దాటి పోయేందుకు బయలుదేరారు.",
            "book_page_end": 18,
            "story_id": "2006_10_05",
            "raw_genre_backup": "ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "ఖడ్గమహిమ!",
            "book_page_start": 19,
            "pdf_page_start": 19,
            "pdf_page_end": 23,
            "author": "టి. రాజేంద్ర రచన",
            "genre": "బేతాళ కథలు",
            "moral": "ధైర్యం, స్వశక్తి, నిస్వార్థ దయ ఉన్నప్పుడే గొప్ప శక్తి (మహిమగల ఖడ్గం) సహాయపడుతుంది. స్వార్థపరులకు ఓటమి తప్పదు.",
            "keywords": [
                "విక్రమార్కుడు",
                "బేతాళుడు",
                "శశికాంతుడు",
                "ఖడ్గం",
                "విజయదశమి",
                "చక్రధరుడు",
                "ముని"
            ],
            "characters": [
                "విక్రమార్కుడు",
                "బేతాళుడు",
                "శశికాంతుడు",
                "జయానందుడు",
                "ముని",
                "చక్రధరుడు",
                "రాజు",
                "మణికర్ణిక",
                "మంత్రి",
                "ఆస్థాన పండితుడు"
            ],
            "locations": [
                "కనకవరం గ్రామం",
                "కరివీరపురం (రాజధాని)",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, అలౌకికశక్తులూ, ప్రాణులకు హాని కలిగిస్తూ జీవించడమే నైజంగాగల విషసర్పాల్లాంటి జీవులూ విచ్చలవిడిగా సంచరించే, ఈ భయం కర శ్మశానంలో, రాత్రివేళ నిర్భయంగా కార్యసాధనకు పూనుకున్న నిన్ను, ధీరాతి ధీరుడవని ప్రశంసించక తప్పదు. నీ ధైర్యసాహసాలు అద్భుతం. ఆశించిన లక్ష్యాన్ని సాధించేందుకు నీలాగే కఠిన శ్రమల కోర్చిన శశికాంతుడనే గ్రామీణ యువకుడి కథ చెబు తాను, శ్రమ తెలియకుండా, విను,” అంటూ ఇలా చెప్పసాగాడు:\n\nపూర్వం కనకవరం అనే గ్రామంలో శశి కాంతుడనే యువకుడుండేవాడు. అతడు అనేక విద్యలు నేర్చినవాడు. ముఖ్యంగా ఖడ్గ విద్యలో అతణ్ణి మించిన వాళ్ళు ఆ చుట్టు పక్కల మరెవ్వరూలేరు. అతడి తండ్రి పేరు మోసిన వ్యాపారి. దురదృష్టవశాత్తూ ఆయనా, భార్యా ఒక ఓడ ప్రమాదంలో మరణించారు. వాళ్ళు మిగిల్చిపోయిన ధనాన్ని శశికాంతుడు, మరికొందరు వ్యాపారులతో కలిసి, వ్యాపా రంలో పెట్టుబడి పెట్టాడు. ఐతే, వ్యాపారంలో ఏమాత్రం అనుభవం లేని అతణ్ణి, ఆ వర్త కులు మోసగించి కట్టుబట్టలతో మిగిల్చారు.\n\nఈ దుర్భరపరిస్థితుల్లో, జయానందుడనే పక్క గ్రామం మిత్రుడు శశికాంతుణ్ణి చూడ వచ్చి, “శశికాంతా! నీవు ఖడ్గవిద్యలో అసా ధారణమైన శక్తిమంతుడివి. ఈ గ్రామానికే పరిమితమైతే ఆ విద్యలో రాణించలేవు. బయల్దేరి మన రాజధాని కరివీరపురం వెళ్ళు. అక్కడ జరగనున్న విజయదశమి పోటీలలో పాల్గొని, నీ ఖడ్గ విద్యానైపుణ్యం చూపావంటే తప్పక రాజాస్థానంలో ఉద్యోగం దొరుకు తుంది,” అని అతణ్ణి ప్రోత్సహించాడు.\n\nజయానందుడిచ్చిన సలహాకు చాలా సంతోషించిన శశికాంతుడు, ఆ మర్నాటి ఉదయమే కరివీరపురానికి ప్రయాణమ య్యాడు. అతడు మార్గమధ్యంలో వున్న అరణ్యం చేరి, ఎండతాపానికి ఓర్చలేక దారి పక్కనే వున్న ఒక చెట్టు నీడకు పోయి కూర్చోబోయేంతలో, దాపులనున్న పొదల నుంచి, “పులి! పులి! రక్షించండి,” అన్న కేక వినిపించింది.\n\nశశికాంతుడు చప్పున ఒరలో నుంచి కత్తి లాగి అటుకేసి వెళ్ళాడు. పులి, ఒక ముని మీద దాడి చేయబోతున్నది. శశికాంతుడు, మునికీ, పులికీ మధ్యగా దూకి, కత్తితో పులి తలమీద బలంగా కొట్టాడు. ఆ దెబ్బకు పులి కింద పడిందికాని, కత్తి శశికాంతుడి చేతి నుంచి జారిపోయింది.\n\nఅంతలో పులి పెద్దగా గాండ్రిస్తూ లేచింది. శశికాంతుడు ఎగిరి పులి డొక్కలో గట్టిగా తన్నాడు. పులి పక్కకు ఒరిగి మళ్ళీ దాడి చేయడానికి ముందుకు ఉరకబోయేంతలో అతడు, పులి వెనుక కాళ్ళను ఒడిసి పట్టుకుని విరిచాడు. అంతే! పులి నేలబడి గిలగిలా తన్నుకోసాగింది.\n\nఇదంతా గమనిస్తున్న ముని, శశికాంతు డితో, “ఓయీ, వీరయువకా! నువ్వు గొప్ప సాహసివి. నీవంటి నిస్వార్థ దయాపరులైన వీరులు చాలా అరుదుగా ఉంటారు. నేనీ ప్రాంతం వదిలి హిమాలయాలకు పోదలి చాను,\" అంటూ అందుబాటులో వున్న పొద నుంచి ఒక కత్తి తీసి, “ఇది మహిమగల ఖడ్గం. అట్లని దుస్సాహసానికి పూనుకుకు. నీలో ధైర్యసాహసం, ఖడ్గచాలనంలో నేర్పూ వున్నప్పుడే ఇది నీకు సాయపడుతుంది!” అని ఖడ్గాన్ని శశికాంతుడికిచ్చాడు.\n\nశశికాంతుడు, మునికి పాదాభివందనం చేసి, అక్కడి నుంచి తన ప్రయాణాన్ని కొన సాగించాడు. చీకటి పడుతున్న వేళ నగరం చేరి, ఒక పూటకూళ్ళ ఇంట వసతి ఏర్పాటు చేసుకున్నాడు. ఆ మరసటి రోజు విజయ దశమి ఉత్సవాలు ప్రారంభమయినై. రాజు గారి దగ్గరి బంధువు చక్రధరుడనే వాడు కత్తియుద్ధంలో పాల్గొన్నవాళ్ళందర్నీ ఓడిం చాడు. ఇందుకు రాజు చాలా సంతోషించి, అతడికి ఖడ్గవీరుడు అన్న బిరుదు ప్రదానం చేయబోతున్నంతలో శశికాంతుడు, “మహా రాజా! క్షమించండి. నేనీ పోటీలకు కొంత ఆలస్యంగా వచ్చాను,” అంటూ ఖడ్గాన్ని ఒరలో నుంచి లాగిపైకెత్తాడు.\n\nఇది చూస్తూనే చక్రధరుడు ఉగ్రుడైపోతూ, “ఎవ్వడితగాడు? పల్లెవాసిలా వున్నాడు. కత్తి యుద్ధంలో నా అంతటివాడితో పోటీయా! ఒకవేళ నేను ఓడటమే జరిగితే, ఆ క్షణమే రాజ్యం వదిలిపోతాను,\" అంటూ ఒరనుంచి చర్రున కత్తిలాగాడు.\n\nపోటీలు చూడవచ్చిన జనం ఉత్సాహంగా చప్పట్లు చరిచారు. రాజు పక్కనే కూర్చుని వున్న ఆయన ఏకైక పుత్రిక మణికర్ణిక మంద హాసం చేసింది. కత్తియుద్ధం ప్రారంభమైంది. చక్రధరుడి కత్తి విసురులను శశికాంతుడు సునాయాసంగా తిప్పికొట్టడమేగాక, ఒక్క పావుగంట కాలం గడిచేలోగా అతణ్ణి చిత్తుగా ఓడించి ఖడ్గాన్ని కళ్ళకద్దుకున్నాడు.\n\nఎవరూ ఊహించని శశికాంతుడి విజయం ప్రేక్షకులతో పాటు రాజునూ, రాకుమారి మణికర్ణికనూ చాలా ఆశ్చర్యపరిచింది. చేసిన ప్రతిజ్ఞ ప్రకారం చక్రధరుడు వెంటనే విజయ దశమి ఉత్సవాలను విడిచి వెళ్ళిపోయాడు. ఆనాటి వరకూ ఖడ్గనైపుణ్యంలో సాటిలేని మేటిగా ప్రసిద్ధిగల రాజుగారి బంధువు సామాన్య యువకుడి చేతిలో ఓడిపోవడం చూసిన జనం, శశికాంతుణ్ణి మెచ్చుకుంటూ ఉత్సాహంగా చప్పట్లు చరిచారు.\n\nరాజు, జనం చేసే కోలాహలం మధ్య, శశికాంతుడికి ఖడ్గవీరుడన్న బిరుదు ప్రదానం చేసి, అతణ్ణి ఆ సాయంత్రం ఉద్యానవనంలో తనను కలవవలసిందిగా ఆహ్వానించాడు.\n\nరాజు, యువరాణి మణికర్ణిక, ప్రధాన మంత్రి, ఆస్థాన పండితుడు భవనం చేరాక, రాజు మంత్రితో, “చక్కని అంగసౌష్ఠవం, వర్ఛస్సూగల ఈ శశికాంతుడు, ఏదో మారు మూల గ్రామాన్నుంచి పోటీలకు వచ్చానంటు న్నాడు. ఇతడేమైనా విద్యాగంధం కలవాడేనా అన్న సంశయం కలుగుతున్నది!\" అన్నాడు.\n\nదానికి మంత్రి, “మహారాజా! కొత్తగా నగరానికి వచ్చి పూటకూటి ఇండ్లా, సత్రాల్లో విడిది చేసే వాళ్ళ గురించి, మన గూఢచా రులు అన్ని వివరాలూ సేకరిస్తారు గదా.ఈ శశికాంతుడు ఒకనాటి సంపన్నకుటుం బంవాడే, కాని కాలవశాన చితికిపోవడంతో, తన ఖడ్గవిద్యాకౌశలాన్ని ప్రదర్శించి, మన ఆస్థానంలో ఉద్యోగం సంపాయించేందుకు వచ్చాడు. ఇతర విద్యల్లో కూడా ఆరితేరిన వాడని కూడా తెలిసింది,” అన్నాడు.\n\nఇది విన్న రాకుమారి చిరునవ్వు నవ్వుతూ, ఆస్థాన పండితుడికేసి చూసింది. ఆయన ఆశీర్వదిస్తున్నట్టు చేయివూపాడు.\n\nకత్తియుద్ధంలో అందర్నీ ఓడించినవాణ్ణి, రాకుమారి వివాహమాడుతుందని రాజు ముందుగా ప్రకటించాడు. ఈ పోటీల్లో తప్పక తన బంధువు చక్రధరుడు విజయుడవు తాడని ఆయన నమ్మకం! అయితే, ఇప్పుడు జరిగింది ఆయన ఏమాత్రం ఊహించనిది.\n\nఆ సాయంత్రం రాజూ, యువరాణీ, మంత్రీ, శశికాంతుడూ, ఆస్థానపండితుడూ ఉద్యానవనంలో సమావేశమైవుండగా, గూఢ చారుల నాయకుడు అక్కడికి వచ్చి, అందరికీ నమస్కరించి రాజుతో, “మహారాజా! చక్రధ రుడు రాజ్య సరిహద్దు ప్రాంతాలకు చేరి, తిరుగుబాటుకు జనాన్ని కూడగట్టుకోవాలని యత్నిస్తున్నాడు. శశికాంతుడు, ఒకానొక తాంత్రికుడు ప్రసాదించిన మహత్తుగల కత్తి కారణంగానే, తనను కత్తియుద్ధంలో ఓడిం చాడనీ, అలాంటి వాడు కానున్న మహారాణి అయిన మణికర్ణికను వివాహమాడేందుకు యోగ్యుడుకాడనీ ప్రచారం చేస్తూ, తిరుగు బాటుకు జనాన్ని కూడగట్టుకోవాలని ప్రయత్ని స్తున్నాడు,” అని చెప్పాడు. ఇది వింటూనే రాజు ఆశ్చర్యపోయి, “నా సొంతబంధువే రాజ ద్రోహానికి ఒడిగట్టడమా!” అన్నాడు.\n\nఅందుకు ఆస్థానపండితుడు మందహాసం చేస్తూ, “మహారాజా! అతడు చేస్తున్న దుష్ప్ర చారం మనకు కీడుకాక, మేలే కలిగిస్తుంది. అందులో సందేహం లేదు. కానున్న మహా రాణి భర్త వద్ద మహిమగల ఖడ్గం వున్నదంటే- ఇరుగుపొరుగు శత్రురాజులు మనరాజ్యం కేసి కన్నెత్తి కూడా చూడలేరు,” అని, యువ రాణీ, శశికాంతులను, “నేచెప్పింది అర్థమైన ట్లేనా?” అని అడిగాడు.\n\nఇద్దరూ ఆనందంగా తలలూపారు.\n\nబేతాళుడు ఈ కథ చెప్పి “రాజా, ఆస్థాన పండితుడన్న దాంట్లో ఏదో యుక్తి, చమ త్కారం తప్ప, వాస్తవం ఉన్నట్టు కనబడడం లేదు కదా? శశికాంతుడి ఖడ్గం మహిమ గలదన్న విషయం చక్రధరుడికి ఎలా తెలుసు? ఈ సందేహాలకు సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.\n\nదానికి విక్రమార్కుడు, “ఆస్థాన పండితు డన్న దాంట్లో యుక్తీ, చమత్కారాలకు మించిన వాస్తవం కూడా ఉన్నది! ఓడటమే జరిగితే రాజ్యం వదిలి పోతానని మొదట బీరాలు పలికిన చక్రధరుడు, తీరా ఓడి పోయాక ఓటమిని భరించలేక, శశికాంతుడి ఖడ్గానికిగల మహిమవల్లనే తను ఓడిపోయా నని ప్రచారం చేస్తూ, తృప్తి పొందడానికి యత్నించాడు. అది నిజమైన వీరుడి లక్షణం కాదు. పైగా, స్వార్థం కోసం తిరుగుబాటు చేయడానికి జనాన్ని కూడగట్టుకోవాలని ప్రయత్నించడం అతడి దుష్టబుద్ధిని చాటుతు న్నది. ఆస్థాన పండితుడు చెప్పినట్టు అతడి ప్రచారం వల్ల రాజ్యానికి మేలు తప్ప, హాని జరగదు. స్వశక్తీ, ధైర్యసాహసం, ఖడ్గచాల నంలో నేర్పూ ఉన్నప్పుడే ఖడ్గం సాయపడగల దని ముని, స్పష్టంగా చెప్పాడు. అవన్నీ పుష్క లంగా ఉన్న శశికాంతుడికి ఓటమి అన్నది లేదు. అందువల్ల రాజ్యానికి ఎలాంటి ఆపదారాదు,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 23,
            "story_id": "2006_10_06",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 24,
            "pdf_page_start": 24,
            "pdf_page_end": 24,
            "author": "చందమామ బృందం",
            "genre": "వ్యాసం",
            "moral": "చారిత్రక కట్టడాల పరిరక్షణ.",
            "keywords": [
                "వయనాడు",
                "జైన ఆలయాలు",
                "టిప్పుసుల్తాన్",
                "సుల్తాన్ బ్యాటరీ",
                "మహావీర జైనుడు",
                "పురావస్తు శాఖ"
            ],
            "characters": [
                "చందమామ బృందం"
            ],
            "locations": [
                "వయనాడు జిల్లా (కేరళ, తమిళనాడు సరిహద్దు)",
                "కాలికట్",
                "కన్ననూర్",
                "నీలగిరి",
                "సుల్తాన్ బ్యాటరీ"
            ],
            "content": "కేరళ రాష్ట్రం కాలికట్, కన్ననూర్ జిల్లాలకూ తమిళనాడు నీలగిరి జిల్లాకూ సరిహద్దు ప్రాంతంలో ఉన్న కొండలతో నిండిన వయనాడు జిల్లాలో పలు జైన ఆల యాలు ఉన్నాయి. వీటిలో చాలావరకు శిథిలావస్థలోనే ఉన్నాయి.\n\nఅయితే, భారతీయ పురాతత్వ శాఖ యాజమాన్యంలో ఉన్న సుల్తాన్ బ్యాటరీలోని ఒక ఆలయాన్ని మాత్రం దీనికి మినహాయిం పుగా చెప్పవచ్చు.\n\n12 - 14వ శతాబ్దాల మధ్య నిర్మించబడిందని భావించబడే ఈ ఆలయం ఇటీవల పూర్తిగా పునర్నిర్మించబడింది. పర్యాటకుల, యాత్రికుల సందర్శనానికి త్వరలో అనుతించబడనున్నది.\n\nమైసూరు వీరుడు టిప్పుసుల్తాన్ జైత్రయాత్ర సందర్భంగా ఇది ఆయుధాగారంగా ఉప యోగ పడిందని చారిత్రక ఆధారాలు చాటి చెబుతున్నాయి.\n\nఒకప్పుడు దీనిని గణపతి వట్టొమ్ అని పిలిచేవారు. ఆ తరవాతే, సుల్తాన్ బ్యాటరీ అనే ప్రసిద్ధ నామం ఏర్పడింది.\n\nఇటీవల ఆలయ ప్రాంగణంలోని ఒక బావిని పూడిక తీస్తున్నప్పుడు, రెండు విగ్రహాలు బయటపడ్డాయి. అందులో ఒకటి మహావీర జైనుడి తెల్ల చలవరాతి విగ్రహం. రెండవది నల్లటి చలవరాతితో మలచబడిన తల.",
            "book_page_end": 24,
            "story_id": "2006_10_07",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "చిట్టచివరకు అదృష్టం!",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "జానపద కథ",
            "moral": "అదృష్టం ఎప్పుడు వరించినా, దాన్ని సరిగ్గా ఉపయోగించుకోవాలి. స్వయంకృషి, పరోపకారం చేసినప్పుడే అదృష్టం దక్కుతుంది.",
            "keywords": [
                "వీరభద్రుడు",
                "వీరమూర్తి",
                "అదృష్టం",
                "నారింజ పండు",
                "వేటగాడు",
                "రాజోద్యోగి",
                "ధనవంతుడు"
            ],
            "characters": [
                "వీరభద్రుడు (రాజు)",
                "వీరమూర్తి",
                "సాధువు",
                "రాజోద్యోగి",
                "సభికులు"
            ],
            "locations": [
                "రాజధాని"
            ],
            "content": "వీరభద్రుడనే రాజు పరమ దయాస్వభావుడు. ప్రజలకు ఎలాంటి కొరతా లేకుండా పరిపాలించ డంతో పాటు, అవసరంలో ఉన్నవారిని ఆదు కునేవాడు. ఎవరైనా కొత్త వ్యాపారం ప్రారంభిం చాలన్నా, తీర్థయాత్రలకు వెళ్ళి రావాలన్నా, దీర్ఘ వ్యాధులతో బాధ పడుతూ వైద్యం చేయించు కోవడానికి ఆర్థిక సాయం అర్థించినా లేదన కుండా ఇచ్చేవాడు.\n\nరాజు నుంచి సాయం పొందిన వారికి అంత టితో కష్టాలు తీరిపోయేవి. అదృష్టం కలిసి వచ్చేది. రాజుగారిచ్చిన డబ్బుతో ప్రారంభించిన వ్యాపారం అభివృద్ధి చెందిందనీ, మొక్కు తీర్చు కున్నామనీ, దీర్ఘవ్యాధినయమై ఆరోగ్యవంతు లమయ్యామనీ సాయం పొందినవారు వచ్చి చెబుతూ ఉంటే, రాజు వారిమాటలు విని ఎంతో ఆనందించేవాడు.\n\nఅయితే, ఒక్క విషయంలో మాత్రం రాజును తీరని విచారం పీడించసాగింది. రాజుగారికి వీరమూర్తి అనే దూరపు బంధువు ఉండేవాడు. అతడు కడు బీదవాడు. అతనికి సాయపడాలని రాజు ఎన్నిసార్లు ప్రయత్నించినా కృతకృత్యుడు కాలేకపోయాడు. వీరమూర్తి మంచి వేటగాడు. వివిధ విషయాల మీద పద్యాలు అల్లి సాహితీ ప్రియుడైన రాజుగారికి వినిపించేవాడు. అతడు అలా వినిపించినప్పుడల్లా, రాజు అతన్ని విలు వైన కానుకలతో, ధనంతో సత్కరించేవాడు.\n\nఅయితే, వాటిని సద్వినియోగం చేసుకునే లోపలే, దొంగలు దోచుకునేవారు; లేదా తనే పోగొట్టుకునేవాడు. అందువల్ల అతడు పేద రికం నుంచి బయటపడలేకపోయాడు.\n\nఒకనాడు వీరమూర్తి అడవికి వెళ్ళి, ఎన్నో జంతువులను వేటాడి వచ్చాడు. అతడు తెచ్చిన వాటిని చూసి రాజు పరమానందం చెందాడు. సభాసదుల సమక్షంలో అతన్ని ఘనంగా సత్క రించాలనుకున్నాడు. అందువల్ల వెంటనే సభను ఏర్పాటు చేసి, \"వీరమూర్తి ఎంత గొప్ప వేట గాడో మీకు తెలియనిది కాదు. అయితే, ఈరోజు అతడు మునుపెన్నడూ లేని రీతిలో అనేక వన్య మృగాలను వేటాడి తన అద్భుత శక్తిసామర్థ్యా లను ప్రదర్శించాడు. మీ అందరి సమక్షంలో అతన్ని ఘనంగా సత్కరించాలని ఆశిస్తున్నాను! అంటూ మిలమిల మెరుస్తూన్న ఒక నారింజ పండును అందించి మందహాసంతో సాగనం పాడు.\n\nఅతడు వెళ్ళగానే సభలో గుసగుసలు చెలరే గాయి. రాజుగారు తన బంధువును పరిహసిస్తు న్నాడా ఏం? అని అందరూ అనుకోసాగారు. అయితే రాజు ఆ గుసగుసలను విననట్టేఊరుకు న్నాడు. రాజు ఇచ్చింది మామూలు నారింజ పండు కాదనీ, దాన్నిండుగా మణులు, మాణి క్యాలు ఉన్నాయన్న నిజం వీరమూర్తి గాని, సభికులుగాని గ్రహించలేక పోయారు.\n\nవీరమూర్తి, బహుమతిని గురించి అంతగా పట్టించుకోలేదు. సభలో రాజు తనను మన సారా అభినందించాడు. అదే గొప్ప బహుమతి. అది చాలు! అనుకుంటూ ఉత్సాహంగా ఇంటి కేసి నడవసాగాడు.\n\nమార్గమధ్యంలో అతనికో సాధువు ఎదురు పడి, భిక్షాపాత్రను చూపాడు. వీరమూర్తి దగ్గర ఏదీ లేకపోవడంతో, సంచీలో ఉన్న రాజుగా రిచ్చిన నారింజను తీసి, “చాలా ఆకలితో ఉన్నట్టు న్నావు. ఈ పండును తిను,” అంటూ భిక్షా పాత్రలో వేసి ముందుకు వెళ్ళిపోయాడు.\n\nనారింజ మరీ బరువుగా ఉండడం గమ నించి సాధువు ఆశ్చర్యపోయాడు. మిలమిల మెరుస్తూండడంతో దాన్ని రాజుగారికి ఇస్తే బావుంటుందనుకున్నాడు. వెంటనే రాజుగారి సమక్షానికి వెళ్ళాడు.\n\nరాజు అతన్ని చూడగానే సాదరంగా స్వాగతం పలికి, ఉచితాసనంలో కూర్చోబెట్టాడు. రాజు నోటి నుంచి మాట వెలువడక ముందే, “ప్రభూ, ఈ పేద సాధువు ఇచ్చే కానుకను వద్దనకండి. ప్రభు వులు చిరకాలం ఆయురారోగ్యాలతో వర్థి ల్లాలి!” అంటూ నారింజను రాజుగారి చేతుల్లో పెట్టాడు.\n\nదానిని ఒక్కసారి చూడగానే, వీరమూర్తి అదృష్టం ఎలాంటిదో రాజుకు తెలిసిపోయింది. రాజు దాన్ని పుచ్చుకుని సాధువుకు సంచీ నిండుగా వెండి నాణాలిచ్చి పంపాడు. సాధువు సంతోషంగా అక్కడి నుంచి బయలుదేరాడు.\n\nకొన్నాళ్ళకు రాజుగారు పరివారంతో వేటకు వెళుతున్నానని ప్రకటించగానే, వీరమూర్తి కూడా ఆయనవెంట వెళ్ళాడు. మునుపటికన్నా ఎక్కువ మృగాలను వేటాడి చంపాడు. రాజుగారు మళ్ళీ అతడికి నారింజను బహుమతిగా ఇచ్చాడు. అది చాలా ప్రత్యేకమైనదని భావించిన వీరమూర్తి దాన్ని సంచీలో వేసుకుని ఇంటి దారి పట్టాడు.\n\nఅతడు ద్వారాన్ని సమీపిస్తూండగా ఒక రాజో ద్యోగి ఎదురయ్యాడు. అతడు తాంబూలం నములుతున్నాడు. దాని పరిమళానికి ముగ్ధుడై, “నాకూ కాస్త ఆకు వక్క ఇస్తావా?” అని అడిగాడు వీరమూర్తి. రాజోద్యోగి ఇవ్వగానే, వీరమూర్తి నారింజను అతడి చేతిలో పెట్టి వెళ్ళిపోయాడు.\n\nవ్యంగ్యంగా నవ్వుతూ నారింజను అందు కున్న రాజోద్యోగి, రాజుగారి వద్దకు తిరిగి వెళ్ళి, తాంబూలానికి బదులుగా దీనిని పుచ్చు కున్నానని చెప్పి నారింజను ఆయనకు అప్పగిం చాడు. “తమరు రెండుసార్లు ఆయనకు దీనిని ఇచ్చారు. రెండుసార్లూ దీని విలువ తెలుసు కోలేక దక్కించుకోలేక పోయాడు. ఇకపై కూడా ఆయనకు సాయపడాలనుకోవడం వృథా! ఆయన జీవితంలో పైకి రాలేడు,” అన్నాడు రాజోద్యోగి.\n\nరాజు మౌనంగా తల పంకించాడు. మరి కొన్ని రోజులలో వీరమూర్తి వేటాడడంలో అపూర్వ ప్రతిభను కనబరచాడు. ఇదే చిట్టచివరి సారి అనుకుంటూ రాజు మళ్ళీ అతనికి నారిం జను ఇచ్చాడు. వీరమూర్తి దానిని రాజు నుంచి అందుకోబోతూండగా, చేయిజారి అది కింద పడి ముక్కలుగా విరిగి పోయింది. దానిలోని మణులూ, మాణిక్యాలూ బయట పడ్డాయి.\n\n“క్షమించండి, మహారాజా!” అంటూ అతడు కిందికి వంగి వాటిని ఒక్కొక్కటిగా ఏరు కుంటూ, సంతోషంగా నవ్వుతూన్న రాజు కేసి అబ్బురపాటుతో చూడసాగాడు. “చిట్టచివరకు నిన్ను అదృష్టం వరించింది. ఇన్నాళ్ళు నేను నీకు సాయపడాలనుకున్నప్పుడల్లా, నీకు తెలియకుండానే, అంగీకరించడానికి తిరస్క రించావు. నేను ఇచ్చిన నారింజను ఇతరులకు ఇచ్చేశావు! ఇకపై నీకు అన్నీ మంచిరోజులే!” అన్నాడు రాజు.\n\nరాజు వీరభద్రుడు, వీరమూర్తి జీవితానికి సరిపడా బంగారు నాణాలు ఇచ్చి పంపాడు. అతడు అచిర కాలంలోనే ధనికుడయ్యాడు. రాజుగారిలాగే తనుకూడా వీలైనప్పుడల్లా అవస రాల్లో ఉన్న వారిని ఆదుకోసాగాడు.",
            "book_page_end": 27,
            "story_id": "2006_10_08",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "వ్యాపారంలో లౌక్యం",
            "book_page_start": 28,
            "pdf_page_start": 28,
            "pdf_page_end": 31,
            "author": "వియోగి",
            "genre": "నీతి కథ",
            "moral": "వ్యాపారంలో నైపుణ్యంతో పాటు లౌక్యం, లోకజ్ఞానం కూడా చాలా అవసరం. ముక్కుసూటిగా పోవడం కంటే తెలివిగా వ్యవహరించడం శ్రేయస్కరం.",
            "keywords": [
                "రత్నాచారి",
                "ధర్మరాజు",
                "లౌక్యం",
                "వ్యాపారం",
                "పరివారము",
                "లంచం"
            ],
            "characters": [
                "ధర్మరాజు",
                "ధనలక్ష్మి (రాణి)",
                "మహామంత్రి",
                "కోశాధికారి",
                "వాణిజ్యాధికారి",
                "రత్నాచారి",
                "మాణిక్యాచారి (రత్నాచారి తండ్రి)",
                "రత్నాచారి భార్య",
                "భటులు"
            ],
            "locations": [
                "ధర్మకటకం (రాజ్యం)",
                "రాజభవనం"
            ],
            "content": "ధర్మకటకం చిన్నరాజ్యం. దానికి రాజు ధర్మ రాజు. ఆయన ప్రజలను కన్న బిడ్డల్లా పాలిస్తా డని ఇరుగుపొరుగు రాజ్యాలలో కూడా పేరు గాంచాడు. అయితే, ఆయన తన మంత్రు లనూ, రాజోద్యోగులనూ అమితంగా విశ్వసించే వాడు. అందువల్ల అప్పుడప్పుడు కొన్ని ఇబ్బం దులను ఎదుర్కోవలసి వచ్చేది. ధర్మకటకం రాజ్యంలో వివిధ హస్తకళలు అభివృద్ధి చెందాయి. రత్నకంబళులు, పట్టుచీరలు ఇతర రాజ్యాలకు ఎగుమతి అవుతూ ఉండేవి.\n\nఒకరోజు ధర్మరాజు తన పట్టపురాణి ధన లక్ష్మితో రథం మీద నగరవిహారానికి బయలు దేరాడు. నగర ప్రజలు రాజదంపతులను ఘనంగా ఆదరించారు. నగర వీధులలో వెళు తూండగా రత్నాచారి అనే వర్తకుడి అంగడిలో ఉన్న పట్టుచీరలూ, రత్నకంబళులూ రాణి గారిని ఆకర్షించాయి.\n\nరాజభవనానికి తిరిగి రాగానే రాణి, రత్నా చారి అంగడిలోని కొన్ని పట్టుచీరలు, రత్న కంబళులు కావాలని రాజును కోరింది. రాజు గారు తన మహామంత్రిని పిలిచి, రాణిగారి కోరిక వెల్లడించి, “వెంటనే వాటి ధర చెల్లించి వస్త్రాలను తెప్పించు,” అని ఆజ్ఞాపించాడు.\n\n“అదెంత పని ప్రభూ! ఘడియలో పూర్తి చేస్తాను,\" అని చెప్పిన మహామంత్రి ఆ పనిని కోశాధికారికి అప్పగించాడు.\n\nచిటికల్లో చేస్తానని చెప్పి, కోశాధికారి ఆ పనిని వాణిజ్యాధికారికి అప్పగించాడు. వాణి జ్యాధికారి, పన్నులు వసూలు చేసే అధి కారికీ, ఆ అధికారి భటులకూ అప్పజెప్పారు.\n\nభటులు వెళ్ళి రత్నాచారికి విషయం వివరించారు.\n\n“మహారాణిగారికి కావాలంటే అంగడినే తరలిస్తాను,\" అంటూ రత్నాచారి సంతో షంగా ఓ పాతిక పట్టుచీరలూ, పాతిక రత్న కంబళులూ భటులకు అందించాడు. వాటితో పాటు, భటుల భార్యలకు కూడా రెండేసి పట్టుచీరలు తీసుకెళ్ళమని ఇచ్చాడు.\n\n“మాకిచ్చారు బావుంది. మరి మా పైవాళ్ళ మాటేమిటి?” అన్నారు భటులు.\n\nరత్నాచారి చేసేదిలేక వాణిజ్యాధికారికీ, పన్నులు వసూలు చేసే అధికారికీ కూడా పట్టు చీరలు, కంబళులు ఇచ్చిపంపాడు.\n\nఆ రాత్రి రత్నాచారికి ఓపట్టాన నిద్రపట్ట లేదు. రాణీగారికి పంపిన పట్టుచీరలు, కంబ ళులు చాలా ఖరీదైనవి. ఎంత కాదన్నా వాటి ధర లక్ష వరహాల పైమాటే. కొన్ని రోజులు రొక్కం కోసం ఎదురు చూశాడు. ప్రయో జనం లేకపోయింది. ఆ విషయంగా భటు లను, అధికారులను అడగడం బావుండదని, రాజుగారికి చాలా సన్నిహితుడైన కోశాధికారికి తాను పంపిన పట్టుచీరలు, రత్నకంబళుల ధరలు పేర్కొని ఒక నమ్మకమైన సేవకుడి ద్వారా వినతి పత్రం పంపాడు.\n\nకోశాధికారి ఆ వినతిపత్రాన్ని వాణిజ్యాధికా రికి ఇచ్చాడు. వాణిజ్యాధికారి పన్నులు వసూలు చేసే అధికారిని పిలిచి తీవ్రంగా మందలిం చాడు.\n\nమరునాడు తన రొక్కం తనకు వస్తుందని ఆశతో ఎదురు చూసిన రత్నాచారికి ఆశాభం గమే కాకుండా, అవమానం కూడా కలిగింది.\n\nవాణిజ్యాధికారి గూఢచారులు వచ్చి, రత్నా చారి అంగడిని శోధించారు. పన్నులు సరిగ్గా కట్టడం లేదని తేల్చారు. అంతేగాక, అతని వద్ద లెక్కకు మించిన సంపద ఉందని కనుగొ న్నారు. అంతే! రత్నాచారిని నిర్బంధించి కారా గారంలో వేశారు.\n\nరత్నాచారి భార్యాపిల్లలు తీవ్రమైనదిగ్భ్రాంతి కిలోనై ఏం చేయడానికీ దిక్కుతోచక విల విలలాడసాగారు. సరిగ్గా ఆ రోజు సాయంకా లమే, కాశీయాత్రకు వెళ్ళిన, రత్నాచారి తండ్రి మాణిక్యాచారి ఇంటికి తిరిగి వచ్చాడు.\n\nజరిగిన దానిని తెలుసుకుని తన బాల్య స్నేహి తుడైన కోశాధికారి మేనమామను కలుసుకుని సంగతి చెప్పాడు. ఆయన్నువెంటబెట్టుకుని వెళ్ళి, కోశాధికారిని చూసి తన కొడుకు తరఫున క్షమాపణలు తెలియజేశాడు. తన కొడుకు రత్నాచారి వద్ద ఉన్న సంపద చాలా వరకు పిత్రార్జితమనీ, పన్నులు సక్రమంగా చెల్లిస్తున్నాడనీ తగిన ఆధారాలతో నిరూపించి, అతన్ని బయటకు తీసుకు రాగలిగాడు.\n\nఇవన్నీ జరగడానికి దాదాపు నెలరోజులు పట్టింది. ఆ సమయంలో రత్నాచారి వ్యాపారం బాగా దెబ్బతిన్నది. తనకు జరిగిన దుర న్యాయం తలుచుకుంటే రత్నాచారికి నిద్ర పట్టడం లేదు. “మనకు జరిగిన అన్యాయం గురించి నేనే స్వయంగా వెళ్ళి రాజుగారికి ఫిర్యాదు చేస్తాను,” అన్నాడు రత్నాచారి తండ్రితో.\n\nఆ మాట వినగానే తండ్రిగాఢంగా నిట్టూర్చి, “నువ్వొక వ్యాపారి కొడుకువై ఉండీ, ఇన్నాళ్ళు వ్యాపారం చేస్తూ కూడా నీకు లౌక్యం అబ్బ లేదు. లౌక్యం లేకనే గోటితో పోయేదానికి, గొడ్డలిదాకా తెచ్చుకున్నావు. రాణిగారికిచ్చిన పట్టు చీరలు, రత్నకంబళ్ళ గురించి కోశాధి కారికి వినతి పత్రం పంపకుండా ఉన్నట్ట యితే, డబ్బుపోయినా నీకు గౌరవం మిగిలి ఉండేది. ఇన్ని తిప్పలు వచ్చేవి కావు,\" అన్నాడు.\n\n“లక్ష వరహాల సరుకు! ఎలా వదులుకో మంటావు? మనకు ఎవరిస్తారు?” అని అడి గాడు రత్నాచారి బాధగా.\n\n“లక్షకాదు. కోటి వరహాలు సంపాదించి ఉండేవాడివి, కాస్త తెలివిని ఉపయోగించి రాజుగారి విశ్వాసం పొంది ఉంటే!” అన్నాడు తండ్రి.\n\n“అంటే, రావలసిదాన్ని అడగడమే అప రాధం అంటావా?” అని ఎదురుప్రశ్న వేశాడు రత్నాచారి.\n\n“అడగడం అపరాధం కాదు; అడిగిన పద్ధతిలోనే లౌక్యం లేదు. అందుకే, ఇంత వ్యాపారనష్టం, పరువునష్టం ఎదుర్కోవలసి వచ్చింది” అన్నాడు తండ్రి.\n\n“నువ్వేం చెబుతున్నావో నాకు అర్థంకా వడం లేదు,\" అన్నాడు రత్నాచారి అయోమ యంగా.\n\n“రాజుగారు మంచివాడయినంతమాత్రాన ఆయన పరివారమంతా మంచివారనుకోవడం తెలివిగలవాళ్ళ లక్షణం కాదు. అలా అని వారిని పగ చేసుకుంటే మనలాంటి వారికి వ్యాపారం క్షణం సాగదు. అందుకే, వ్యాపార రహస్యాలు తెలుసుకుని లౌక్యంగా వ్యాపారం చేసుకోవాలంటాను. ముక్కుసూటిగా పోయే వాడికి ముక్కు పచ్చడవుతుంది. ఇంత అనుభవించాక కూడా నీకు తెలివిరాకపోవ డమే ఆశ్చర్యంగా ఉంది,\" అన్నాడు తండ్రి బాధగా.\n\n“సరే, అప్పుడు నేను ఏం చేసి ఉండా లంటావు? డొంకతిరుగుడు లేకుండా సూటిగా చెప్పు,” అన్నాడు రత్నాచారి.\n\n'నువ్వు మొదటే పెద్ద పొరబాటు చేశావు. రాణిగారు కోరిన చీరలు, కంబళ్ళతో పాటు భటులకు కూడా ఇచ్చావు. పై అధికారు లకూ పంపావు. అంటే, వాళ్ళను మంచి చేసుకోవాలనుకున్నావు. నువ్వు చేసిన ఆపని కూడా ఒక విధంగా లంచమే కదా? అదే నీకు బెడిసికొట్టింది. అలా కాకుండా రాణిగారు కోరిన వస్త్రాలు నువ్వే స్వయంగా తీసుకుని వెళ్ళి పది మంది ఎదుట ఇచ్చి ఉంటే, నీకు రావలసిన వస్త్రాల ఖరీదుతో పాటు మంచి ప్రచారం కూడా వచ్చి ఉండేది. మన అంగడి ముందు 'రాణిగారు ధరిస్తున్న దుస్తులు మా దగ్గర దొరుకుతాయి' అని ఒక చిన్న ప్రకటన పెట్టినా మన వ్యాపారం బాగా పెరిగేది. నీకీ బాధలు, నష్టాలు, కష్టాలు వచ్చేవి కావు. అవునా?” అన్నాడు తండ్రి.\n\n“అవును, మీరన్నది ముమ్మాటికీ నిజం,” అన్నది అక్కడే ఉండి మామగారి మాటలను విన్న రత్నాచారి భార్య.\n\nతండ్రి లోకజ్ఞానికీ, వ్యాపార తెలివికీ రత్నా చారి అబ్బుర పడ్డాడు.\n\nఇది జరిగిన పదిహేను రోజుల తరవాత, రత్నాచారి తండ్రికి కోశాధికారి నుంచి పిలుపు వచ్చింది. ఆయన వెళ్ళి కోశాధికారిని కలుసు కున్నాడు. అప్పుడు కోశాధికారి, “మీ కొడుకు రత్నాచారికి జరిగిన అన్యాయం రాజుగారి దృష్టికి తీసుకు వెళ్ళాను. ఆయన విచారణ జరిపి, దోషులను శిక్షించి, రత్నాచారికి చెంద వలసిన మొత్తానికి రెట్టింపుగా చెల్లించమని ఆదేశించారు,” అంటూ రెండు లక్షల వర హాలు అందజేశాడు.\n\nఆ మొత్తాన్ని చూసి రత్నాచారి, ఆయన భార్య, కొడుకు ఎంతగానో సంతోషించారు.",
            "book_page_end": 31,
            "story_id": "2006_10_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 32,
            "pdf_page_start": 32,
            "pdf_page_end": 32,
            "author": "చందమామ బృందం",
            "genre": "వ్యాసం",
            "moral": "చందమామ బృందం",
            "keywords": [
                "తాబేలు",
                "హారియట్",
                "జంతు ప్రదర్శనశాల",
                "వనజా శివసుబ్రహ్మణ్యం",
                "అంతరిక్షగామి",
                "రష్యా"
            ],
            "characters": [
                "హారియట్",
                "అద్వైత్య- 1",
                "స్టీవ్ ఇర్విన్",
                "డార్విన్",
                "లార్డ్ క్లైవ్",
                "ఎస్. వనజా శివసుబ్రహ్మణ్యం"
            ],
            "locations": [
                "బ్రిజ్బేన్ (ఆస్ట్రేలియా)",
                "గాలపాగోస్ దీవి",
                "కలకత్తా",
                "మాస్కో",
                "మలేసియా"
            ],
            "content": "జంతు ప్రదర్శనశాలలో జన్మదిన వేడుక!\nగత నవంబర్ 15వ తేదీ ఆస్ట్రేలియాలోని బ్రిజ్బేన్ జంతు ప్రదర్శన శాలలో జన్మ దిన వేడుక జరిగింది. 175సం.లు పూర్తిచేసుకున్న హారియట్ అనే తాబేలుకు ఆరోజు జన్మదినం. దానికి లేత ఎరుపు రంగు హైబిస్కస్ ఫ్లవర్ కేక్ ఇవ్వబడింది. దానిని చూసి సందర్శకులందరూ ఎంతో సంతోషిం చారు. హారియట్ను 1835వ సం.లో సుప్రసిద్ధ శాస్త్రవేత్త డార్విన్ పెద్ద పెద్ద తాబేళ్ళకు ప్రసిద్ధిగాంచిన జయింట్ గాలపాగోస్ దీవిలో కనుగొన్నాడు. గత 17 సం.లుగా బ్రిజ్బేన్ జూలో ఉంటున్నది. దాని రక్షణా బాధ్యతలు నిర్వహిస్తూన్న స్టీవ్ ఇర్విన్, అది మరో పాతిక సంవత్సరాలు జీవించే అవకాశం ఉందని చెబుతున్నాడు. ప్రపంచంలోనే అత్యధికమైన వయసు గల జంతువు కూడా అద్వైత్య- 1 అనే తాబేలు అన్నది ఇక్కడ చెప్పుకో తగ్గ మరో విశేషం. అది కలకల్తా అలిపూర్ జూలో ఉంటున్నది. దాని వయసు 255 సం.లు. దీనిని గవర్నర్ జనరల్ లార్డ్ క్లైవ్ తీసుకువచ్చి కలకత్తా జంతు ప్రదర్శనశాలకు ఇచ్చాడని చెబుతారు.\n\nభారతీయ మహిళా అంతరిక్షగామి!\nముప్ఫై అయిదు సం.ల వయసు గల ఎస్. వనజా శివసుబ్రహ్మణ్యం మలేసియాలో స్థిరపడిన భారతీయ సంతతికి చెందిన మహిళా ఇంజినీర్. వచ్చే సంవత్సరం ఇంటర్నేషనల్ స్పేస్ స్టేషన్కు వెళ్ళిరావడానికి ఎంపికయిన నలుగురు అభ్యర్థులలో వనజ ఒకరు. మరి ముగ్గురు పురుష అభ్యర్థులతో పాటు ఆమె ప్రస్తుతం రష్యన్ స్పేస్ ఏజెన్సీలో జరిగే వైద్య సంకేతిక పరీక్షల కోసం మాస్కోకు వెళుతున్నది.",
            "book_page_end": 32,
            "story_id": "2006_10_10",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "చందమామ క్విజ్ - 9",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "క్విజ్",
            "moral": "చందమామ బృందం",
            "keywords": [
                "విష్ణువు",
                "గ్రీకు దేవత",
                "బొప్పాయి",
                "సిద్ధార్థుడు",
                "క్విజ్",
                "పర్షియన్ పాలకుడు"
            ],
            "characters": [
                "చందమామ బృందం"
            ],
            "locations": [
                "చందమామ కార్యాలయం"
            ],
            "content": "ఈ క్విజ్లో అడిగే ప్రశ్నలన్నీ 2005 జనవరి- డిసెంబర్ మధ్య వెలువడిన చందమామ సంచికలలోని కథలు, శీర్షికల నుంచే ఉంటాయి. చదివినవి జ్ఞాపకం ఉంటే వీటన్నిటికీ సమా ధానాలు వెంటనే స్ఫురిస్తాయి. లేకుంటే పన్నెండు సంచికలను పక్కన పెట్టుకుని తిరగేస్తే ఇట్టే తెలిసిపోతాయి. కనుగొనడం కూడా చాలా సరదాగా ఉంటుంది.\n\nమీరు చేయవలసిందేమంటే : 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్కోడ్తో సహా పూర్తి చిరునామా రాయండి. 3. ఒక కుటుంబంలో ఒకరు మాత్రమే పాల్గొనాలి. 4 . చందాదారు అయితే, ఆ నంబర్ రాయండి. 5. కవరు మీద చందమామ క్విజ్- 9 అని రాసి, చందమామ పూర్తి చిరునామా రాసి మాకు పంపండి. 6. అక్టోబర్ నెలాఖరులోగా మీ ఎంట్రీ మాకు అందాలి. 7. డిసెంబర్ నెల సంచికలో ఫలితాలు వెలువడతాయి.\n\n1. విష్ణువు అంటే నిర్వచనం ఏమిటో తెలుసా?\n2. ప్రాచీన గ్రీకు మహిళలు పూజించిన వివాహాల అధిదేవత పేరేమిటో తెలుసా?\n3. బొప్పాయి పండులో ఔషధ గుణాలు నిండిన తెల్లటి పదార్థం పేరేమిటి?\n4. “మనిషినై పుట్టినందుకు సార్థకతకోసం ఆరాట పడుతున్న నన్ను, ఈ రాత్రివేళలో నగరం దాటించిన, నీ ఉపకారాన్ని మరువలేను,” అని సిద్ధార్థుడు కృతజ్ఞతలు తెలియజేసిన సారథి పేరే మిటి?\n5. దక్షిణ భారతదేశంలోని ఒక స్టేడియంను ‘పొగాకు వాడకూడని ప్రాంతంగా' ప్రకటించారు. అది ఎక్కడ ఉన్నది?\n6. “దేవుడు ప్రపంచం సంక్షోభంలో తల్లడిల్లాలని ఆశించ లేదు. తన బిడ్డలు శాంతి సౌఖ్యాలతో, సంపదలతో, మంచి పాలనతో వర్థిల్లాలనే కోరుకున్నాడు,” అని శిలాశాసనాలలో చెక్కించిన పర్షియన్ పాలకుడు ఎవరు?\n7. ఈ చిత్రం ఏ కథలో చోటుచేసుకున్నది?",
            "book_page_end": 33,
            "story_id": "2006_10_11",
            "raw_genre_backup": "క్విజ్",
            "normalized_genre_te": "క్విజ్",
            "normalized_genre_code": "QUIZ",
            "content_type": "QUIZ / PUZZLE",
            "language": "TELUGU"
        },
        {
            "title": "రంగయ్య సంపద!",
            "book_page_start": 34,
            "pdf_page_start": 34,
            "pdf_page_end": 35,
            "author": "కె. రాజీవ్ రెడ్డి",
            "genre": "నీతి కథ",
            "moral": "దైవభక్తితో పాటు సాటి మనుషుల పట్ల కనికరం, పరోపకార బుద్ధి ఉండాలి. ఈ గుణాలే నిజమైన సిరిసంపదలను తెచ్చిపెడతాయి.",
            "keywords": [
                "రంగయ్య",
                "మాధవయ్య",
                "దైవభక్తి",
                "పరోపకారం",
                "బంగారు నాణాలు",
                "అమ్మవారి గుడి"
            ],
            "characters": [
                "రంగయ్య",
                "మాధవయ్య",
                "ముసలివాడు",
                "అమ్మవారు (కలలో)"
            ],
            "locations": [
                "అవంతీ నగరం (సమీప అరణ్యం)",
                "గ్రామం",
                "అమ్మవారి గుడి"
            ],
            "content": "అవంతీ నగర సమీపంలోని అరణ్య ప్రాంతం లోగల ఒక గ్రామంలో రంగయ్య, మాధవయ్య అనే ఇద్దరు మిత్రులు ఇరుగుపొరుగు ఇళ్ళల్లో నివసిస్తూండేవాళ్ళు. ఇద్దరూ అడవికి వెళ్ళి, మూలికలను సేకరించి, నగరానికి తీసుకు పోయి వైద్యులకు అమ్మి, వాళ్ళిచ్చే సొమ్ముతో తమ కుటుంబాలను నెట్టుకు రాసాగారు.\n\nఇద్దరూ కష్టపడి శ్రమించే స్వభావం కల వారు. మాధవయ్యకు మితిమించిన దైవభక్తి. ఎప్పటికైనా దేవుడి కరుణతో తమ కష్టాలు తొలగి పోయి, చీకూ చింతా లేని జీవితం గడపగల మని కలలు కంటూ ఉండేవాడు. రంగయ్యకు దైవభక్తి లేకపోలేదు గాని, అంతకు మించిన పరోపకారబుద్ధి కలవాడు.\n\nఅడవికీ, గ్రామానికీ మధ్య చిన్న వాగు పారు తోతోంది. దాని గట్టున వేపచెట్టు కింద అమ్మవారి గుడి ఉంది. మిత్రులు ఇద్దరూ అడవిలోకి వెళ్ళే ముందు అమ్మవారికి మొక్కుకుని వెళ్ళే వారు. తిరిగి వచ్చేప్పుడు, అడవిలో దొరికిన ఒకటి రెండు పళ్ళను, అమ్మవారి విగ్రహం ముందుంచి వెళ్ళేవారు. అలా రోజులు గడిచేవి.\n\nఒకనాడు వాళ్ళు అడవినుంచి తిరిగి వస్తుం డగా, గుడి ముందు కంటిచూపు సరిగా లేని ఒక ముసలివాడు కనిపించాడు. మితిమించిన నీరసం కారణంగా లేచి నిలబడలేక పోయాడు. రంగయ్య ముసలివాణ్ణి చూడగానే, వాగు నుంచి నీళ్ళు తెచ్చి తాగడానికి ఇచ్చి, దప్పిక తీర్చాడు. ఆ తరవాత చేతిలోని పళ్ళనిచ్చి, నగరానికి బయలుదేరాడు.\n\nఅయితే, మాధవయ్య, ముసలివాణ్ణి ఏమాత్రం పట్టించుకోలేదు. అమ్మవారికి భక్తితో మొక్కుకుని, సేకరించిన మూలికలతో నగరం కేసి బయలుదేరాడు.\n\nమరునాడు కూడా ముసలివాడు అక్కడే ఉన్నాడు. రంగయ్య, తెచ్చుకున్న రొట్టెల్లో రెండు అతనికిచ్చి తినమ న్నాడు. తిరిగి వచ్చేప్పుడు అడవి నుంచి తెచ్చిన పళ్ళను కొన్ని ముసలి వాడికిచ్చి బయలుదే రాడు. ఇలాగే మూడు రోజులు గడిచాయి.\n\nమూడోరోజుసాయం కాలం, రంగయ్య ఇంటి వెనక కొట్టంలో ఆవును కట్టేసిన గుంజ పైకి రావడంతో, దాన్ని మళ్ళీ నాట డానికి అతడు పక్కనే గోతిని తవ్వసాగాడు. అప్పుడు గునపానికి ఏదో గట్టిగా తగిలింది. తీసి చూస్తే, చిన్న రాగి పాత్ర. దాన్నిండా బంగారు నాణాలు కనిపించాయి. వాటిని చూడగానే, తన దరిద్రం తీరిపోయిందని రంగయ్య ఎంతగానో సంతోషించాడు.\n\nమరునాడు తెల్లవారగానే, ఈ సంతోష విష యాన్ని ముసలివాడికి చెబుదామని, మరిన్ని రొట్టెలు తీసుకుని రంగయ్య గుడి దగ్గరికి వెళ్ళాడు. అయితే, అక్కడ ముసలివాడు కని పించలేదు. రంగయ్య అమ్మవారికి మొక్కు కుని ఇంటికి తిరిగివచ్చాడు. దొరికిన ధనంతో కొద్దిగా పొలం కొనుక్కుని వ్యవసాయం ప్రారం భించాడు. తీరిక దొరికినపుడల్లా అడవికి వెళ్ళి, మునుపటిలాగే మూలికలు సేకరించుకు వచ్చి అమ్ముకుంటూ, హాయిగా భార్యాపిల్లలతో కాలం గడపసాగాడు.\n\nఇదంతా చూసి మాధవయ్యకు చాలా ఆశ్చర్యం కలిగింది. అతడు ఒకనాడు అడవి నుంచి తిరిగి వచ్చి, మిట్టమధ్యాహ్నం కావ డంతో, వాగులో కాళ్ళుచేతులు కడుక్కుని, అమ్మవారి గుడి ముందు కూర్చుని, “తల్లీ, నేను నిన్ను ఎంత భక్తితో కొలుస్తున్నాను? అయినా, నా మీద నీకు దయ కలగడం లేదు! నా బ్రతుకు ఇంతేనా?” అనుకుంటూ చెట్టు బోదెకు ఆనుకుని అలాగే నిద్రపోయాడు.\n\nఅప్పుడతనికి ఒక కలవచ్చింది. “నా మీద భక్తి చూపుతున్నావు, సంతోషం. అయితే, సాటి మనుషుల మీద కనికరం అన్నది నీలో కరు వయింది కదా? కంటిచూపు లేక కదలలేని ముసలివాడికి సాయం చేయకుండా నన్ను మొక్కి ప్రయోజనం ఏమిటి? నీలాంటి వాడికి సంపదలు కలిగితే, పొరుగువారికి ఒరిగేదే మిటి? నీ మిత్రుడు రంగయ్య వంటి వాడికి సంపదలు కలిగితే, చుట్టూ ఉన్న పదిమందికీ సాయపడగలడు. సంపదల వల్ల ప్రయోజ నమే అది కదా. సాటి మనిషికి సాయపడాలనే దయాగుణమే అతడికి సిరిసంపదలను తెచ్చి పెట్టింది?\" అన్న మాటలు వినిపించాయి.\n\nమాధవయ్య ఉలిక్కిపడి లేచాడు. “తల్లీ, నా కళ్ళు తెరిపించావు. ఇకపై నాలాగే అంద రిని భావించి, చేయ తగిన సాయం చేయ గలను,\" అంటూ అమ్మవారికి మొక్కుకుని ఇంటిదారి పట్టాడు.",
            "book_page_end": 35,
            "story_id": "2006_10_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ధీరోదాత్త అభిప్రాయం!",
            "book_page_start": 36,
            "pdf_page_start": 36,
            "pdf_page_end": 37,
            "author": "చందమామ బృందం",
            "genre": "వ్యాసం",
            "moral": "నిజాయితీ, ధైర్యం, నిస్పాక్షికత గల నాయకుడు తన వ్యక్తిగత అభిప్రాయాలను పక్కన పెట్టి, దేశానికి అవసరమైన వ్యక్తిని ఎంపిక చేస్తాడు.",
            "keywords": [
                "జఫర్సన్ డేవిస్",
                "రాబర్ట్ లీ",
                "అంతర్యుద్ధం",
                "నిజాయితీ",
                "బానిసత్వం",
                "నాయకత్వం"
            ],
            "characters": [
                "జఫర్సన్ డేవిస్ (ప్రెసిడెంట్)",
                "జనరల్ రాబర్ట్ లీ",
                "కార్యదర్శి",
                "మిస్టర్ ఎక్స్"
            ],
            "locations": [
                "అమెరికా సంయుక్త రాష్ట్రాలు"
            ],
            "content": "ఈనాడు అమెరికా సంయుక్త రాష్ట్రాలుగా పిలువబడుతూన్న దేశం 1861-1865 మధ్య కాలంలో రెండు శిబిరాలుగా విభజింప బడి ఉండేది. బానిసత్వం అనే సంప్రదాయాన్ని కొనసాగించడమా, నిర్మూలించడమా అన్న సమస్య మీద ఒకదానిపై ఒకటి పోరాడుతూ ఉండేవి. బానిసత్వాన్ని నిర్మూలించాలనే ఉత్త రాది రాష్ట్రాలు ‘యూనియన్' అనీ, దక్షిణాది రాష్ట్రాలు ‘కాన్ఫెడెరసీ' అనీ పిలువబడేవి. దక్షి ణాది కాన్ఫెడెరసీ విచ్ఛిన్నమయ్యేంతవరకు రెండు శిబిరాల మధ్య అంతర్యుద్ధం కొనసాగింది.\n\nఅయితే, ముఖ్యమైన ఆ చారిత్రక సంఘ టనకూ, మనం ఈ శీర్షికలో ప్రస్తావిస్తూన్న క్లుప్త మైన సంభాషణకూ అంతగా సంబంధం లేదు. ఆసంభాషణ 'కాన్ఫెడెరసీ' ప్రెసిడెంట్ జఫర్సన్ డేవిస్కూ అతని సర్వసైన్యాధ్యక్షుడు జనరల్ రాబర్ట్ లీకి మధ్య చోటుచేసుకున్నది.\n\nఒకనాడు ప్రెసిడెంట్, సైన్యాధ్యక్షుణ్ణి పిలిచి, చాలా ముఖ్యమైన విభాగంలో ఉన్నత పదవి ఖాళీ అయిందని తెలియజేశాడు. ఆ ఉద్యోగా నికి తగిన వ్యక్తిగా ఆయన ఒకరిని సూచించాడు. ఆ వ్యక్తి పేరు 'మిస్టర్ ఎక్స్' అనుకుందాం. “ఆ విభాగానికి నాయకత్వం వహించవలసిన వ్యక్తి చాలా నిజాయితీ పరుడూ, రుజువర్తనుడూ, ధైర్యశాలీ అయి ఉండాలని నీకు తెలుసుకదా? మిస్టర్ ఎక్స్ ఆ పదవికి తగినవాడని నువ్వు భావిస్తున్నావా? నీ అభిప్రాయాన్ని బట్టి నా నిర్ణయం ఉంటుంది. నీకు ఆమోదయోగ్య మయినట్టయితేనే, అతనికి ఆ పదవీ నియా మక ఉత్తరువు పంపించు,” అన్నాడు.\n\nజనరల్ లీ కేసి చూస్తూ, ప్రెసిడెంట్ కార్య దర్శి భావయుక్తంగా నవ్వాడు. మిస్టర్ ఎక్స్ ఆ పదవి ఎంతో గౌరవప్రదమైనప్పటికీ, జన రల్ లీ ఆ నిర్ణయానికి అంగీకరించడని కార్య దర్శి దృఢంగా నమ్మాడు.\n\n“నిజం చెప్పాలంటే, ఆ పదవికి అంతకన్నా మించిన వ్యక్తి మీకు దొరకడు. మిస్టర్ ఎక్స్ అందుకు సరైన వ్యక్తి. క్లిష్టతరమైన ఇలాంటి పరిస్థితిలో అలాంటి కార్యనిర్వాహకుడు మనకు చాలా అవసరం. అతడు మన నమ్మకాన్ని వమ్ము చేయడు,” అన్నాడు జనరల్ లీ.\n\n“అయ్యో, భగవంతుడా!\" అని ఆశ్చర్య పోయాడు ప్రెసిడెంట్ కార్యదర్శి.\n\n“ఏమిటి సంగతి?\" అని అడిగాడు జనరల్ లీ. ప్రెసిడెంట్ డేవిస్ తన కార్యదర్శి కేసి ఆశ్చర్యంగా చూశాడు.\n\n“చెబుతాను, జనరల్. మిస్టర్ ఎక్స్ ఎప్పుడు గాని మీ గురించి ఒక్క మంచి మాట చెప్పిన పాపాన పోలేదు. అవకాశం దొరికినప్పుడల్లా తమరు మహాగర్విష్ఠి, అహంభావి అనీ, అంతెం దుకు అసమర్థుడని కూడా మీ మీద నిప్పులు చెరిగేవాడు! అలాంటి వ్యక్తిని తమరు ప్రతిష్ఠా త్మకమైన ఆ పదవికి ఆమోదించడం ఆశ్చర్యం కాదా?” అన్నాడు కార్యదర్శి.\n\n“అవన్నీ నాకు తెలుసు. అయినా, ప్రెసి డెంట్ అడిగింది మిస్టర్ ఎక్స్ గురించి నా అభి ప్రాయమే తప్ప, నా గురించి మిస్టర్ ఎక్స్ అభి ప్రాయం కాదు కదా!\" అని నింపాదిగా వివరిం చాడు నిజాయితీపరుడూ, మహా ధైర్యశాలీ అయిన జనరల్ లీ.",
            "book_page_end": 37,
            "story_id": "2006_10_13",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పెరటిమొక్క",
            "book_page_start": 38,
            "pdf_page_start": 38,
            "pdf_page_end": 40,
            "author": "నందిరాజు పద్మలతాజయరాం",
            "genre": "నీతి కథ",
            "moral": "తల్లిదండ్రులు తమ పిల్లలను అతిగా గారాబం చేయకుండా, కష్టపడే స్వభావాన్ని, బాధ్యతను నేర్పించాలి. కష్టార్జితమే నిజమైన సంపద.",
            "keywords": [
                "వల్లభశ్రేష్ఠి",
                "వరదయ్య",
                "రామదేవుడు",
                "వాసుదేవుడు",
                "అతిగారాబం",
                "కష్టార్జితం"
            ],
            "characters": [
                "వల్లభశ్రేష్ఠి",
                "శ్రేష్ఠి భార్య",
                "రామదేవుడు (కొడుకు)",
                "వాసుదేవుడు (కొడుకు)",
                "వరదయ్య (మిత్రుడు)",
                "శ్రేష్ట (వరదయ్య కూతురు)",
                "శ్వేత (వరదయ్య కూతురు)"
            ],
            "locations": [
                "రాయపురం",
                "విజయనగరం"
            ],
            "content": "వల్లభశ్రేష్ఠి రాయపురంలో పేరున్న నగల వర్తకుడు. నగరంలోని ధనిక కుటుంబాల వారందరికీ శ్రేష్ఠి నమ్మకమైన వ్యక్తి కావడంతో అతనికి ఎప్పుడూ చేతినిండా పనీ, ఇనప్పెట్టె నిండా కాసులూ ఉంటూండేవి. అతనికి రామదేవుడు, వాసుదేవుడు కవల పిల్లలు. లేక లేక పుట్టిన వారవడంతో అతిగారాబం చేసింది తల్లి. దాంతో ఇద్దరికీ చదువు పట్ల శ్రద్ధ లేక పోయింది. తండ్రి వ్యాపారం పట్ల కూడా ఆసక్తి లేకుండా స్నేహితులతో సరదాగా కాలక్షేపం చేయడం వాళ్ళ నిత్యకృత్యంగా మారింది.\n\nవల్లభశ్రేష్ఠికి పిల్లల ప్రవర్తన బాధ కలిగించ సాగింది. “వీళ్ళిద్దరూ ఇలా బాధ్యతా రహి తంగా తయారుకావడానికి నీ అతిగారాబమే కారణం. మనం వెళ్ళిపోయాక, వీళ్ళెలా బతుకుతారు?” అని అన్నాడు ఆవేదనగా శ్రేష్ఠి భార్యతో.\n\n“నాలుగుతరాలు కూర్చుని తిన్నా తరగని ఆస్తిమనది. అల్లారుముద్దుగా పెరిగినపిల్లలు. కష్టపడి పని చేసి సంపాదించవలసిన అవ సరం ఏముంది?\" అని ఎదురు ప్రశ్నవేసింది ఆయన భార్య.\n\nఇక ఆమెతో మాట్లాడి లాభం లేదనుకున్న శ్రేష్ఠి అంతటితో ఆ విషయాన్ని వదిలిపెట్టాడు.\n\nరెండు రోజుల తరవాత శ్రేష్ఠి కొడుకులను చేరపిలిచి, \"విజయనగరంలో ఉన్న నా మిత్రుడు వరదయ్యకు అత్యవసరంగా ఈ లేఖను ఇచ్చిరావాలి. ఆ పని చాలా గోప్యంగా జరగాలి. అందుకే మీ ఇద్దరినీ పంపాలను కుంటున్నాను. ఈ లేఖను తీసుకు వెళ్ళి ఆయన చేతికివ్వండి. విజయనగరం అద్భుత మైన చారిత్రక నగరం. అక్కడి వింతలన్నీ చూసి నెమ్మదిగా తిరిగిరండి,” అన్నాడు.\n\nఅన్నదమ్ములు అందుకు సంతోషంగా అంగీకరించి, అప్పటికప్పుడే బయలుదేరి విజయనగరం వెళ్ళారు.\n\nలేఖ అందుకుని చదివిన వరదయ్య, మౌనంగా తలపంకించాడు. ఆ తరవాత మిత్రుడి కొడుకులిద్దరికీ ఆతిథ్యమిచ్చి, నగరంలోని వింతలూ, విశేషాలు చూడడానికి ఏర్పాటు చేశాడు. వరదయ్య భార్య వారిని ప్రేమతో ఆదరించింది. వరదయ్యకు కవల ఆడపిల్లలు శ్రేష్ట, శ్వేత చూడ చక్కనివారు. మంచి గుణవంతులు. వాసుదేవ, రామదేవు లకు వారి మీద ఇష్టం కలిగింది.\n\nవారం రోజుల తరవాత, వల్లభశ్రేష్ఠి నుంచి సేవకుడు ఒక ఉత్తరం తీసుకువచ్చాడు.\n\n“నాయనలారా, అనుకోని ప్రమాదం వచ్చి పడింది. నాలుగు రోజుల క్రితం మన దుకా ణంలో పెద్ద దొంగతనం జరిగింది. రాత్రికి రాత్రే మన ఆస్తి అంతా దొంగల పాలయింది. ఊళ్ళో వాళ్ళు కుదువ పెట్టిన బంగారం కూడా పోవడంతో, ఇవ్వమని నిర్బంధిస్తున్నారు. నన్ను రాజుగారి వద్దకు తీసుకువెళ్ళడానికి సన్నాహాలు చేస్తున్నారు.ఈ అవమానం భరించ లేని నేను, మీ అమ్మ ఊరొదిలి వెళుతున్నాం. రోజులు కలిసొస్తే తిరిగి కలుద్దాం.”\n\nఉత్తరం చదివిన కొడుకులిద్దరికీ గుండె జారినంత పనయింది. భవిష్యత్తు పట్ల భయం పట్టుకున్నది.\n\nసంగతివిన్న వరదయ్యలో అనూహ్యమైన మార్పు వచ్చింది. “ఊరికే కూర్చుని తినే వాళ్ళని పోషించడానికి నేను మీనాన్నలాంటి కోటీశ్వరుణ్ణి కాను. ఇక మీ దారి మీరు చూసుకోండి,” అన్నాడు అన్నదమ్ములతో.\n\nఆ మాటలు విని వాళ్ళు అవమానంతో కుంచించుకుపోయారు. అయినా, ఏపనీ చేతగాని తమకు భుక్తి గడవడం ఎలా? అందువల్ల అభిమానం చంపుకుని వరద య్యనే తమకు ఏదైనా పని ఇప్పించమన్నారు అన్నదమ్ములు. సరేనని వరదయ్య, రామ దేవుడికి బట్టలకొట్టులో లెక్కలు రాసే పనినీ, వాసుదేవుడికి తనతోటలో పండిన కూరగాయ లను సంతలో అమ్ముకుని వచ్చే పనినీ అప్ప గించాడు. మొదట్లో అసలు ఒళ్ళు వంగని అన్నదమ్ములు పనిచెయ్యలేక చాలా అవస్థ పడ్డారు.\n\n“చూశావా, తమ్ముడూ, ఈ వరదయ్య ఎంత కర్కోటకుడో! నిన్న లెక్కల్లో పదిరూ పాయలు తక్కువయిందని నాకు తిండి కూడా పెట్టలేదు, ” బాధగా అన్నాడు రామదే వుడు వాసుదేవుడితో.\n\n“అవునన్నయ్యా! గంపల కొద్దీ కూరగా యల్ని మోసుకు పొమ్మంటాడే తప్ప, ఒక్క బండి కూడా కట్టించడు. రోజూ నాలుగు కోసులదూరం బరువులు మోస్తూ వెళ్ళి వస్తున్నా జాలి లేదు,” అని తన గోడు చెప్పు కున్నాడు వాసుదేవుడు.\n\n“పోనీలే. నాన్నగారన్నట్టు కష్టపడ్డవాడి కెప్పుడూ ఫలితం దక్కకుండా పోదు. మనకూ మంచి రోజులు వస్తాయి,” అని తమ్ముణ్ణి ఊరడించాడు రామదేవుడు. రోజులు గడు స్తున్న కొద్దీ, అన్నదమ్ములిద్దరికీ పని మీద శ్రద్ధ కలగసాగింది. వ్యాపారంలోని మెలుకువలు అర్థంకాసాగాయి. వరదయ్య కూతుళ్ళు శ్రేష్ట రామదేవుణీ, శ్వేత వాసుదేవుణ్ణి అభిమానంగా చూసుకోసాగారు. వరదయ్య నెలజీతం కింద కొంత సొమ్ము ఇవ్వడంతో దానిని జాగ్రత్తగా దాచుకున్నారు అన్నదమ్ములు.\n\nఆరు నెలల తరవాత వల్లభశ్రేష్ఠి, భార్యతో కలిసి విజయనగరం వచ్చాడు. తల్లిదండ్రుల్ని చూసిన అన్నదమ్ములిద్దరూ కన్నీటి పర్యం తమయ్యారు. ప్రయోజకులైన కొడుకులను చూసి తండ్రి కూడా సంతోషించాడు.\n\n“మిత్రమా! పోయిన సొమ్ముదొరికింది. కష్టార్జితం ఎక్కడికీ పోదని అర్థమయింది. ఇక మా ఊరెళతాం. నీకు వేనవేల కృతజ్ఞతలు,\" అన్నాడు శ్రేష్ఠి వరదయ్యతో నర్మగర్భంగా.\n\n“మీ కొడుకులతో పాటు కోడళ్ళను కూడా తీసుకువెళ్ళు, మిత్రమా! నా కూతుళ్ళకు ప్రయోజకులైన భర్తలు దొరికారు,” అన్నాడు వరదయ్య నవ్వుతూ.\n\nశ్రేష్ఠి అందుకు సంతోషంగా అంగీకరిం చాడు. పెళ్ళి జరిగిన మరునాడు, “నా బట్టల వ్యాపారం కన్నా, నీ బంగారం వ్యాపారం విలువైనది కదా? నా కన్నా నువ్వే మంచి వ్యాపారవేత్తవి. నువ్వే నీ కొడుకులను దారిలో పెట్టవచ్చుకదా? దొంగతనం జరిగిందన్న నెపం మీద, నా దగ్గర పనివాళ్ళను చేశావెందుకు?” అని అడిగాడు వరదయ్య వియ్యంకుణ్ణి రహస్యంగా.\n\n\"పెరటిమొక్క వైద్యానికి పనికిరాదంటారు కదా! నా దగ్గరున్నంతవరకు నా బిడ్డలకు కష్టించే తత్వంరాదని అర్థమయింది. అవ సరం ఉంటే తప్ప వాళ్ళు ఏపనికీ లొంగరని తెలిసింది. అందుకే ఈ యుక్తిని అమలు చేశాను,” అన్నాడు వల్లభశ్రేష్ఠి.\n\nతండ్రికి తగ్గ తనయులుగా, అనతికాలం లోనే రామదేవ, వాసుదేవులిద్దరూ రాయ పురంలో మంచి పేరు తెచ్చుకున్నారు.",
            "book_page_end": 40,
            "story_id": "2006_10_14",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "విశ్వం": 1,
            "చందమామ బృందం": 7,
            "మాచిరాజు కామేశ్వరరావు": 1,
            "దేవరకొండ శేషగిరిరావు": 1,
            "టి. రాజేంద్ర రచన": 1,
            "వియోగి": 1,
            "కె. రాజీవ్ రెడ్డి": 1,
            "నందిరాజు పద్మలతాజయరాం": 1
        },
        "genre_counts": {
            "వ్యాసం": 4,
            "సంపాదకీయము": 1,
            "జానపద కథ": 2,
            "ఫేబుల్": 1,
            "ధారావాహిక": 1,
            "బేతాళ కథలు": 1,
            "నీతి కథ": 3,
            "క్విజ్": 1
        }
    }
}