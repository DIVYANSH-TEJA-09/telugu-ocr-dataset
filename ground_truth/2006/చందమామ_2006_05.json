{
    "book_id": "చందమామ_2006_05",
    "stories": [
        {
            "title": "సెలవురోజులు",
            "book_page_start": 5,
            "pdf_page_start": 5,
            "pdf_page_end": 5,
            "author": "బి. నాగిరెడ్డి, చక్రపాణి, విశ్వం",
            "genre": "సంపాదకీయం",
            "moral": "సమయాన్ని వృథా చేయకుండా సెలవులను సద్వినియోగం చేసుకుని, సామాజిక స్పృహను పెంపొందించుకోవాలి.",
            "keywords": [
                "వేసవి సెలవులు",
                "సామాజిక స్పృహ",
                "విద్యార్థులు",
                "సద్వినియోగం",
                "నాయకత్వం"
            ],
            "characters": [
                "పిల్లలు",
                "తల్లిదండ్రులు"
            ],
            "locations": [
                "భారతదేశం"
            ],
            "content": "మనదేశం మొత్తం మీద పాఠశాల విద్యార్థులకు చాలావరకు మేనెల, జూన్ నెల తొలివారం వరకు వేసవి సెలవులు అన్నది మనకందరికీ తెలుసు. నగరాలలో, పట్టణాలలో ఉండే పిల్లలు తమ స్వస్థలాలకు వెళ్ళడానికి ఉత్సాహపడుతూ ఉంటారు. తొమ్మిది, పది నెలల విరామం తరవాత పెద్దలనూ, బంధుమిత్రులనూ కలుసుకోవడం; వారి ప్రేమాభిమా నాలు పంచుకోవడం - తిరిగి చదువులు ప్రారంభించడానికి నూతనోత్తేజం కలిగించడంతో పాటు, జీవితంలో మరపురాని మధురానుభూతిని కలిగిస్తాయి.\nఅయితే, ఇలాంటి అవకాశం పిల్లలందరికీ ఉంటుందని చెప్పలేం. సెలవురోజుల్లోనే పైతరగతి పాఠాలు చదివేయడం; ఎంట్రన్స్ పరీక్షలకు సిద్ధం కావడం; స్పోకెన్ ఇంగ్లీష్ క్లాసులు, యోగా తరగతులు అంటూ సెలవుల్లోనూ తీరిక లేకుండా చదువుల్లో తలమున కలుగా తిరిగే విద్యార్థులూ ఉన్నారు!\nఅయినా, ఇలాంటివాటితో పాటు పిల్లలు ఇల్లు శుభ్రం చేయడం, తోటపని చేయ డంలాంటి వాటిలో తల్లిదండ్రులకు సాయపడవచ్చు. పైగా, వీటిని నాలుగు గోడల మధ్యకే పరిమితం చేయకుండా మరింత విస్తృతపరచవచ్చు. అంటే ఇరుగు పొరుగుకూ, వీధిలోని వారికీ, ఊళ్ళో వాళ్ళకూ సాయపడడం కూడా ఎంతైనా అవసరం. ఎందుకంటే, ఇది కుటుంబాలకు కుటుంబమైన సామాజిక స్పృహను పసిప్రాయంలోనే కలిగిస్తుంది. పిల్లలలో ఐకమత్యాన్నీ, నాయకత్వ లక్షణాలనూ పెంపొందిస్తుంది. సమయాన్ని వృథా చేయకుండా సెలవులను సద్వినియోగం చేసుకున్నామన్న తృప్తిని కలిగిస్తుంది.",
            "book_page_end": 5,
            "ఆజ్ఞాపించండి, ప్రభూ!": null,
            "story_id": "2006_05_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "వింతస్వార్థం",
            "book_page_start": 7,
            "pdf_page_start": 7,
            "pdf_page_end": 11,
            "author": "డా. జొన్నలగడ్డ మార్కండేయులు",
            "genre": "సాంఘికం",
            "moral": "కొందరి స్వార్థపూరిత చర్యలు కూడా మంచి ఫలితాలను ఇవ్వవచ్చు, అయితే హృదయ సౌందర్యం (నిజమైన ప్రేమ, ప్రయత్నం) ఎప్పుడూ అద్భుతమైనదే.",
            "keywords": [
                "మంత్రసాని",
                "కాన్పు",
                "జమీందారు",
                "రాగిణి",
                "కళ్యాణవర్మ",
                "చూపు",
                "గాంధారి"
            ],
            "characters": [
                "ఎల్లాయమ్మ",
                "జమీందారు",
                "ఈశ్వరయ్య",
                "కళ్యాణవర్మ",
                "రాగిణి",
                "కళ్యాణవర్మ తల్లి",
                "వైద్యులు"
            ],
            "locations": [
                "వెదిరేశ్వరం",
                "విదురేశ్వరాలయం"
            ],
            "content": "వెదిరేశ్వరం అనే గ్రామంలో, ఎల్లాయమ్మ అనే మంత్రసాని ఉండేది. నెలలు నిండి కాన్పువచ్చే సమయంలో, ఆ చుట్టు పక్కల గ్రామాలలో అందరూ ఎల్లాయమ్మనే పిలిచేవారు. తల్లీ, బిడ్డలపాలిట మంచి హస్తవాసి గల రక్షణదేవతగా, ఆమె పేరు పొందింది.\nఒక రోజు ఆమె ఏదో గ్రామంలో పురుడు పోసివస్తున్నది. వెదిరేశ్వరం పొలిమేరలలో ఒక చెట్టు కింద కొందరు ఆడవాళ్ళు, ఒక మేనా చుట్టూ మూగివున్నారు. ఆడవాళ్ళలో ఒకామె ఎల్లాయమ్మను గుర్తించి, \"ఎల్లాయమ్మా! మన జమీందారుగారి కోడలు మన గ్రామం లోని విదురాశ్రమం చూడడానికి వచ్చారు. ఆవిడ ఇప్పుడు ఏడో నెల గర్భిణీ మాత్రమే. కాని, పరిస్థితి చూస్తూంటే కాన్పు లక్షణాలు కన్పిస్తున్నాయి,” అన్నది.\nఎల్లాయమ్మమేనాలో వున్న జమీందారు కోడల్ని పరీక్షించి, “కచ్చితంగా ఇవి కాన్పు లక్షణాలే, త్వరగా మా ఇంటికి తీసుకు పోదాం,” అని బోయీలను తొందరపెట్టి, పరిచారికల సహాయంతో తనింటికి తీసుకు వెళ్ళింది. కాన్పు సవ్యంగా జరిగి మగపిల్లవాడు పుట్టాడు. ఈ వార్తతెలిసి జమీందారు, కొడుకు, ఇంకా ఇతరపరివారం ఎల్లాయమ్మవుంటున్న చిన్న పెంకుటింటికి చేరుకున్నారు.\nఎల్లాయమ్మ, జమీందారుతో, “ప్రభూ! నెలలు నిండకపోయినా ఏడవ నెలలో కాన్పు ప్రమాదకరమైనది కాదు. క్షమించండి. మీ వంటి మహారాజులకు కావలసినసదుపాయా లున్న ఇల్లుకాదు నాది,” అన్నది.\nజమీందారు తృప్తిగా తలాడించి, “నీ హస్తవాసి గురించి వినడమేకాదు, ఇవాళ ప్రత్యక్షంగా చూశాను. నీకిక్కడ సమస్త సదు పాయాలూ చేస్తాను. రాజవైద్యులిక్కడికే వచ్చి, నా మనవడినీ, కోడలినీ చూస్తారు,” అన్నాడు.\nఆ రోజుతో ఎల్లాయమ్మజాతకమే మారి పోయింది. ఆమె ఇంటికి అన్ని సదుపా యాలూ ఏర్పడ్డాయి. వారం గడిచాక జమీం దారు, ఎల్లాయమ్మ భర్త ఈశ్వరయ్యను పిలిచి, అప్పటికప్పుడు నాలుగెకరాల పొలం బహూకరించాడు.\nజమీందారు కోడలు అక్కడి నుంచి వెళ్ళి పోయే రోజున ఎల్లాయమ్మతో, “నువ్వు, నన్నూ, నా బిడ్డనూ కాపాడిన దేవతవు. నీకు గనక కూతురు పుడితే, నా కోడలిని చేసు కుంటాను,” అన్నది.\nఎల్లాయమ్మ చేతులు జోడించి, \"నేను చేసింది నా వృత్తి ధర్మం. ఇప్పటికే జమీందారు గారు నా పేద స్థితిని మార్చేశారు. ఈ అదృష్టం చాలు. మీ పేరు చెప్పుకుని సుఖంగా బ్రతు కుతూ వుంటాము. నాకు ఏమాత్రం దురాశ లేదు,” అన్నది.\nఎల్లాయమ్మకిప్పుడు పేరు ప్రతిష్ఠలతో పాటు మంచి భవంతి, పొలం ఏర్పడడంతో జీవితం చాలా సుఖంగా సాగిపోతున్నది. నాలుగు సంవత్సరాల తర్వాత ఆమెకొక కూతురు పుట్టింది. ఎల్లాయమ్మ, ఆమెకు రాగిణి అని పేరు పెట్టింది.\nకాలం చాలా వేగంగా గడిచిపోయింది. జమీందారు వృద్ధుడయ్యాడు. ఆయన కొడుకు జమీందారీ బాధ్యతలు స్వీకరిం చాడు. మనవడు కళ్యాణవర్మ ఇరవై ఏళ్ళ యువకుడయ్యాడు. ఎల్లాయమ్మ కూతురు రాగిణి మంచి అందగత్తెగా పేరు తెచ్చుకుంది. ఆ సంవత్సరం విదురేశ్వరాలయం బ్రహ్మోత్స వాలకు వచ్చిన జమీందారు కుటుంబం ఎల్లాయమ్మను, రాగిణిని చూడడం తటస్థిం చింది. కళ్యాణవర్మ తల్లి, ఎల్లాయమ్మను ఆప్యాయంగా పలకరించింది. రాగిణిని చూడగానే ఆమెకు కోడల్ని చేసుకుంటానన్న మాట గుర్తుకొచ్చింది.\n“నీ కూతురు చాలా అందగత్తె. నాకు స్వతంత్రం గనక వుంటే, నీ కూతుర్ని తప్పక నా కోడల్ని చేసుకునే దాన్ని,” అన్నది, కళ్యాణ వర్మ తల్లి ఎల్లాయమ్మతో.\nఎల్లాయమ్మ నవ్వి ఊరుకుంది.\nఅయితే, కళ్యాణవర్మ ఆ మాటలు విని తల్లిని విషయమేమిటని అడిగి తెలుసుకు న్నాడు. ఆ తర్వాత ఎవరూ లేని సమయంలో అతడు, రాగిణిని కలుసుకుని, తన తల్లి ఆశపడుతున్నట్లుగా, రాగిణిని వివాహం చేసుకుని, తల్లికి ఆనందం కలిగించాలని అనుకుంటున్నట్లుగా చెప్పాడు.\nకాని రాగిణి, “వంశ ప్రతిష్ఠతో ముడిపడిన జమీందారీ వంశము మీది. మంత్రసానితో వియ్యం లోకం మెచ్చదు. అన్నిటికన్నా, మీ కుటుంబ సభ్యుల ఆగ్రహావేశాలను ఎదుర్కునే శక్తి మీకుగాని, మా కుటుంబ సభ్యులకుగాని లేదు,” అన్నది.\nఇందుకు కళ్యాణవర్మ ఏమీ మాట్లాడ కుండా వెళ్ళిపోయాడు.\nఎలాగో ఈ విషయం వృద్ధ జమీందారు చెవిలో పడింది. ఆయన రాగిణి జాతకాన్ని తెప్పించి, రహస్యంగా జ్యోతిష్కుల చేత పరిశీ లింప జేశాడు. ఆమె జాతకంలో మహారాణి యోగంతో పాటు, రాజమాత యోగం కూడా వున్నదని తెలియడంతో ఉలిక్కి పడ్డాడు. ఈ విషమ పరిస్థితిని మొగ్గలోనే తుంచేయా లంటే కళ్యాణవర్మకు వెంటనే తగినసంబంధం చూసి పెళ్ళిచేసెయ్యాలని అందుకు ఆయత్తం కాసాగాడు.\nకానీ, అంతలో ఎవరూ ఉహించని ఒక దుర్ఘటన జరిగింది. ఒక రోజున కళ్యాణవర్మ వాహ్యాళికి బయటకు వెళ్ళాడు. ఆ సమ యంలో హఠాత్తుగా మేఘాలు కమ్ముకువచ్చి, ఉరుములు, మెరుపులతో పెద్ద వాన ప్రారంభ మైంది. కళ్యాణవర్మకొక అడుగు దూరంలో పిడుగు పడడంతో, అతడు గుర్రం మీది నుంచి జారి పడి స్పృహకోల్పోయాడు. అతన్ని ఇంటికి చేర్చారు. అయితే, పిడుగు పాటుకు అతడికి చూపు పోయింది. వైద్యులు పరీక్ష చేసి-మళ్ళీ ఒకసారి అలాంటి అనుకోని సంఘటన జరిగి చూపురావాలి తప్ప, వైద్య సహాయంతో ఇప్పటికిప్పుడు చూపు వచ్చే అవ కాశం లేదని చెప్పారు. జమీందారు కుటుం బమంతా విచారంలో మునిగిపోయింది.\nఆ మర్నాడు వృద్ధ జమీందారు, కళ్యాణ వర్మతో, “మీ అమ్మ ఏముహూర్తాన అన్నదో కాని, ఆ మంత్రసాని కూతురు, నీకు భార్య కావాలని విధిరాశాడేమోననిపిస్తున్నది. నువ్వా రాగిణిని వివాహమాడేందుకు ఇష్టపడ్డావని తెలుసుకున్నాను. అసహాయ స్థితిలో వున్న నిన్ను కనిపెట్టుకుని వుంటూ సేవలు చేసే మనిషి అవసరంవుంది. ఆమె నీకు భార్యగా రావడానికిమేము అభ్యంతరపెట్టం,” అన్నాడు.\nఇందుకు కళ్యాణవర్మ కొద్దిసేపు ఆలో చించి, “అంతా మీ ఇష్టం,” అనేశాడు.\nఎల్లాయమ్మకు వార్త చేరింది. ఆమె రాగి ణితో, “వాళ్ళెంత జమీందారులైనా, ఒక గుడ్డి వాడికి భార్యగా నిన్ను చూడలేను. ఈ పెళ్ళికి నువ్వొప్పుకోకు,” అన్నది.\nతల్లి మాటలకు రాగిణి అడ్డంగా తలా డించి, “మనం బలహీనులం. జమీందా రును కాదంటే మనం చాలా చిక్కుల్లో పడతాం. నేనీ పెళ్ళికి మనసారా ఒప్పుకుంటున్నాను,\" అన్నది.\nఈ సంగతి విని జమీందారు కుటుంబం అట్టహాసంగా ఎల్లాయమ్మ ఇంటికి వచ్చారు. ప్రధానం చీర, నగలు తీసుకుని రాగిణి ఉన్న గదిలోకి వచ్చిన కళ్యాణవర్మ తల్లి రాగిణిని చూసి ఆశ్చర్యపోయింది. రాగిణి కళ్ళకు గంతలు కట్టుకుని వుంది. ఆమె, కళ్యాణవర్మ తల్లితో, “నా భర్త చూడని లోకాన్ని నేను కూడా చూడదలచుకోలేదు. ఒక జమీందారీ వంశం లోకి అడుగు పెడుతున్న నేను, గాంధారీ దేవిని ఆదర్శంగా తీసుకున్నాను,” అన్నది తొణక్కుండా.\nవచ్చిన వాళ్ళందరూ రాగిణి చేసిన పని, జమీందారీ వంశపు స్థాయికి దగినట్లు వుందని మెచ్చుకోసాగారు. అయితే, ఒక్క వృద్ధ జమీందారుకు మాత్రం రాగిణి ఆంతర్యం అర్థమైంది. ఆయన ఆశీస్సులిచ్చే నెపంతో ఏకాంతంలో పిలిపించి, ఆమెతో, “రాగిణీ! నువ్వు చాలా తెలివైనదానివి. నువ్వు మధ్య తరగతి కుటుంబం నుంచి వచ్చిన దానివి. గుడ్డివాడై పోయిన కళ్యాణవర్మకు భార్య ముసుగులో నిన్నొకపనిమనిషిగా చేయాలను కున్నాను. కాని, నువ్వు కళ్ళకు గంతలు కట్టుకుని లోకం దృష్టిలో పతివ్రత స్థాయికి ఎదిగిపోయి, భర్తతో సమానంగా జమీందారీ వంశపు సేవలందుకునే, నీ ఆలోచనను నేను పసిగట్టాను. నువ్వు నా దృష్టిలో స్వార్థ పరు రాలివి! అయినా లోకం దృష్టిలో పతివ్రతగా వున్న, నీ వింత స్వార్థాన్ని లోకం ఏనాడూ తప్పుపట్టకుండా, నా జమీందారీ వంశంలోకి నిన్ను మనస్ఫూర్తిగా ఆహ్వానిస్తున్నాను,\" అన్నాడు.\nఅందుకు రాగిణి, “ఎవరిది వింతస్వార్థమో మునుముందు మీకే తెలుస్తుంది. అయినా, నన్ను మీ ఇంటి కోడలిగా చేసుకుంటు న్నందుకు సర్వదా కృతజ్ఞురాలిని,” అన్నది.\nరాగిణితో కళ్యాణవర్మ వివాహం జరిగింది. ఆ తర్వాత రెండు నెలలకు ఉరుములు, మెరుపులతో తొలకరి వానలు ప్రారంభమయినై. ఒకనాటి మధ్యాహ్నం వేళ కళ్యాణవర్మమేద పైఅంతస్థులోని నడవాలో పెద్ద ఆననంపై కూర్చుని వుండగా, దాపులనున్న మామిడి చెట్టు మీద ఉరుముతోపాటు పెద్దపిడుగు పడింది. పిడుగు పాటుకు బెంబేలు పడి పోయిన అతడు చిన్నగా అరిచి, ఆసనంలో ఓ పక్కకు ఒరిగి పోయి కొంతసేపు చలనం లేకుండా వుండిపోయాడు.\nసంగతి తెలిసిన జమీందారు కుటుంబ మంతా ఆదుర్దాగా అక్కడికి వచ్చారు. కొంత సేపు తర్వాత కళ్యాణవర్మ కళ్ళు తెరిచి, ఎదురుగా వున్న రాగిణికేసి ఆశ్చర్యపడుతూ చూసి, “ఆహా, నాకు తిరిగి చూపు వచ్చింది! ఒక పిడుగు హరించిన చూపును, మరొక పిడుగు ప్రసాదించింది. అది సరే, రాగిణీ! ఆనాటికన్న, ఈ నాటి నీ అందం, నాకు మరింత ఆనందం కలిగిస్తున్నది,” అన్నాడు.\nఅందుకు రాగిణి చిన్నగా నవ్వుతూ, “నా అందం సంగతేమోగాని, మీ హృదయ సౌందర్యం మాత్రం ఎప్పుడూ అద్భుతమైనదే. నన్ను చూసిన నాటి నుంచి మీరు నాపట్ల చూపుతూన్న ప్రేమ, నన్ను పెళ్ళాడడానికి మీరు చేసిన అపూర్వ ప్రయత్నం అంతా మొదటి నుంచీ గమనిస్తూనే ఉన్నాను కదా?” అన్నది.\nకళ్యాణవర్మ ఆమెను ఆప్యాయంగా దగ్గ రకు తీసుకున్నాడు.\nరాగిణి పతివ్రతాధర్మం వల్లనే, కళ్యాణ వర్మకు పోయిన చూపు వచ్చిందన్న కీర్తిరావడంతో, జమీందారీ కుటుంబంలో గౌరవించదగిన గొప్ప వ్యక్తిగా అందరి మన్ననలూ పొందింది.",
            "book_page_end": 11,
            "ఆజ్ఞాపించండి, ప్రభూ!": null,
            "story_id": "2006_05_02",
            "raw_genre_backup": "సాంఘికం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "శునక మిత్రుడు",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "హాస్యం",
            "moral": "ఇతరులను ఎగతాళి చేయాలని ప్రయత్నించినప్పుడు, తెలివైన సమాధానాలతో తిరిగి భంగపాటుకు గురవుతారు.",
            "keywords": [
                "చమత్కారం",
                "హాస్యం",
                "భూస్వాములు",
                "కుక్క",
                "ప్రతిస్పందన"
            ],
            "characters": [
                "రామేశం",
                "కామేశం",
                "పెద్దమనుషులు",
                "కుక్క"
            ],
            "locations": [
                "గ్రామం"
            ],
            "content": "రామేశం, కామేశం ఇరుగుపొరుగునే వున్న భూస్వాములు. ఊళ్ళో అంతా రామేశాన్ని చమత్కారానికి మారుపేరని అంటారు. ఆ రామేశాన్ని ఆటపట్టించి, తను అతణ్ణి మించిన చమత్కారి అనిపించుకోవాలని కామేశం మనసు. ఐతే, అందుకు ప్రయత్నించినప్పుడల్లా, భంగపడడమే రివాజయింది.\nఒకసారి కామేశం ఇంటి మండువాలో, కొందరు పెద్దమనుషులు కబుర్లాడుతున్నారు. వారిలో రామేశం కూడా వున్నాడు. ఆ సమయంలో, గుమ్మందాకా వచ్చిన వీధికుక్క ఒకటి కామేశం కళ్ళబడింది. ఆ వెంటనే అతడు, “రామేశం! నీ కోసం ఎవరో వచ్చినట్లున్నారు, చూడు!” అన్నాడు.\nఅక్కడ వున్న వాళ్ళందరూ ఘోల్లుమన్నారు.. రామేశం లేచి గుమ్మందాక వెళ్ళాడు. కుక్క ఒకసారి భౌ భౌ మని మొరిగి వెళ్ళిపోయింది.\n“ఎవరాయన? అలా అరిచి వెళ్ళిపోయాడేం?” అన్నాడు కామేశం.\n“ఎవరో నాకూ తెలియదు. వచ్చింది నీ కోసమట! నీ బదులు నేను వెళ్ళేసరికి కోపంతో అరుచుకుంటూ వెళ్ళిపోయాడు,\" అన్నాడు రామేశం.\nకామేశం ముఖం మరోసారి వెలవెల పోయింది.",
            "book_page_end": 12,
            "ఆజ్ఞాపించండి, ప్రభూ!": null,
            "story_id": "2006_05_03",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ – 9",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక, ఫాంటసీ, సాహసం",
            "moral": "అధికార దాహం, అత్యాశ మరియు ద్రోహం పతనాన్ని కలిగిస్తాయి. బలవంతుడైనా, బలహీనుడైనా తప్పు చేస్తే శిక్ష తప్పదు.",
            "keywords": [
                "మాంత్రికుడు",
                "రాజగురువు",
                "రాకాసిలోయ",
                "జయమల్లు",
                "బ్రహ్మదండి",
                "మోసం"
            ],
            "characters": [
                "రాజగురువు",
                "బ్రహ్మదండి మాంత్రికుడు",
                "కేశవుడు",
                "జయమల్లు",
                "సేనాని",
                "సైనికులు",
                "కేశవుడి తండ్రి"
            ],
            "locations": [
                "రాకాసిలోయ",
                "గుహ",
                "బ్రహ్మపుర నగరం"
            ],
            "content": "[రాజగురువు వెంట వచ్చిన బ్రహ్మపుర సైనికులు బ్రహ్మదండి మాంత్రికుడి కోసం, గుహ అంతా గాలించి, చివరకు కాలభైరవుడి విగ్రహం కిందవున్న బిలాన్ని కనుక్కున్నారు. ఎంత వెదికినా మాంత్రికుడి జాడ కనిపించక పోయేసరికి వాణ్ణి ఊదరపెట్టి బయిటికి రప్పించేందుకు రాజగురువు, బిల ద్వారాన్ని ఎండు పుల్లలతో మూయించి, వాటి మీద చమురుపోసి నిప్పు పెట్టించాడు. తరవాత-]\nచమురుతో బాగా తడిసిన ఎండుపుల్లలూ, ఆకలములూ క్షణాల మీద నిప్పంటుకుని పెద్ద జ్వాలలతో బిల మార్గాన్ని కప్పివేసినై. చూస్తూండగానే నల్లని పొగ గుహనంతా ఆక్ర మించింది.\nరాజగురువూ, సేనానీ, సైనికులూ గుహ బయిటికి పరిగెత్తారు.\n“గురువర్యా, మీరన్నట్టు మాంత్రికుడు బిలంలో ఎక్కడో దాక్కుని వుంటాడు. వాడు తప్పక ఈ మంటల్లో పడి ఆహుతి అవుతాడని నా భయం,” అన్నాడు సేనాని.\nరాజగురువు గుహలో మరింతగా కమ్ము కుంటున్న పొగకేసి చూస్తూ, “వాడు అంత తేలిగ్గా చచ్చేరకం కాదు. వాడికి ఆ బిలంలో నుంచి బయటపడేందుకు మరోమార్గం తప్పకుండా వుంటుంది. వా డెక్కడో ఒక చోట కొండ మీదికి తేలుతాడు. సైనికుల్ని కాపుంచి, వాడు తల బయట పెట్టాగానే పట్టుకోమని ఆజ్ఞాపించు,” అన్నాడు.\nరాజగురువు ఇలా మాట్లాడుతున్న సమ యంలో బ్రహ్మదండి మాంత్రికుడు మచ్చల సింహం గుహ వెనక భాగానికి చేరి, తన శిష్యుణ్ణి పిలుస్తున్నాడు. వాడు తన మంత్ర దండంతో ఎన్నిసార్లు రాతి మీద కొట్టినా జయ మల్లు దానికి అడ్డంగావున్న ఇనపకమ్మిని తొలిగించి, అతడికి మార్గం ఇవ్వలేదు.\nబ్రహ్మదండి మాంత్రికుడివి, పాము చెవులు. వాడు గుహలో తన శిష్యుడూ, కేశ వుడూ మెల్లిగా మాట్లాడుకుంటూ వుండటం పసిగట్టాడు. తను చేసిన శబ్దం వాళ్ళకు వినబడిందనీ, కాని వాళ్ళు తనను గుహలోకి రానివ్వదలచలేదనీ వాడు గ్రహించాడు.\n“హు, ఇదా మీ ఎత్తుగడ! నన్ను బ్రహ్మపుర సైనికులకు బందీనిచేసి, రాకాసిలోయలో వున్న అమూల్య సంపదలను దొంగిలించాలని చూస్తున్నారా? పిల్లకాకికేమి తెలుసు ఉండేలి దెబ్బ!” అని మనసులో అనుకుంటూ, మంత్ర దండాన్ని ఎత్తి రాతి మీద బలంగా కొట్టి, “ఒరే, ద్రోహీ, శిష్యా! నువ్వూ, ఆ గొడ్లకాపరీ గుహలోవున్నారని నాకు తెలియదనుకుంటు న్నావా? నా మంత్రశక్తితో మిమ్మల్నిద్దర్నీ ఈ క్షణాన భస్మీపటలం చెయ్యమంటారా, రాతిని పక్కకు జరుపుతారా?” అని కేక పెట్టాడు.\nఆ కేక వింటూనే కేశవుడూ, జయమల్లూ కూడా ఉలిక్కిపడ్డారు. జయమల్లు అంతలోనే తేరుకుని, “కేశవా, ఆ దుర్మార్గుణుంచి మన కెలాంటి ప్రమాదమూరాదు. బ్రహ్మపుర సైని కుల వెంట వచ్చిన ఒకడు వాడి మంత్రశక్తిని హరించి, ఎప్పుడో నోరు కట్టేశాడు. వాణ్ణి సైనికులు తప్పకుండా పట్టుకుంటారు. మనం ఇక్కడ దాక్కున్నామనేది బ్రహ్మదండి గాడికి తెలిసిపోయింది గనక, వాడు పగ సాధించేందుకు, మననీ సైనికులకు పట్టి స్తాడు. కనక, మనం ఇక్కణ్ణించి పారిపోవాలి,' అన్నాడు.\nజయమల్లు చెప్పింది కేశవుడికి సవ్యంగానే కనబడింది. కాని, అన్ని వైపులా సైనికులు తమ కోసం గాలిస్తుండగా పారిపోవటం ఎలా?\nహఠాత్తుగా గుహ వెనక భాగాన్నుంచి బ్రహ్మదండి పెద్దగా దగ్గిన ధ్వనీ, ఆ వెంటనే, \"అయ్యో, నా ఉగ్రభైరవుణ్ణి పునాది నుంచి పెళ్ళగించి అవతల పారేశారా? ఏమిటీ పొగ? చచ్చాను, చచ్చాను! బిలంలో నుంచి బయట పడవలసిందే! రాజభటులకు చిక్కి నానా హింసలూ పడవలసిన యోగం రాసిపెట్టి వున్నది. హా రక్షకా, కాలభైరవా!” అంటూ కేకలు పెట్టటం కేశవుడూ, జయమల్లూ విన్నారు.\n“సైనికులు బిలమార్గాన ఏదో ఊదర పెట్టి, బ్రహ్మదండిగాణ్ణి ఎలుకను కలుగు లోంచి లాగినట్టు లాగబోతున్నారు,” అన్నాడు జయమల్లు.\n“ఒరే ద్రోహీ, శిష్యా! నీ మాటలన్నీ నాకు వినబడటం లేదనుకున్నావా?” అంటూ బ్రహ్మదండి పెద్దగా హుంకరించి, తెరలు తెర లుగా దగ్గుతూ, “ఈ బిలం లోంచి కొండ మీదికి వెళ్ళే మార్గం నాకు తెలుసు. అలా వెళ్ళితే నన్ను సైనికులు తప్పకుండా పట్టు కుంటారు. ఇక్కడ పొగలో చిక్కి ఊపిరాడక చచ్చేకన్న, అదే కొంత నయం. కాని, సైనికు లకు మీ రెక్కడ దాక్కునివున్నారో చెప్పి, మిమ్మల్ని వాళ్ళ చేత చిత్రవధ చేయిస్తాను,” అన్నాడు.\nఆ వెంటనే మాంత్రికుడు గుహవెనక భాగాన్నుంచి వెళ్ళిపోతున్న సూచనగా, కాళ్ళ చప్పుడు వినిపించింది. జయమల్లుకు బ్రహ్మ దండి అన్నంతపనీ చేస్తాడన్న భయం కలి గింది. అతడు కేశవుణ్ణి కూచున్న చోటునే వుండమని చెప్పి, గుహద్వారం దగ్గిరకు వచ్చి వెలుపలికి తొంగిచూశాడు. అతడి దృష్టికి దూరంగా ఎక్కడో ఒక సైనికుడు ఒక బండ రాతి మీద నిలబడి వుండటం కనిపించింది. వాడు గుహకేసి కాక మరో వైపుకు చూస్తు న్నాడు.\nజయమల్లు చప్పున గుహలోకి వెళ్ళి, “కేశవా, మనం పారిపోవాలంటే ఇదే మంచి అదనులాగా కనబడుతున్నది. బ్రహ్మదండి, సైనికులకు మనం దాక్కున్న చోటు చెప్పే స్తాడు,” అన్నాడు.\nకేశవుడు చప్పున లేచి నిలబడి జయమల్లు వెంట గుహద్వారం దగ్గిరకు వచ్చాడు. అంతలో దూరం నుంచి పెద్ద కలకలం వినబడింది. బ్రహ్మదండి మాంత్రికుడి గొంతు కంచులా మార్మోగుతున్నది. సైనికులు కేకలు పెడుతు న్నారు. కేశవుడూ, జయమల్లూ ఓ తృటి కాలం నిశ్చేష్టులై ఏమి చెయ్యటమా అని ఆలోచించేంతలో, చేత కత్తి పట్టుకుని ఒక వృద్ధుడు రాళ్ళచాటు నుంచి బయిటికివచ్చి, గుహముందున్న మచ్చల సింహాన్ని చూస్తూనే టక్కున నిలబడిపోయాడు.\n“ఇడుగో, మీ అయ్య, కేశవా!” అన్నాడు జయమల్లు. కేశవుడు ఆశ్చర్యంగా తండ్రికేసి చూశాడు. జయమల్లు చెయ్యి ఊపుతూ, \"సింహం నిన్నేమీ చెయ్యదు, భయంలేదు, రా,” అంటూ మెల్లగా పిలిచాడు. కేశవుడి ముసలి తండ్రి చుట్టూ ఓమారు కలయ చూసి, రాళ్ళచాటుగా నక్కుతూ గుహకేసి రాసాగాడు.\nదూరంగా అప్పటివరకూ పెద్దగా మంత్రం పఠిస్తున్న బ్రహ్మదండి మాంత్రికుడి గొంతు చప్పున ఆగిపోయింది. అతడికి ఎదురుగా రాజగురువు కనిపించి, కమండలంలోంచి ఇంత నీరు తీసి గాలిలోకి విదిలిస్తున్నాడు. అది చూస్తూనే మాంత్రికుడికి నోరు నొక్కుకు పోయినట్టయింది. “హా, కాలభైరవా, నువ్వే నాకు దిక్కు!” అంటూ బ్రహ్మదండి వున్న చోటనే కుప్పగా కూలిపోయాడు.\n“కాలభైరవుడికే దిక్కులేక, రెండుగా ముక్కలై గుహలో పడివున్నాడు. ఇంతకూ నీ పేరేమిటి, మాంత్రిక శిరోమణీ!” అంటూ రాజగురువు చిరునవ్వు నవ్వుతూ బ్రహ్మ దండిని సమీపించాడు.\nరాజగురువునూ, అతడి వెనక కత్తులు పట్టివున్న సైనికులనూ చూస్తూనే బ్రహ్మదండి మాంత్రికుడు ప్రాణభయంతో విలవిలలా డాడు. “మహారాజా, నా పేరు బ్రహ్మదండి మాంత్రికుడు,\" అన్నాడు తడబడుతూ.\n“నువ్వు చాలా గొప్ప మాంత్రికుడవను కున్నాను! రాజెవరో, రాజగురువెవరోకూడా గ్రహించలేనంత బుద్ధిహీనుడివా?” అంటూ రాజగురువు మాంత్రికుడి తలమీది శిగ పట్టి పైకి లేవనెత్తాడు.\n“మహాఘనత వహించిన రాజగురు శేఖ రుటు నన్ను కాపాడాలి. నేను మీ దాసాన దాసుణ్ణి!\" అంటూ బ్రహ్మదండి ప్రాణ భయంతో వణికి పోసాగాడు.\n“ఏ ప్రయోజనం ఆశించి నువ్వు అడవిలో బ్రహ్మపుర సేనానిని చంపావ్?” అంటూ రాజగురువు బ్రహ్మదండి శిగను గుప్పెటలో బిగించి అటూ ఇటూ ఊపాడు. “రాజగురు శ్రేష్ఠా! సేనానిని చంపింది నేను కాదు, నా శిష్యుడు. వాడు గురుద్రోహి, నేను వద్దని ఎంత వారించినా వినక, సేనానిని హత్య చేశాడు,” అన్నాడు బ్రహ్మదండి.\nశిష్యుడన్న మాట వింటూనే రాజగురువు మాంత్రికుడి శిగపట్టు విడిచి, “అన్నట్టు వాళ్ళ మాటే మరిచాను. నీ ఇద్దరు శిష్యులూ ఎక్కడ? ఊ, చెప్పు?” అంటూ కళ్ళురిమాడు.\n“రాజగురు శిఖామణీ! వాళ్ళల్లో ఒకడే నా శిష్యుడు. రెండోవాడు అడవిలో గొడ్లను కాచుకునే మూర్ఖుడు. వాళ్ళిద్దరూ కలిసి ఈ ప్రాంతాల చేయని కిరాతకం అంటూ లేదు,” అన్నాడు బ్రహ్మదండి మాంత్రికుడు.\n“నే నడిగింది వాళ్ళెక్కడ దాక్కుని వున్నా రని? నువ్వు వాళ్ళు చేసిన కిరాతకాల మాట చెపుతున్నావ్. శిష్యులు చేసిన అపచారాలకు బాధ్యత గురువుదన్న సంగతి నాకు తెలుసు. వాళ్ళెక్కడ?” అంటూ రాజగురువు, మాంత్రి కుణ్ణి గద్దించాడు.\n\"రాజగురు చూడామణీ! ఆ ద్రోహు లిద్దరూ మచ్చల సింహం గుహలో దాక్కుని వున్నారు. వాళ్ళను వెంటనే పట్టి బంధించక పోతే రాకాసిలోయకు వెళతారు. నా గాడిద మారి శిష్యుడు జయమల్లుకు, ఆ రాకాసి లోయ గురించి సర్వం తెలుసు. వాడు దొంగ చాటుగా వుండి, కేశవుణ్ణి పూనిన కాలభైరవుడు చెప్పిందంతా విన్నాడు,” అన్నాడు బ్రహ్మదండి.\nరాకాసిలోయ అన్న పేరు వింటూనే రాజ గురువు ఆశ్చర్యపడ్డాడు. అలాంటి పేరు లోగడ అతడెన్నడూ విని వుండలేదు. మాంత్రి కుడు కొండ మీద చేరి కాలభైరవుణ్ణి ఉపా సించటానికీ, సేనాని హత్యకూ-వీటన్నిటికి వెనక ఈ రాకాసిలోయ కథ ఏదో వున్నదని ఆయనకు తెలిసిపోయింది.\nరాజగురువు ఇలా ఆలోచించి, తన వెంట వున్న సైనికులతో మాంత్రికుడు చెప్పిన గుర్తుల ఆధారంతో మచ్చలసింహం గుహలో వున్న కేశవుణ్ణి, జయమల్లునూ పట్టుకు రమ్మన్నాడు. సైనికులు అటుకేసి పరిగెత్తారు. వాళ్ళకు ముసలివాడితో కలిసి వెళుతున్న కేశవుడూ, జయమల్లూ కనిపించారు. సైని కులు పైన రాళ్ళగుట్టల మీద వుండి, కింద నడుస్తున్న ముసలివాడితో, “ఏయ్ ముసలీ! వాళ్ళ నెక్కడికి తీసుకుపోతున్నావ్?” అని కేకవేశారు.\nఆ కేక వింటూనే కేశవుడి ముసలితండ్రి ఏమాత్రం తొట్రుపాటు చూపించక, “నేను ఈ దుర్మార్గుల్ని తీసుకుపోవటం లేదు, రాజగురువు వద్దకు అడ్డదారిన తీసుకు వస్తు న్నాను. నా కొచ్చే బహుమానం కాజెయ్యాలని వుందేమో, జాగర్త! మీ దారిన మీరు పొండి,\" అంటూ పెద్దగా అరిచాడు.\n“ఈ చావబోయే వయసులో కూడా ముసలి వాడికి డబ్బంటే ఎంత ఆశ!” అనుకుంటూ సైనికులు వెనుదిరిగి రాజగురువు దగ్గిరకు బయలుదేరారు.\nరాజగురువుకు రాకాసిలోయను గురిం చిన సంగతి సందర్భాలు తెలుసుకోవాలని వున్నా, అది శిష్యులుకూడా దొరికిన తరవాత బ్రహ్మదండిని వాళ్ళ ఎదట ప్రశ్నించటం మంచిదనుకున్నాడు. అప్పుడు వాడు అబద్ధాలు చెప్పేందుకు అవకాశం వుండదు.\nరాజగురువు అన్నిటికన్న ముందుగా బ్రహ్మదండి మాంత్రికుడి గర్వం అణచాలని నిశ్చయించుకున్నాడు. ఆయన సేనానాయ కుణ్ణి పిలిచి, “ఈ బ్రహ్మదండిని కాళ్ళూ చేతులూ బిగించి, అడవి పందిని వేలాడ కట్టినట్టు కావడికర్రకు వేలాడకట్టి, మన సైనికుల చేత నగర ద్వారం వద్దకు మోయిం చుకు రావాలి. ఒక సైనికుణ్ణి ముందుగా నగరంలోకి పంపి, పౌరులందరికీ మాంత్రి కుడు పట్టుపడిన కారణంగా, ఈరోజు పర్వ దినమని చాటింపు వేయించాలి. ఎందుకైనా మంచిది; ఇద్దరు సైనికుల్ని వీడి గుహకు కాపలా వుంచు,” అన్నాడు.\nరాజగురువు ఆజ్ఞ వింటూనే సైనికులు బ్రహ్మదండి మాంత్రికుణ్ణి పట్టుకుని తాళ్ళతో కాళ్ళూ చేతులూ కట్టేశారు. తరవాత ఒక లావుపాటి కర్రతెచ్చి, దానికి వాణ్ణి అడ్డంగా వేలాడకట్టి, కర్రచివరల్ను ఇద్దరేసి చొప్పున భుజాన వేసుకుని కొండ దిగువకు బయలు దేరారు. బ్రహ్మదండి మాంత్రికుడు కర్ర ఊపుకు అటూ ఇటూ ఊగుతూ, “అయ్యో, ఉపాసకుల ఊడలమర్రీ, ఉన్మత్తభైరవా! నా కెంత అవమానం తెచ్చి పెట్టావోయీ,” అంటూ విలపించసాగాడు.\nరాజగురువు చిరునవ్వు నవ్వుతూ కొండ దిగువున చెట్టుకు కట్టేసివున్న తన గుర్రం కేసి నడిచాడు.",
            "book_page_end": 18,
            "ఆజ్ఞాపించండి, ప్రభూ!": null,
            "story_id": "2006_05_04",
            "raw_genre_backup": "ధారావాహిక, ఫాంటసీ, సాహసం",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "వృత్తి ప్రేమికుడు",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథలు",
            "moral": "ఏ వృత్తినైనా ప్రేమించి, ప్రతిభతో మెరుగులు దిద్దితే అది గౌరవాన్ని సంపాదిస్తుంది. వృత్తిని ప్రేమించడం అనేది బంధాల కంటే గొప్పది.",
            "keywords": [
                "బేతాళ కథ",
                "వృత్తి ప్రేమ",
                "రత్నాల వ్యాపారి",
                "చాకలి",
                "విమల",
                "సాధువు"
            ],
            "characters": [
                "విక్రమార్కుడు",
                "బేతాళుడు",
                "చక్రి",
                "విమల",
                "శ్రీకాంతుడు",
                "జయగుప్తుడు",
                "సాధువు",
                "కనకయ్య",
                "వీరాంగుడు"
            ],
            "locations": [
                "భోగపురం",
                "మోహపురం",
                "వజ్రపురం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, నువ్వు ఇంత అర్ధ రాత్రివేళ, భీతిగొలిపే ఈ శ్మశానంలో ఎలాంటి జటిల కార్యాన్ని సాధించ డానికి ఇలా కఠోరశ్రమ పడుతున్నావో నాకు అర్థం కావడంలేదు. ఐతే, ఒక్కొక్కసారి కార్యసాధన తర్వాత, ఆశించినదానికి భిన్నంగా ఫలితం ఎదురౌతుంది. ఇందుకు ఉదా హరణగా నీకు, చక్రి అనేవాడి కథ చెబుతాను, శ్రమ తెలియకుండా, విను,” అంటూ ఇలా చెప్ప సాగాడు:\nఒకానొకప్పుడు భోగపురంలో, శ్రీకాంతు డనే రత్నాల వ్యాపారి వుండేవాడు. ఆయనకు ముగ్గురు కొడుకులు. పెద్దవాళ్ళిద్దరూ, తండ్రికి వ్యాపారంలో చేదోడు వాదోడుగా వుంటూ సమర్థులనిపించుకున్నారు. చివరి వాడు చక్రి కూడా తెలివైనవాడనీ, బుద్ధివంతు డనే పేరుతెచ్చుకున్నాడు. కానీ, సాహిత్య మంటే ఇష్టమున్న అతడికింకా వ్యాపార వ్యవహారాల పట్ల ఆసక్తి పుట్టలేదు.\nఆ ఊరి ప్రముఖ పండితుడు బ్రహ్మవర్మ ఇంట్లో ప్రతి రోజూ సాయంత్రం కావ్య గోష్ఠి జరిగేది. దానికి ఆడామగా అంతా వచ్చి, ఎన్నో అంశాలను కూలంకషంగా చర్చించేవారు. చక్రి తరచుగా అక్కడికి వెళ్ళి, ఆ చర్చల్లో పాల్గొనేవాడు. కావ్యాలను చక్కగా అర్థం చేసుకున్నాడని చాలా మంది అతణ్ణి మెచ్చుకునేవారు. అలా ఒక రోజున అతణ్ణి, విమల అనే అందమైన యువతి కూడా మెచ్చుకు న్నది. తనను పలకరించి మెచ్చుకున్న విమల మీద చక్రికి తొలిచూపులోనే ప్రేమ పుట్టింది. అతడామె వివరాలడిగి తెలుసుకున్నాడు.\nవిమలది ఆ ఊరు కాదు. ఆమె తండ్రి వీరాంగుడు మోహపురంలో ప్రముఖ వ్యాపారి. ఆయనకు జబ్బు చేస్తే, వైద్యులు గాలిమార్పు కోసం భోగపురం వెళ్ళి కొన్నాళ్ళుండమన్నారు. ఆయన కూతుర్ని వెంటబెట్టుకుని ఆ ఊరు వచ్చి, బంధువుల ఇంట్లో వుంటున్నాడు. ప్రతి రోజూ విమల, చక్రి, బ్రహ్మవర్మ ఇంట్లో సాహిత్య చర్చలు చేస్తూ, మధ్య మధ్య స్వంత విషయాలూ మాట్లాడుకునేవారు.\nఒక రోజున విమల, చక్రితో, “మా నాన్నకు పూర్తి గా నయమైంది. రేపే మేము మోహపురం వెళ్ళిపోతున్నాం!\" అని చెప్పగానే అతడు దిగాలు పడిపోయి, “నువ్వు లేకుండా నేను బ్రతకలేను. నువ్వొప్పుకుంటే మనం పెళ్ళి చేసుకుందాం,” అన్నాడు.\nవిమల సిగ్గుపడి, “గొప్ప రత్నాల వ్యాపారి కొడుకువి. నీతో పెళ్ళంటే మా నాన్న తప్పక ఒప్పుకుంటాడు. నువ్వు మీ పెద్దల్ని తీసుకుని మోహపురం రా,” అనేసి వెళ్ళిపోయింది.\nచక్రి ఈ విషయాన్ని ఇంట్లో చెప్పాలనుకు న్నాడు కానీ, అన్నలిద్దరికీ పెళ్ళికాకుండా ఎలా చెప్పడమా అని తటపటాయించాడు.\nఈలోగా చక్రి తండ్రి శ్రీకాంతుడు ఏదో పని మీద ధృవపురమనే దూరపుటూరు వెళ్ళాడు. అక్కడ ఆయనకు అనుకోకుండా జయగుప్తు డనే బాల్యస్నేహితుడు కనిపించి ఇంటికి తీసుకువెళ్ళాడు.\nకోటీశ్వరుడైన జయగుప్తుడికి ముగ్గురు కూతుళ్ళున్నారు. వాళ్ళు, శ్రీకాంతుడికి చక్కగా అతిథిమర్యాదలు చేశారు. శ్రీకాంతుడు వాళ్ళ రూపానికీ, వినయానికీ ఎంతో ముచ్చటపడి, జయగుప్తుడి దగ్గర మెచ్చుకున్నాడు.\nజయగుప్తుడు నవ్వి, “నేను నీ ముగ్గురు కొడుకుల్నీ చూడలేదు. ఐనా, నువ్వు తెలుసు కాబట్టి వాళ్ళను అల్లుళ్ళుగా చేసుకోవాలను కుంటున్నాను. నువ్వు నా కూతుళ్ళను చూసి నచ్చారన్నావు. ఉత్తినే కబుర్లెందుకు? మరి వాళ్ళను కోడళ్ళుగా చేసుకుంటావా?” అని అడిగాడు.\nశ్రీకాంతుడు కాస్త తడబడి, “అక్క చెల్లెళ్ళు తోడికోడళ్ళయితే కలిసికట్టుగా వుంటారని, నా భార్య అంటూంటుంది. అందులోనూ నీ కూతుళ్ళు, నా కోడళ్ళయితే, అది నా అదృష్టమే అనుకుంటాను. కానీ, ముందు పిల్లలు ఒకరినొకరు చూసుకుని ఇష్టపడాలి కదా!” అన్నాడు.\nవెంటనే జయగుప్తుడు, “నీ ఊరికీ నా ఊరికీ బోలెడు దూరం. పెళ్ళిచూపులొక సారీ, పెళ్ళి మరొకసారీ అంటే చాలా ఇబ్బంది. మరి నా పిల్లలకు నా మాట వేదవాక్కు. నీ పిల్లలకు నీ మాటా అంతే అనుకుంటున్నా. కాదంటేనే, పెళ్ళిచూపులు తప్పనిసరి!” అన్నాడు సవాలు చేస్తున్నట్టు.\nశ్రీకాంతుడు కూడా అది సవాలుగా తీసు కుని, ఇంటికి వెళ్ళగానే కొడుకులు ముగ్గుర్నీ పిలిచి, జరిగింది చెప్పి, “జయగుప్తుడు నా బాల్య మిత్రుడు. ఆయన కూతుళ్ళు అందాల రాసులు. చాలా వినయగుణంకలవాళ్ళు. మీరు పెళ్ళిచూపులక్కర్లేకుండా పెళ్ళి కొప్పు కుంటే, జయగుప్తుడి ముందు నేను గర్వంగా తలెత్తుకు తిరుగుతాను,” అన్నాడు.\nఅందుకు పెద్దవాళ్ళిద్దరూ సరేనన్నారు. చివరివాడైన చక్రి మాత్రం నసుగుతూ విమల గురించి చెప్పాడు. విమల తండ్రి మోహ పురం వీరాంగుడని తెలియగానే శ్రీకాంతుడు మండి పడి, “ఆ వీరాంగుడు మనకు ఆగర్భ శత్రువు. నువ్వు విమలను మర్చిపో!” అన్నాడు.\nచక్రి ఒప్పుకో లేదు. అప్పుడు శ్రీకాంతుడు కోపం పట్టలేక, “నా మిత్రుడి కూతుర్ని కాదని, నా శత్రువు కూతుర్ని పెళ్ళి చేసుకో వాలనుకుంటే, నువ్విక నా ఇంట్లో వుండొద్దు. తక్షణం వెళ్ళిపో!” అన్నాడు.\nచక్రి వెంటనే ఇల్లొదిలి పెట్టి మోహపురం వెళ్ళి విమలను కలుసుకుని జరిగింది చెప్పాడు.\n“నీ తండ్రి, నా తండ్రి ఆగర్భ శత్రువులని నువ్వు చెప్పేదాకా నాకు తెలియదు. మన పెళ్ళికి మా నాన్న కూడా ఒప్పుకోడు,” అన్నది విమల భయంగా.\n“నీ కోసం నేనిల్లొదిలి పెట్టాను; నా కోసం నువ్వూ ఇల్లొదిలి వచ్చేయ్. పెళ్ళి చేసుకుని సుఖంగా జీవిద్దాం,” అన్నాడు చక్రి.\n“నిన్ను మీనాన్న ఇంట్లోంచిగెంటేశాడు. ఇప్పుడు నీ చేతిలో చిల్లిగవ్వ లేదు. పెళ్ళి చేసుకుంటే మనకు సుఖమేముంటుంది? నువ్వు త్వరగా బోలెడు డబ్బు సంపాదించి, నీ ప్రయోజకత్వాన్ని నిరూపించుకున్నాకనే, నేను నీతో వస్తాను,” అన్నది విమల.\nచక్రికి, విమల మాటల్లో న్యాయముందని తోచింది. ఆ రోజు నుంచీ డబ్బు సంపాయించే ప్రయత్నంలో చాలా ఊళ్ళు తిరిగాడు. కావ్య పఠనం చేద్దామంటే, డబ్బిచ్చి వినేవాళ్ళేలేరు.\nవ్యాపారం చేద్దామంటే పెట్టుబడికి చేతిలో డబ్బులేదు. చివరకు తిండికే ఇబ్బంది పడే పరిస్థితి దాపురించింది.\nఅలాంటి పరిస్థితుల్లో, వజ్రపురంలో కన కయ్య అనే ఆసామీ చక్రితో, “ఈ ఊళ్ళో బట్టలుతికేవాళ్ళులేరు. దూరపు ఊరు తీసు కెళ్ళి ఉతికించాలి. నువ్వు మా ఇంట్లో బట్టలు తికితే, రెండు పూటలా తిండి పెట్టి, నెలకు ఐదు వరహాలిస్తాను,” అన్నాడు.\nవేరేగతి లేక చక్రి అందుకొప్పుకుని, ఆయన వద్ద పనిలో చేరాడు. ఇది తెలిసి ఇరుగు పొరుగులు కూడా అతణ్ణి బట్టలుతకమ న్నారు. చక్రికి క్రమంగా నెల సంపాదన పెరి గింది. కానీ అతడు, “విమల నన్ను ప్రయోజ కుణ్ణికమ్మన్నది. నేనేమో బట్టలుతికి జీవిస్తు న్నాను!\" అని ప్రతి రోజూ వాపోతూండేవాడు.\nఒక రోజున కనకయ్య ఇంటికి ఓ సాధువు వస్తే, చక్రి ఆయన కాషాయవస్త్రాలు ఉతకాల్సి వచ్చింది. తర్వాత సాధువు, చక్రిని పిలిచి, “నువ్వు ఉతికాక కూడా నా బట్టల మురికి అలాగేవుంది. ఇలాగైతే నీవు నీ వృత్తిలో ఎప్పటికి పైకొస్తావు?” అని మందలించాడు.\nచక్రికి కళ్ళనీళ్ళ పర్యంతమైంది. అతడు సాధువుకు, తన ప్రేమ కథను చెప్పి, “తప్పని సరైచేస్తున్నాను కానీ, బట్టలుతకడం నా వృత్తి కాదు,” అన్నాడు కన్నీళ్ళొత్తుకుంటూ.\nసాధువు, అతడిపై జాలిపడి, “ఏ వృత్తిలో పైకిరావాలనుకుంటే, ఆ వృత్తిని ప్రేమిం చాలి. లేకుంటే పైకి రాలేవు,” అన్నాడు.\n“వృత్తిని ప్రేమించడమా! అదెలా?” అన్నాడు చక్రి ఆశ్చర్యంగా.\n“వృత్తి నీకు గౌరవాన్నిస్తే, అది వృత్తి గొప్ప తనం. వృత్తికి నువ్వు గౌరవాన్నిస్తే, అది నీ గొప్పతనం. నువ్వు నీ వృత్తిని ప్రేమించు. వృత్తిలో మెలకువలు నేర్చుకుని, కొత్త పద్ధ తులు ప్రవేశపెట్టు,” అన్నాడు సాధువు.\nఆ మాటలు చక్రి మీద మంత్రంలా పని చేశాయి. సాధువు వెళ్ళాక, అతడొక రోజున దూరపుటూరికి వెళ్ళి, అక్కడ బట్టలుతికే వారి నుంచి కొన్ని మెలకువలు తెలుసుకుని వజ్రపురానికి తిరిగొచ్చాడు. ఆ తర్వాత తన తెలివి ఉపయోగించి, రకరకాల ప్రయోగాలు చేసి బట్టలుతకడంలో కొత్త పద్ధతులు ప్రవేశ పెట్టాడు. అందువల్ల ఉతికిన బట్టలు తళతళ మెరిసేవి. రంగుబట్టలు కొత్తవిలా వుండేవి. పాతబట్టలు వెలిసిపోతే రంగులు వేయడం, కొత్త బట్టలకు నచ్చని రంగులు మార్చడం వగైరాలు సాధించాడు. ఇదంతా గొప్ప కళ అని వజ్రపుర వాసులు గుర్తించారు. చక్రికి వృత్తి నుంచి బాగా ఆదాయం రావడంతో, ఏడాది గడిచేసరికి పేరు ప్రఖ్యాతులతో పాటు బాగా డబ్బు కూడా గడించాడు.\nఈలోగా చక్రి తండ్రి ధృవపురం వెళ్ళి జయగుప్తుణ్ణి కలుసుకుని, చక్రి విషయమై తన ఇంట్లో జరిగిన రభస గురించి చెప్పాడు.\nఅందుకు జయగుప్తుడునొచ్చుకుని, “నా గురించి మీ తండ్రీ కొడుకులు విడిపోవడం బాధగా వుంది. విమల తండ్రి వీరాంగుడు, నావల్ల ఎన్నో ప్రయోజనాలు పొందాడు. అతడు నా మాట కాదనడు. ఈ పెళ్ళితో మీరెండు కుటుంబాల మధ్యా వున్న తరతరాల వైరం సమసిపోతుంది,” అన్నాడు.\nఈ విధంగా, జయగుప్తుడి పుణ్యమా అని శ్రీకాంతుడూ, వీరాంగుడూ స్నేహితుల య్యారు. ముగ్గురూ సకుటుంబంగా వజ్రపురం వెళ్ళి, చక్రిని కలుసుకున్నారు. చక్రి తన కథంతా వాళ్ళకు చెప్పాడు. అప్పుడు తల్లి, అతడితో, \"నువ్వు స్వయంకృషితో ఇంత వాడివైనా, నీ వృత్తి మాకు నచ్చడంలేదు. ఏ మాత్రం సంతోషం కలిగించేదిగా లేదు. నువ్వు రత్నాల వ్యాపారి బిడ్డవు!\" అని వాపోయింది.\nఇదంతా చూస్తున్న విమల, విసురుగా చక్రిని సమీపించి, \"నువ్వు కాయకష్టం చేసి బ్రతికే వృత్తిని చేపట్టడం, నాకు చిన్నతనంగా వుంది. ఈ వృత్తిని వదలకపోతే నిన్ను పెళ్ళి చేసుకోను. నేను నీకు కావాలో, అక్కర్లేదో తేల్చుకో!” అన్నది.\nచక్రి ఆమె వంక కోపంగా చూసి, “ఐతే, నా నిర్ణయం విను. నాతో బాటు, ఈ వృత్తిని గౌరవించే అమ్మాయినే, నేను పెళ్ళాడతాను. కానీ, నిన్ను మాత్రం చేసుకోను,” అన్నాడు.\nఅప్పుడు జయగుప్తుడు, అతణ్ణి సమీ పించి, “నాయనా! నా మూడో కూతురు నీతో కలిసి బట్టలుతకడానికి సిద్దంగా వుంది. ఆమెను పెళ్ళాడతావా?” అని అడిగాడు.\nఆ మాటలు వింటూనే చక్రి, జయగు ప్తుడి పాదాలంటి నమస్కరించి, “మీ అమ్మా యిని పెళ్ళాడడం, నా అదృష్టంగా భావి స్తాను,” అన్నాడు.\nబేతాళుడు ఈ కథ చెప్పి, “రాజా, చక్రి తను ప్రేమించిన విమల కోసం, ప్రముఖ రత్నాల వ్యాపారి అయిన తండ్రినీ, కుటుం బాన్నీ వదిలి, తిండి కోసం నానా ఇబ్బం దులూ పడినవాడు. సాధువు చెప్పిన హితవు కారణంగా బట్టలుతికే వృత్తిని స్వీకరించి, అందులో బాగా డబ్బు గడించాడు. అతడు ప్రేమించిన విమలకు, అతడి వృత్తి చిన్నత నంగా తోచింది. ఆ వృత్తిని మానేస్తే అతణ్ణి పెళ్ళి చేసుకుంటానన్నది. అతడామె కోరినట్టే బట్టలుతికే వృత్తిని వదిలి, తండ్రితో కలిసి రత్నాల వ్యాపారిగా సుఖపడవచ్చుగదా? అతడలా చేయక, విమల ప్రేమను ఎందుకు నిరాకరించాడు? అతడి నిర్ణయం వివేకవం తంగా లేదు కదా? ఈ సందేహాలకు సమా ధానం తెలిసి కూడా చెప్పకపోయావో, నీ తల పగిలి పోతుంది,” అన్నాడు.\nదానికి విక్రమార్కుడు, “ ఏమాత్రం గౌరవనీయం కావనుకున్న కొన్ని వృత్తులు, వాటిని చేపట్టిన వ్యక్తుల ప్రతిభావిశేషంవల్ల గౌరవనీయం, ఆదరణీయం అనిపించు కోవడం జరుగుతుంది. సాధువు చెప్పిన హితవు ద్వారా ఇది గ్రహించిన చక్రి, వృత్తి ప్రేమికుడయ్యాడు. బట్టలుతికే వృత్తి కేవలం కాయకష్టం కాదని నిరూపించాడు. అది గ్రహించలేని విమల, అతడి వృత్తిని ఈసడిం చింది. ఆ కారణంవల్లనే అతడామెను పెళ్ళి చేసుకోవడానికి నిరాకరించాడు,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 24,
            "ఆజ్ఞాపించండి, ప్రభూ!": null,
            "story_id": "2006_05_05",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "తెలివిగల భార్య",
            "book_page_start": 25,
            "pdf_page_start": 25,
            "pdf_page_end": 29,
            "author": "చందమామ బృందం",
            "genre": "జానపదం, హాస్యం",
            "moral": "తెలివిగా ఆలోచించి, కష్టపడకుండానే కష్టమైన పనిని ఇతరులతో చేయించుకోవచ్చు. (అంటే, తెలివి అనేది కష్టాన్ని మారుస్తుంది).",
            "keywords": [
                "క్షురకుడు",
                "జమోరిన్ రాజు",
                "బంజరు భూమి",
                "గోమతి",
                "దొంగలు",
                "తెలివి"
            ],
            "characters": [
                "కోమన్",
                "గోమతి",
                "జమోరిన్ రాజు",
                "భటుడు",
                "మంత్రి",
                "దొంగలు"
            ],
            "locations": [
                "కోళిక్కోడు",
                "రాజభవనం",
                "బంజరు భూమి"
            ],
            "content": "జమోరిన్ రాజు పరిపాలించిన కోళిక్కోడుకు సమీపంలోని ఒక గ్రామంలో కోమన్ అనే నిరు పేద క్షురకుడు ఉండేవాడు. రోజూ తెల్లవారగానే వాడు కత్తి, కత్తెర, చిన్నఅద్దం, చిన్నగిన్నె గల తన పెట్టెను చంకన బెట్టుకుని ఊళ్ళోకి వెళ్ళే వాడు. వీధివీధికీ వెళ్ళి, అవసరం అయిన వాళ్ళకు జుట్టు కత్తిరించేవాడు. క్షవరం చేసే వాడు. పని పూర్తయ్యాక అద్దాన్ని వాళ్ళ చేతికిచ్చి చూసుకోమనేవాడు. వాళ్ళు చూసుకుని మురిసిపోతూ సలహా లిస్తే ‘తుది మెరుగులు' దిద్దేవాడు.\nయువకులయితే, కోమన్ కత్తిరించే హస్తనైపుణ్యాన్ని అద్దంలో చూడడానికి, మొదటే అద్దాన్ని అడిగి తీసుకునేవారు. వాళ్ళిచ్చింది పుచ్చుకుని మరో చోటికి వెళ్ళేవాడు.\nకోమన్ రోజూ ఒక నిర్ణీత మార్గం గుండా వెళ్ళేవాడు. అతడు వచ్చే సమయం తెలుసు గనక, జుట్టు కత్తిరించుకోవాలనుకునే వాళ్ళు ఆ సమయానికి అక్కడ సిద్ధంగా ఉండే వాళ్ళు. అయితే, జుట్టు కత్తిరించుకోవడం అన్నది రోజూ చేయించుకోవలసిన అవసరం లేదుగనక, అప్పుడప్పుడు ఎవరూ కనిపించే వాళ్ళు కాదు. ఒక్కోసారి చెప్పిన సమయానికి రాలేదని కొందరు కోపంతో వద్దు పొమ్మనేవారు. తను పెట్టె తీసుకుని వెనుదిరగ్గానే అలాంటి వాళ్ళు కొందరు, ‘పనికిమాలిన వెధవ' అని గొణుక్కోవడం కోమన్కు వినిపించేది. అలాంటి సమయాలలో దమ్మిడీ సంపాయించలేకపోయా నన్న బాధతో, వట్టి చేతులతోనే ఇంటికి తిరిగి వెళ్ళవలసి వచ్చేది.\nఆ రోజు కోమన్, అతడి భార్య గోమతి పస్తు గానే పడుకోవలసి వచ్చేది. అలాంటి స్థితిలో ఒకనాడు అతడి భార్య, “నీలాంటి పనికిమాలిన మొగుడితో ఎలా కాపరం చేసేది? ఎలా బతి కేది?” అనడం విని కోమన్ ఉలిక్కిపడ్డాడు. అయితే, అతడేమీ మాట్లాడలేదు. రేపు వెళ్ళి నాలుగు డబ్బులు ఎక్కువగా సంపాదించుకుని వస్తే, భార్యకు తన మీద ఉన్న అభిప్రాయాన్ని మార్చేయవచ్చని ఆశించాడు.\nమరునాడు తెల్లవారక ముందే పెట్టెను తీసు కుని బయలుదేరాడు. ఆ రోజంతా తిరిగి కొంత సంపాయించాడు. అయితే, దాన్ని తీరా లెక్కించి చూసుకుంటే, ఒక్క పూట ఆహార పదార్థాలు కొనడానికి కూడా సరిపోయేలా లేదని గ్రహించి హతాశుడయ్యాడు. అయినా, మరో మార్గం లేక, వెనక్కు తిరిగి వెళ్ళి, ఆ రోజుకు ఎలాగైనా సర్దుకోగలదన్న ఆశతో, ఆ నాటి సంపాదనను భార్య చేతిలో పెట్టాడు. దానిని చూడగానే భార్య కోపంతో, “నీ మందమతి మండా!” అన్నది.\nఆ రోజు నుంచి గోమతి ప్రతినిత్యం భర్తను సూటిపోటి మాటలతో తిడుతూనే ఉండేది. ఒకనాడు సాయంకాలం కోమన్ ఇంటికి తొంద రగా తిరిగి వచ్చాడు. దమ్మిడీ సంపాదన లేదు.\n“ఇలా అయితే, మనం ప్రాణాలతో ఎలా బత గ్గలం? అసలు నీకా ఆలోచన అంటూ ఉందా?” అని నిలదీసింది భార్య.\n“నన్నేం చెయ్యమంటావు? పొద్దస్తమానం పనికి మాలినవాడు, బుద్ధిమాలినవాడు అని తిట్టడమే నీ పనిగా ఉంటోంది. అంటే, ఒక్క మంచి పనికూడా చేయలేని దద్దమ్మను నేన నేగా నీ ఉద్దేశం?\" అంటూ కోమన్ పెట్టెను కోపంగా విసిరికొట్టి కాళ్ళుచేతులు కడుక్కోవ డానికి పెరట్లోకి వెళ్ళాడు.\nభర్త వచ్చేంత వరకు ఓపిగ్గా ఉన్న గోమతి, అతడు రాగానే, “ఇలా అయితే, ఆకలితోనే చావక తప్పదు. అలా చావడం నాకిష్టం లేదు,” అన్నది నిష్కర్షగా.\n“సరే, నేను మూర్ఖుణ్ణి అనుకో. నువ్వు గొప్ప తెలివైనదానివే కదా? సంపాదనకు మరేదైనా మార్గం చెప్పు చూద్దాం,” అన్నాడు కోమన్.\n“హాయిగా బిచ్చమెత్తుకోవడం మేలు!” అన్నది గోమతి.\n“బిచ్చమెత్తడమా? నేనా? ఎక్కడికి వెళ్ళి బిచ్చమడగమంటావు?” అని అడిగాడు కోమన్.\n“ఎక్కడికో ఎందుకు? తిన్నగా జమోరిన్ రాజభవనానికే వెళ్ళవచ్చుగా!” అన్నది సవాలు విసురుతున్నట్టు గోమతి. ఆ తరవాత కాస్సేపు ఆగి, “రాకుమారికి త్వరలో వివాహం కాబో తోంది. అందువల్ల రాజు అందరిపట్లా కరుణతో ఉంటాడు. వెళ్ళి ఆయన్ను ఏదైనా అడుగు,” అని సలహా ఇచ్చింది.\nమరునాడు సూర్యోదయానికి ముందే లేచి, తన పెట్టెను కూడా తీసుకోకుండా రాజధాని కేసి బయలుదేరాడు. కాలినడకనే రాజభవనాన్ని సమీపించి, రాజుగారి దర్శనం కోసం వరుసగా నిలబడ్డ జనంలోకి వెళ్ళి నిలబడ్డాడు.\nరాజదర్శనానికి తన వంతు రాగానే, 'ఏదైనా' దానంగా అడగాలనే నిర్ణయించుకున్నాడు.\nఅతని వంతురానే వచ్చింది. రాజభవనం భటుడు, “క్షురకుడు కోమన్,” అని పిలవగానే, కోమన్ తడబడే అడుగులతో ముందుకు వెళ్ళి చేతులు జోడించి, రాజుకు భక్తితో వంగి నమస్కరిం చాడు. ఆ తరవాత రెండు చేతులు తెరుస్తూ రాజు కేసి అర్థిస్తున్నట్టు వినయంగా చూశాడు.\n“కోమన్, నీకేం కావాలి?” అని అడిగాడు రాజు.\n“ఏదైనా ఇవ్వండి, మహాప్రభూ!” అన్నాడు కోమన్.\n“ఏదైనా? అదేంటి!” అని విస్మయం చెందిన రాజు, \"నీకు ఏది కావాలో అది అడుగు, ఇస్తాను,” అన్నాడు.",
            "book_page_end": 29,
            "ఆజ్ఞాపించండి, ప్రభూ!": "న్నాడు విన యంగా.\n“ఇతడొక క్షురకుడు. ప్రజలకు సేవలంది స్తూంటాడు కదా. రాజధానికి సమీపంలో ఉన్న ఐదెకరాల బంజరు భూమిని ఇతనికి ఇప్పించు. అందులో ఎలాంటి పంటలు పండించగలడో చూద్దాం,\" అని మంత్రి చెవిలో చెప్పాడు రాజు.\nజుట్టు కత్తిరించేవాడు, బంజరు భూమిలో పంట పండించాలి! ఆహా! రాజుగారి వితర ణను మంత్రి మనసులోనే మెచ్చుకుంటూ దాపులనున్న భటుణ్ణి పిలిచి, “ఇతన్ని తీసుకు వెళ్ళి రాజభవనానికి తూర్పున ఉన్న ఐదెకరాల బంజరు భూమిని చూపించు,” అని ఆజ్ఞాపించి, కోమనే కేసి తిరిగి, “ఈ భటుడు నీకు ఐదెకరాల భూమిని చూపిస్తాడు. రాకుమారి వివాహ సందర్భంలో రాజుగారు నీకిస్తున్న బహుమతి అది. దాన్ని సాగుచేసుకుని హాయిగా జీవించు,” అన్నాడు.\nతాను భార్య చెప్పినట్టు ఏదైనా ఇవ్వమని అడిగితే, రాజుగారు ఐదెకరాల పొలం ఇచ్చాడు అని కోమన్ పొంగిపోయాడు. అయితే, భటుడి వెంట వెళ్ళి తీరా పొలాన్ని చూశాక, అది రాయి రప్పలతో నిండిన బంజరుభూమి అని తెలు సుకుని కాస్త నీరుగారిపోయాడు. అయినా, ఏదో సంపాయించాం. దీంతో గయ్యాళి భార్య నోరు మూయగలం అన్న ధీమాతో ఇంటిదారి పట్టాడు.\nఅయితే, గోమతి సంగతి వినగానే, “పొలమా? అదీ బంజరు నేలా? దాంతో ఏం చేసుకుంటాం? సాగు చేయాలంటే నాగలి కావాలి. దున్నడానికి ఎడ్లు కావాలి. మన దగ్గర ఏవీ లేవే! పైరు పెట్టినా, అది చేతికి అంది వచ్చేవరకు రోజులు గడవడం ఎలా? ముందు రాజు వద్దకు వెళ్ళి డబ్బు అడిగి తీసుకురా. మనకు ఇప్పుడు కావలసింది అదీ,” అని మండిపడింది.\nఅయితే, కోమన్ మళ్ళీ రాజు వద్దకు వెళ్ళ డానికి నిరాకరించాడు. \"నువ్వు ఇంకేదైనా ఆలోచించాలి. తప్పదు,” అన్నాడు భార్యతో ప్రాథేయపడుతున్నట్టు.\nగోమతి కొంతసేపు తీవ్రంగా ఆలోచించి, “సరే, ఆ పొలం దగ్గరికి వెళదాం, రా. అక్కడ నేను ఏం చేస్తానో, నువ్వు అలాగే చేయాలి, సరేనా?” అంటూ భర్తను వెంటబెట్టుకుని రాజుగారిచ్చిన పొలం వద్దకు వెళ్ళింది.\nగోమతి పొలంలో అక్కడక్కడ ఉన్న ఒక్కొక్క బండరాయినీ తీసి అవతల పారేస్తూ, దాని అడుగున తవ్వి చూస్తూ, నిస్పృహతో ఆశాభం గాన్ని ప్రదర్శించసాగింది. ఎవరైనా తనను సమీపిస్తున్నారని తెలిస్తే చాలు; అలాగే కదలా మెదలక కూర్చునేది. భార్య ఎందుకలా చేస్తు న్నదో ఏమాత్రం అంతుబట్టక పోయినప్పటికీ, కోమన్ కూడా ఆమె ఒకరాయిని పెకలిస్తే, తాను ఇంకొక రాయిని పెకలిస్తూ, ఆమె లాగే నేలను అక్కడక్కడ తవ్వి చూస్తూ, తన్నుతూ, నిరాశా నిస్పృహలను ప్రదర్శిస్తూ ఆమెను అనుకరించసాగాడు.\nదారిన వెళ్ళేవాళ్ళు ఆ దంపతుల వింత ప్రవర్తనకు విస్తుపోతూ, ఆగి కొంత సేపు చూసి వెళ్ళిపోసాగారు.\nఅయితే, నలుగురు దృఢకాయులు మాత్రం భార్యాభర్తలను చాలా సేపు పరిశీలించి చూశారు. ఆ తరవాత వాళ్ళల్లో ఒక్కడు గోమతిని సమీపించి, “మండే ఎండలో ఏం చేస్తున్నారు? ఏదో చాలా విచారంతో ఉన్నట్టున్నది?” అని అడిగాడు.\nతన మనసులోని మాటను చెబు దామా, వద్దా అని తటపటాయిస్తు న్నట్టు గోమతి ఆ మనిషిని కొంతసేపు ఎగాదిగా చూసింది. ఆ తరవాత, “అదెందుకు అడుగుతావులే. అదో పెద్ద సమస్య,” అన్నది.\n“చెప్పు, నేనూవింటాను. ఏదైనా సాయం కావాలన్నా చేస్తాను,\" అన్నాడు ఆ మనిషి.\n\"సాయం ఏదీ వద్దు గాని, నేను చెప్పే సంగ తిని మరెవ్వరికీ చెప్పనని మాట ఇస్తేనే నీకారహస్యం చెబుతాను,” అన్నది గోమతి చుట్టుపక్కల అనుమా నంగా చూస్తూ.\n“మా తల్లి మీద ఒట్టు. ఎవరితోనూ చెప్పను,” అంటూ ఆ సంగతేదో చెప్ప మన్నట్టు వంగాడు.\n“మేము ఇప్పుడు పేదవాళ్ళమేగాని, మా తాతముత్తాతలు గొప్ప ధనికులు. మా తాతయ్య బంగారాన్ని కుండలలో వేసి ఈ పొలంలో పూడ్చి పెట్టాడన్న రహస్యం ఇప్పుడే తెలిసింది. ఐదెకరాల పొలం కదా. ఎక్కడ తవ్వాలో, ఏమో తెలి యక అవస్థ పడుతున్నాం,” అన్నది నిట్టూరుస్తూ.\n“అలాగా!” అని తల పంకించిన ఆ మనిషి, “మీకా నిధులు తప్పక దొరుకుతాయి. బాగా తవ్వి చూడండి,\" అంటూ అక్కడి నుంచి వెళ్ళిపోయాడు.\nవాడు నిజానికి ఒక దొంగ. గబగబా వెళ్ళి దూరంలో నిలబడ్డ మరి ముగ్గురు తోడు దొంగ లను కలుసుకున్నాడు. వాళ్ళు వెళ్ళేంతవరకు అక్కడే కూర్చున్న గోమతి, వాళ్ళు కనుమరు గయ్యాక భర్తతో, “ఈ రోజుకు చాలు. ఇంటికి వెళదాం, రా. రేపు పొద్దున వద్దాం,” అంటూ అక్కడి నుంచి బయలుదేరింది.\nమర్నాడు ఉదయం వచ్చి చూసే సరికి పొలంలోని రాళ్ళూ రప్పలూ గట్టు మీద పడి ఉన్నాయి. పొలమంతా బాగా దున్నినట్టు లోతుగా తవ్వబడి ఉంది. అంటే, అక్కడ కుండలు కుండలుగా బంగారం ఉందని విన్న దొంగలు ఊరుకోలేకపోయారు. ఆ బంగారాన్నంతా కైవసం చేసుకోవాలని రాత్రికి రాత్రే వచ్చి పొల మంతా తవ్వేశారన్నమాట!\n“చూశావా! పొలమంతా ఎంత బాగా తవ్విం చానో! విత్తనాలు కొనుక్కొచ్చి విత్తడమే ఇక మనపని. రెండు పూటలు కాదు; రోజూ మూడు పూటలూ కడుపు నిండా తినే మంచి రోజులు ఆట్టే దూరంలో లేవు. ఏమంటావు తెలివిలేని మొగుడా?\" అన్నది గోమతి చిన్నగా నవ్వుతూ.\n“తెలివిగల భార్య ఉండగా నాకేం తక్కువ?” అంటూ పెద్దగా నవ్వాడు కోమన్ భార్యను మెచ్చుకుంటూ.",
            "story_id": "2006_05_06",
            "raw_genre_backup": "జానపదం, హాస్యం",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "వ్యాసం, చరిత్ర",
            "moral": "భారతదేశంలోని ముఖ్య భాషా మరియు రవాణా చరిత్రకు సంబంధించిన విశేషాలు.",
            "keywords": [
                "ఇంగ్లీషు",
                "అధికార భాష",
                "నాగాల్యాండ్",
                "నీలగిరి రైల్వే",
                "ఉదక మండలం"
            ],
            "characters": [],
            "locations": [
                "భారతదేశం",
                "నాగాల్యాండ్",
                "మేట్టుపాళయం",
                "ఉదక మండలం",
                "కూణూర్"
            ],
            "content": "దేశజనాభాలో అధికశాతం మాట్లాడే భాష హిందీ గనక, అది మన అధికారభాషగా గుర్తింపు పొందింది. దేశం మొత్తం మీద ఇంగ్లీషునే రాతకోతలకు ఎక్కువగా ఉపయోగిస్తున్నప్పటికీ భారత రాజ్యాంగ శాసనం ప్రకారం దానికి అధికార భాషగా గుర్తింపు లేదు. అయినప్పటికీ ఒక రాష్ట్రంలో అది అధికార భాషగా చెలామణి అవుతోంది. మన దేశం ఈశాన్య దిశలోని నాగాల్యాండ్ రాష్ట్రం ఇంగ్లీషును అధికార భాషగా గుర్తించింది. 1963వ సం.లో నాగాల్యాండ్ పూర్తి రాష్ట్ర స్థాయిని సంతరించుకున్నది. నాగాల్యాండ్లో క్రిస్టియన్ మిషనరీలు ఇంగ్లీషును ప్రవేశపెట్టి, ప్రాచుర్యం కలిగించారు. అక్కడి ద్వితీయ భాష నాగమీస్. దానికి లిపి లేదు.\nనీలగిరి రైల్వేస్ అని పిలువబడే మేట్టుపాళయం-ఉదక మండలం రైల్వే, ఇప్పుడు ప్రపంచ వారసత్వ జాబితాలో చోటు చేసుకున్నది. ది డార్జిలింగ్ హిమాలయన్ రైల్వే ఇప్పటికే వారసత్వ జాబితాలో స్థానం సంపాదించింది. నీలగిరి రైల్వేను ఇప్పుడు మౌంటన్ రైల్వే ఆఫ్ ఇండియా అని పిలుస్తారు. నీలగిరి రైల్వే పట్టాలు వేసే పనులు 1885లో ప్రారంభమయ్యాయి. 1899 లో కూణూర్ వరకు రాకపోకలు ఆరంభమయ్యాయి. ఆ తరవాత ఉదక మండలం అంటే ఊటీ వరకు పొడిగించ బడ్డాయి. ఈ మార్గమే ఆసియాలోకెల్లా చాలా నిటారుగా ఉన్న అతి పొడవైన రైలు మార్గంగా భావించబడుతున్నది. దీని పొడవు 46 కి.మీ.",
            "book_page_end": 30,
            "ఆజ్ఞాపించండి, ప్రభూ!": null,
            "story_id": "2006_05_07",
            "raw_genre_backup": "వ్యాసం, చరిత్ర",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "రంగన్న గొప్ప మనసు!",
            "book_page_start": 32,
            "pdf_page_start": 32,
            "pdf_page_end": 33,
            "author": "భావనా రాయ్, న్యూఢిల్లీ",
            "genre": "నీతి కథ",
            "moral": "నిస్వార్థమైన కరుణ, ప్రేమ మరియు నిజాయితీ కలిగి ఉండేవారికి దైవదయం ఉంటుంది. దురాశ మరియు అసూయ పతనాన్ని కలిగిస్తాయి.",
            "keywords": [
                "కరుణ",
                "నిస్వార్థం",
                "వనదేవత",
                "బంగారు నాణాలు",
                "జ్యోతిష్కుడు",
                "రామశాస్త్రి"
            ],
            "characters": [
                "రంగన్న",
                "రామశాస్త్రి",
                "వనదేవత",
                "పిచ్చుక",
                "కుక్క",
                "గ్రామస్థులు"
            ],
            "locations": [
                "గ్రామం"
            ],
            "content": "ఒక గ్రామంలో రంగన్న అనే పేదరైతు ఉండే వాడు. నిజాయితీపరుడైన రంగన్న తనకున్న కొద్ది పాటి పొలంలో కష్టపడి పనిచేసుకుంటూ తృప్తిగా కాలం గడపసాగాడు. దాంతోపాటు ఇరుగు పొరు గుకు చేతనైన సాయం చేసేవాడు. పక్షులన్నా, జంతువులన్నా అతనికి ఎనలేని ప్రీతి. ఏ కాకికో, కుక్కకో ఇంత పెట్టకుండా రంగన్న నోట్లోకి ముద్ద దిగేది కాదు.\nరంగన్న ఇంటికి కొద్ది దూరంలో రామశాస్త్రి అనే ఒక నకిలీ జ్యోతిష్కుడు ఉండేవాడు. శాస్త్రం, సంప్రదాయం, దోషం, పరిహారం అంటూ అమా యకులైన గ్రామ ప్రజలను మభ్యపెట్టి, వాళ్ళ నుంచి సొమ్ములు గుంజి పొట్టపోసుకునేవాడు. ఎప్పుడు చూసినా ఎంతో సంతోషంగా కనిపిస్తూ, ఒక్కసారి కూడా తన వద్దకురాని రంగన్న అంటే రామశాస్త్రికి, చెప్పరాని అసూయా, కోపమూ ఉండేవి.\nఒకరోజు రంగన్న తన పొలంలో విత్త నాలు విత్తేపని ముగిం చుకుని ఇంటికి బయలు దేరుతూం డగా పొలం గట్టు మీది పొదమాటున పిచ్చుక ఒకటి కాలు విరిగి లేవలేక పడి ఉండడం గమనిం చాడు. వెంటనే వెళ్ళి దాన్ని చేతిలోకి తీసు కుని పరిశీలనగా చూశాడు. దాపులనున్న ఆకులేవో కోసి, నలిపి పసరు పిండి పిచ్చుక కాలికి పూశాడు. దాన్ని అక్కడే వదిలేయడానికి మనసురాక, తనతో ఇంటికి తీసుకువచ్చాడు.\nదానికి తినడానికి బియ్యపు గింజలు అందిం చాడు. చాప మీద చిన్న బట్ట మడతపెట్టి పరుపులా చేసి పిచ్చుకను దాని మీద పడుకోబెట్టాడు. గది నుంచి వెలుపలికి రావడానికి నాలుగు అడుగులు వేసే సరికి, \"రంగన్నా!” అన్న మృదు మధుర కంఠ స్వరం విని వెనక్కు తిరిగి చూశాడు. అక్కడ పిచ్చుక కనిపించలేదు. దాని స్థానంలో ఒక దేవతామూర్తి కనిపించడంతో తన కళ్ళను తానే నమ్మలేక పోయాడు.\n“రంగన్నా! నేను వనదేవతను. ప్రాణుల పట్ల నువ్వు చూపుతూన్న నిరుపమానమైన కరుణ, ప్రేమాదరాలు చూసి చాలా సంతోషించాను. ఏం వరం కావాలో కోరుకో, ఇస్తాను,\" అన్నది వనదేవత.\n\"తల్లీ, నిన్ను కళ్ళారా చూడగలిగాను. ఆ భాగ్యమే నాకు చాలు. మరే వరమూ వద్దు,' అన్నాడు రంగన్న వనదేవత పాదాలకు నమస్కరిస్తూ.\n“చాలుననే నీ గుణం చాలా గొప్పది!\" అంటూ వనదేవత రంగన్న చేతిలోకి ఒక బిందెను ప్రసా దించి అదృశ్యమయింది.\nబిందెనిండా బంగారు నాణాలు!\nఈ సంగతి క్షణాలలో గ్రామమంతా తెలిసి పోయింది. మంచి మనసు గల రంగన్నకు మంచే జరిగిందని అందరూ సంతోషంగా చెప్పుకోసాగారు.\nఅయితే, రామశాస్త్రి మనసు మాత్రం అసూ యతో కుతకుతలాడ సాగింది. ఎలాగైనా రంగన్న బంగారు నాణాలను దొంగిలించుకుని, ఊరు వదిలి ఎటైనా పారిపోయి హాయిగా జీవించ వచ్చని ఆలోచించి ఒక పథకం వేశాడు.\nఅర్ధరాత్రి సమయంలో రామశాస్త్రి ముసుగు వేసుకుని రంగన్న ఇంట్లోకి జొరబడి, బంగారు నాణాల బిందెను దొంగిలించుకుని వెలుపలికి పరిగెత్తు తూండగా, కాలికి ఏదో అడ్డుపడి బోర్లా పడ్డాడు. దాన్ని చూసిన రంగన్న కుక్క, మొరు గుతూ రామశాస్త్రి మీదికి ఉరకబోయింది. హడలి పోయిన రామశాస్త్రి, “అయ్యో! కాపాడండి!” అని అరవసాగాడు. దాంతో రంగన్నతో పాటు ఇరుగు పొరుగు ఇళ్ళవాళ్ళు కూడా మేలుకుని రావడంతో రామశాస్త్రి నాణాల బిందెతో పట్టుబడిపోయాడు.\n“ఛీ! నువ్వూ ఒక మనిషివేనా?” అంటూ గ్రామస్థులు రామశాస్త్రిని కొట్టబోయారు. అయితే రంగన్న అడ్డుకుని వాళ్ళకు సర్ది చెప్పి పంపేశాడు.\nరామశాస్త్రి క్షమించమని రంగన్న పాదాలపై పడ్డాడు.\n“నీ తప్పును గ్రహించావు కదా? అది చాలు. అయినా, క్షమించమని అడగవలసింది నన్ను కాదు. నీ మనస్సాక్షిని! నీ మనస్సాక్షికి విరుద్ధంగా ఏదీ చేయకు. ఇక మీదట దురాశకు పోయి లేని పోనివి చెప్పి గ్రామ ప్రజలను పీడించకు. నిజాయి తీగా, కష్టపడి జీవించడం నేర్చుకో. అదే చాలు!” అన్నాడు రంగన్న.\n\"బుద్ధి వచ్చింది రంగన్నా. ఇకపై నిజాయి తీగా, మంచి మార్గంలో నడుచుకుంటాను,” అంటూ తలవంచుకుని ఇంటిదారి పట్టిన రామ శాస్త్రి, అవమానంతో గ్రామ ప్రజలకు ముఖం చూపలేక తెల్లవారేలోగా ఊరువదిలి ఎటో వెళ్ళి పోయాడు.",
            "book_page_end": 33,
            "ఆజ్ఞాపించండి, ప్రభూ!": null,
            "story_id": "2006_05_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పేదవాడి ప్రార్థన",
            "book_page_start": 34,
            "pdf_page_start": 34,
            "pdf_page_end": 37,
            "author": "శ్రీరామ కమల్",
            "genre": "నీతి కథ",
            "moral": "స్వార్థం లేని నిస్సహాయుడి ప్రార్థన వింతగా ఉన్నా, అది రాజును కదిలించి దేశప్రజలకు మేలు చేసేలా మార్చింది. కష్టంలో ఉన్నవారికి సహాయం చేయాలి.",
            "keywords": [
                "అనాథ",
                "మహిషాపురం",
                "వీరయ్య",
                "వరద",
                "నందివర్మ",
                "శివాలయం",
                "సహాయం"
            ],
            "characters": [
                "మాతంగుడు",
                "భద్రయ్య",
                "వీరయ్య",
                "వైద్యుడు",
                "రాజు",
                "నందివర్మ",
                "పరమశివుడు"
            ],
            "locations": [
                "మహిషాపురం",
                "శివాలయం",
                "గోదావరి"
            ],
            "content": "మాతంగుడికి పదేళ్ళ వయసులో, తలి దండ్రులు చనిపోతే, ఆ ఊళ్ళోవున్న దూరపు బంధువు పంచన చేరాడు. వాడు అమాయ కుడని ఎరిగిన ఆ బంధువు, వాడి చేత గొడ్డు చాకిరీ చేయించుకుని, అర్ధాకలితో మాడ్చే వాడు. వాడి అవస్థ చూసిన పొరుగింటి భద్రయ్య, ఒక రోజున వాణ్ణి చాటుగా పిలిచి, “ఒరే, మాతంగం! ఎన్నాళ్ళిలా బానిస బ్రతు కీడుస్తావు? ఇదే చాకిరీ మరెక్కడైనా చేస్తే, నీకు కడుపు నిండా తిండి దొరుకుతుంది. ఈ ఊళ్ళో నీ బంధువును కాదని, ఎవరూ నీకు పనివ్వరు. మహిషాపురంలో, నా చుట్టం వీరయ్య వద్దకు వెళ్ళు. ఆయన నీకు మంచి దారి చూపిస్తాడు,\" అని సలహా ఇచ్చాడు.\nమాతంగుడు ఆ ఊరొదిలి మహిషాపురం చేరుకుని, వీరయ్య ఇంటికి వెళ్ళి తన కథ చెప్పుకున్నాడు. వీరయ్య వాడితో, “నేను అంతగా వున్నవాణ్ణి కాను. కానీ మా భద్రయ్య పంపాడు కాబట్టి, నిన్ను ఇంట్లో వుంచుకుని కడుపు నిండా తిండి పెడతాను. రోజూ నేనె క్కడ పనిచేయమంటే అక్కడ పనిచేయాలి. ఎవర్నీ డబ్బడక్కూడదు!” అన్నాడు.\nమాతంగుడు అమాయకంగా తలాడించి, వీరయ్య చెప్పినదానికి సరేనన్నాడు. వీరయ్య, మాతంగుణ్ణి ఊళ్ళో కొందరిళ్ళకు పంపి, పనులు చేయించి ప్రతిఫలంగా డబ్బు తీసు కునేవాడు. మాతంగుడికి రోజూ తిండి పెట్టే వాడే తప్ప, దమ్మిడీ కూడా ఇచ్చేవాడుకాదు.\nవీరయ్య తనచేత పనిచేయించి డబ్బు సంపాదిస్తున్నాడని తెలియని మాతంగుడు, సొంత ఊళ్ళోని బంధువు దగ్గరకంటే, ఇక్కడే బాగున్నదని సంతోషించాడు.\nఅలా కొన్నాళ్ళు గడిచాయి. ఒక రోజున నిద్రలేచే సరికి మాతంగుడికి ఒళ్ళంతానొప్పు లుగా అనిపించింది. వీరయ్యకు చెబితే, “అలాగని పని ఎగవేస్తానంటే కుదరదు. నువ్వు పనిచేస్తేనే, నేను నీకు తిండి పెడ తాను,” అన్నాడు.\nఆ సమయంలో మాతంగుడికి ఆకలిగా కూడా లేదు. అందుకని వాడు ఆ రోజుకు పని చేయకూడదనుకుని, నడవలేక నడుచు కుంటూ ఓ వైద్యుడింటికి వెళ్ళి, తన బాధ చెప్పుకున్నాడు. వైద్యుడు వాణ్ణి పరీక్షించి, “నీకు జ్వర మొచ్చింది. డబ్బిస్తే మంది స్తాను,” అన్నాడు.\n“అయ్యా! నా దగ్గిర డబ్బు లేదు. తమరి ప్పుడు మందిస్తే, నయమయ్యాక మీ ఇంట్లో పనిచేసి ఋణం తీర్చుకోగలను,” అన్నాడు మాతంగుడు.\nవైద్యుడందుకొప్పుకోక, “నువ్వెవరింట్లో పని చేసినా, డబ్బు వీరయ్యకే ఇవ్వాలి. కాబట్టి నువ్విప్పుడు వీరయ్యనే అడిగి డబ్బు తీసుకుని రా,” అన్నాడు.\nవైద్యుడి మాటల ద్వారా, వీరయ్య తనవల్ల ధనలాభంపొందుతున్నాడని, మాతంగుడికి అర్థమైంది. వాడు వీరయ్య ఇంటికి వెళ్ళి వైద్యుడన్న మాటలు చెప్పాడు.\nమాతంగుడు తనను నిలదీస్తున్నాడని అనుమానించిన వీరయ్య కోపంగా, “నేను నీకు తిండి పెడతానన్నానే తప్ప, వైద్యం చేయిస్తా నన లేదు. ఐనా, నువ్వు చేసే పనికి వచ్చే డబ్బు, నీ తిండికే చాలదు. ఆపైన, రాత్రి పూటనిన్ను ఇంటి అరుగుమీద ఊరికే పడుకోనిస్తున్నాను కూడా,” అన్నాడు.\n“ఇప్పుడు నాకు జ్వరమొచ్చింది. ముందు నాకు వైద్యానికి డబ్బివ్వండి. ఆ తర్వాత మీరెలా చెబితే అలా నడుచుకుంటాను,’ అంటూ మాతంగుడు, వీరయ్యను బ్రతిమా లాడు.\nకానీ, వీరయ్య ఏమాత్రం చలించక, “ఏదో పేదవాడివని జాలిపడి చేరదీశానుతప్ప, నా వద్ద డబ్బేమీ మూలిగి పోవడంలేదు. ఊరికే ఎవరైనా సాయపడతారేమో వెళ్ళి నీ ప్రయత్నం నువ్వు చేసుకో,” అంటూ విసు క్కున్నాడు.\nమాతంగుడు తను పనిచేసిన ఒకో ఇంటికీ వెళ్ళి డబ్బడిగితే ఒక్కరూ ఇవ్వలేదు. వాడు మళ్ళీ వైద్యుడింటికే వెళ్ళి, “దిక్కులేని వాణ్ణి. తమరే నన్ను కనికరించి వైద్యం చేస్తే ఏదో రోజున తప్పకమీ ఋణం తీర్చుకుంటాను,” అని కళ్ళనీళ్ళ పర్యంతమయ్యాడు.\n“దిక్కులేని వాళ్ళకు, దేవుడే దిక్కు! వైద్యుడు కాదు,\" అన్నాడు వైద్యుడు.\nచేసేది లేక మాతంగుడు, శివాలయంకేసి బయల్దేరాడు. అప్పటికే ఆకాశం మబ్బులు పట్టి ఉరుములతో, మెరుపులతో ఫెళఫెళ మంటూ జడివాన ప్రారంభమైంది. వాడు శివాలయాన్ని చేరి, “స్వామీ! నాకు కళ్ళు తిరుగుతున్నాయి. నీరసం వచ్చేస్తోంది. నువ్వే కాపాడాలి,” అంటూ నంది విగ్రహం పక్కన స్పృహ తప్పి పడిపోయాడు.\nఐదారు నిమిషాలు గడిచేలోపల, అప్ప టికే ఉరవళ్ళుపరవళ్ళతో ప్రవహిస్తున్న గోదా వరి పొంగి, వరద నీరు ఊళ్ళో ప్రవేశించి గుడిసెలన్నీ కొట్టుకుపోయాయి; చాలా ఇళ్ళు మునిగి పోయాయి. ఎన్నో ఎకరాల పంట నీటిపాలైంది. గ్రామస్థులందరూ పేదా గొప్పా తేడా మరిచి, ఒకరికొకరు సాయపడ్డారు.\nగ్రామాధికారి మందీ మార్బలంతో ముందు కొచ్చి, ఊరి వాళ్ళకు ధైర్యం చెప్పాడు. గుడి ముందు పడున్న మాతంగుణ్ణి ఎవరో రక్షించి సురక్షిత ప్రాంతానికి తీసుకెళ్ళారు.\nఈలోగా కబురు తెలిసిన ఆ దేశపు రాజు, మహిషాపురానికి నందివర్మ అనే వాణ్ణి రాజ ప్రతినిధిగా పంపాడు. ఆయన ఆధ్వర్యంలో ఏర్పడిన పునరావాస కేంద్రాలలో నిరాశ్రయు లందరూ తలదాచుకున్నారు. వరద బాధితు లకు ఆహారం, బట్టలు, వైద్య సహాయం ఉచితంగా లభించాయి.\nమాతంగుడికి డబ్బివ్వకుండానే వైద్యం జరిగింది, పని చేయకుండానే తిండి దొరి కింది. అంతే కాదు - వరదలో అనాధలైన పసివారిని విద్యాభ్యాసానికై గురుకులాలకు పంపే ఏర్పాటు కూడా జరగడంతో, వాడి ఆనందానికి అంతులేదు.\nపరమశివుడు తనమొర విని, తన దూతను మహిషాపురానికి పంపాడనుకుని వాడు, నందివర్మను దర్శించి కాళ్ళకు మొక్కి, “అయ్యా! తమరు కైలాసానికి తిరిగి వెళ్ళినప్పుడు, పరమశివుడికి, నా కృతజ్ఞతలు తెల పండి,” అన్నాడు.\nఆ మాటలు అర్థంకాని నందివర్మ, మాతం గుణ్ణడిగి వివరాలు తెలుసుకుని, \"ఓయీ! నేను శివదూతను కాను. నీవంటి అనాధలకు, అసహాయులకు సాయపడమని మన దేశపు రాజు పంపగా వచ్చిన రాజప్రతినిధిని. మన రాజు మామంచివాడు. ఆయన చల్లగావుంటే నీబోటి వాళ్ళకు మేలు జరుగుతుంది. నీవు పరమశివుణ్ణి నమ్మేవాడివైతే, మన రాజుకు ఆయురారోగ్య ఐశ్వర్యాలనిమ్మని, ఆ దేవ దేవుణ్ణి ప్రార్థించు,” అన్నాడు.\nవెంటనే మాతంగుడు రెండు చేతులూ జోడించి కళ్ళు మూసుకుని, “దేవదేవా! నేని క్కడి నుంచే నీకు, నా ప్రార్థన వినిపిస్తున్నాను. ఈ దేశపు రాజు మామంచివాడు. ఆయన్ను చల్లగా చూడు. ఆయన మాబోటి వాళ్ళకు సాయపడేందుకుగాను ప్రతి ఊరుకూ, పట్ట ణానికీ గంగమ్మను పంపి వరదల్లో ముంచెత్తు!\" అన్నాడు గట్టిగా.\nఅది విని నందివర్మకోపంగా, “మూర్ఖుడా! దేశానికి వరదలు రావాలంటావా! అదేం ప్రార్థన?” అంటూ గద్దించాడు.\nమాతంగుడు అమాయకంగా, “అయ్యా! నేను జ్వరంతో బాధపడుతూంటే, వైద్యుడితో సహా ఊళ్ళో ఎవ్వరూ నన్ను పట్టించుకోలేదు. వరద రాకపోతే నేను జ్వరంతో చచ్చిపోయే వాణేమో కూడా. కూడూ, గుడ్డా, నీడా లేని పేదవాళ్ళకు, వరదల్లో పోయేదేమీ వుండదు. రాజుగారిచ్చేదంతా మాకు లాభమే కదా. లాభంకోసం దేవుణ్ణి ప్రార్థిస్తే తప్పా?” అన్నాడు.\nనందివర్మముందు తెల్లబోయినా తర్వాత అసలు సంగతి గ్రహించి, రాజధానికి వెళ్ళాక రాజుకు విషయం విన్నవించాడు. అది విన్న రాజు, వరదల్లాంటి ఉత్పాతాలొచ్చినప్పుడే కాక, అన్ని వేళలా పేదలకు సాయపడే పథ కాలను రూపొందించి అమలు పరిచాడు.\nమాతంగుడు అమాయకత కొద్దీ చేసిన ప్రార్ధన పుణ్యమా అని ఆ తరవాత వచ్చిన పథ కాల ఫలితంగా దేశప్రజలు సుఖసంతోషాలతో జీవించారు.",
            "book_page_end": 37,
            "ఆజ్ఞాపించండి, ప్రభూ!": null,
            "story_id": "2006_05_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ప్రకృతిలో దాగి ఉన్న పరమానందం!",
            "book_page_start": 38,
            "pdf_page_start": 38,
            "pdf_page_end": 39,
            "author": "చందమామ బృందం",
            "genre": "వ్యాసం, జీవిత చరిత్ర",
            "moral": "ప్రకృతి సౌందర్యాన్ని, అందులోని ప్రశాంతతను అనుభవించడమే నిజమైన పరమానందం.",
            "keywords": [
                "శ్రీరామకృష్ణ పరమహంస",
                "ప్రకృతి",
                "పరమానందం",
                "సమాధి స్థితి",
                "విలియం బ్లేక్",
                "గదాధరుడు"
            ],
            "characters": [
                "శ్రీరామకృష్ణ పరమహంస",
                "గదాధరుడు",
                "గ్రామస్థులు",
                "విలియం బ్లేక్"
            ],
            "locations": [
                "కామర్పుకూర్",
                "గ్రామీణ భారతం"
            ],
            "content": "ప్రశాంత ఉషోదయ సమయం. వర్షాకాలం సమీ పిస్తూండడంతో మరింత ప్రశాంత గంభీరంగా కనిపిస్తోంది వాతావరణం. అది నూటయాభై సంవత్సరాల నాటి గ్రామీణ భారతం. చెట్లపై అప్పుడప్పుడు వినిపించే పక్షుల కిలకిలారావాలు; ఆవుల, లేగల అంబారావాలు; ఎప్పుడో వినిపించే కుక్కల అరుపులు; అక్కడక్కడ మానవ కంఠ స్వరాలు. ఇవి తప్ప వాతావరణం చాలా నిశ్శబ్దంగా ఉంది. ఇప్పటిలా వాహనాల రణగొణ ధ్వనులు, మైక్రోఫోన్లు, రేడియోలు, చెవులను తూట్లు చేసే శబ్దాలు అసలు లేవు.\nఆ గ్రామానికి చెందిన ఆరేళ్ళ కుర్రవాడొకడు సమీపంలో ఉన్న వరి పొలాల గుండా నడిచి వెళుతు న్నాడు. చుట్టూ పచ్చటి పైరులు, వర్షానికి స్వాగతం పలుకుతూ తలలూపుతున్నాయా అన్నట్టు కని పించే చెట్లు; అంతకు మించి సర్వత్రా వ్యాపించిన ప్రశాంతత, ఆ కుర్రవాడి కెంతో ఆనందం కలిగిం చాయి. ఆకాశంలో అక్కడక్కడా కనిపించిన మేఘశకలాలు క్రమక్రమంగా పెద్దవవుతూ నాలుగు వైపులా వ్యాపించసాగాయి. చూస్తూండగానే ఆకాశ మంతా కారుమేఘాలతో నిండిపోయింది.\nఆ కుర్రవాడు ఆగి, మెల్లగా తలెత్తి ఆకాశం కేసి చూశాడు. ఆహా! ప్రకృతి ఎంత మనోహరం! మహాద్భుతం!! అని ఆశ్చర్యపోయాడు. అంతకు ముందునుంచే అలలు అలలుగా అల్లనల్లన వీచే పిల్లగాలులు ఆ పసివాడి శరీరాన్ని తాకుతూ హాయిని కలిగిస్తున్నాయి. గాలికి రెపరెపలాడే ఆకుల సవ్వడులు పసివాడి వీనులకు మృదు మధుర సంగీతంలా వినిపించాయి. ఆహా! ప్రపం చమే ఆనంద నిలయం కదా!\nహఠాత్తుగా ఓ అద్భుత దృశ్యం పసివాడికి కని పించింది. ఆకాశంలో కారుమబ్బుల, నీలిమేఘాల తెరను ఆనుకుని తెల్లటి కొంగలబారు ఎగు రుతూ వెళ్ళడం చూసి ఆనంద మగ్నుడయ్యాడు. దేవుడా! ఆ అద్భుత దృశ్యాన్ని ఆస్వాదించడం ఎలా! ఆ ఆనంద పారవశ్యాన్ని అభివర్ణించడం ఎవరితరం?\nకారు మేఘాలనూ, తెల్ల కొంగలనూ, అనంత అద్భుత నిలయమైన ఆకాశాన్నీ చూసిన పసి వాడు ఆనంద పారవశ్యంతో, స్పృహ కోల్పోయి పచ్చటి గడ్డిపై పడిపోయాడు. అదృష్టవశాత్తు, ఆ దారిన వెళుతూన్న గ్రామస్థులు కొందరు పసి వాణ్ణి చూసి, గుర్తించి ఇంటికి తీసుకువచ్చారు.\nఆ పసివాడు వేరెవరో కాదు. ఉత్తరోత్తరా శ్రీ రామకృష్ణ పరమహంస (1836-188 6)గా భక్తులతో, శిష్యగణంతో కొనియాడబడిన బెంగాల్ కామర్పుకూర్కు చెందిన గదాధరుడు. ఆ ఉదయం ఆయన పొందిన అపూర్వమైన అనుభూతినే సమాధి అంటారు. అదొక మహోత్కృష్ట ధ్యానాతీతస్థితి. యోగం ద్వారానే ఆ స్థితిని చేరడం సాధ్యమవుతుంది.\nఅయితే, గదాధరుడికి ఆనాటి నుంచి మళ్ళీ మళ్ళీ అదే స్థితి పలుసార్లు సంప్రాప్త మయింది. ధన సంపాదన, సామాజిక విజయాలు మొదలైన ఐహిక సుఖాలు ఏవీ ఇవ్వలేని అవ్యాజమైన ఆనందానుభూతిని సమాధి స్థితిలో ఉన్నప్పుడు అనుభవిస్తారు.\nచూసే కళ్ళూ, చూడగలిగిన మనసూ ఉంటే సూర్యోదయంలో, సూర్యాస్తమయంలో, విక సించే పువ్వులో, మెరిసే నక్షత్రాలలో, తేలిపోయే మేఘాలలో ఎన్నెన్ని అందాలు! ఎన్నెన్ని ఆనం దాలు!! సుప్రసిద్ధ కవి విలియం బ్లేక్ (1757 – 1827) సెలవిచ్చినట్టు-\nఇసుకరేణువులో విశాల జగత్తునూ,\nఅడవి పువ్వులో అందాల స్వర్గాన్నీ తిలకిస్తూ,\nఅరచేతిలో అనంతత్వాన్ని బిగించి\nఘడియలో శాశ్వతత్వాన్ని గుర్తించగలవారికే\nఅసలైన ఆనందం సాంతం సొంతం!\nశ్రీరామకృష్ణ పరమహంస వంటి మహనీయుల, మార్మికవాదుల జీవితాలు అది సాధ్యం అని చాటుతున్నాయి!",
            "book_page_end": 39,
            "ఆజ్ఞాపించండి, ప్రభూ!": null,
            "story_id": "2006_05_10",
            "raw_genre_backup": "వ్యాసం, జీవిత చరిత్ర",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 40,
            "pdf_page_start": 40,
            "pdf_page_end": 40,
            "author": "చందమామ బృందం",
            "genre": "వ్యాసం, విశేషాలు",
            "moral": "పిల్లల భవిష్యత్తు కోసం తల్లిదండ్రులు ఎంతటి త్యాగానికైనా సిద్ధపడతారు, మరియు నూతన విద్యాసంస్థల స్థాపన ఆవశ్యకత.",
            "keywords": [
                "చదువు",
                "పచ్చబొట్టు",
                "కారొలిన్ స్మిత్",
                "క్రీడా విశ్వవిద్యాలయం",
                "త్యాగం"
            ],
            "characters": [
                "కారొలిన్ స్మిత్",
                "డా. ఎ.పి.జె. అబ్దుల్ కలాం"
            ],
            "locations": [
                "అమెరికా",
                "చెన్నయ్",
                "ఉటా"
            ],
            "content": "ప్రైవేటు పాఠశాల విద్య అమెరికాలోనూ చవుకేమీ కాదు. పిల్లల చదువు కోసం ఖర్చుచేయడానికి కావల సిన డబ్బు సంపాదించడానికి తల్లితండ్రులు రకరకా లుగా ప్రయత్నిస్తుంటారు. అందుకోసం ఒక తల్లి చొరవతో సరికొత్త మార్గాన్ని అవలంబించింది. కారొలిన్ స్మిత్ అనే ఆ ముప్ఫైయేళ్ళ మహిళ తన నుదుటిని అందుకోసం ఉపయోగించుకోవాలని ఆలోచించి-తన నుదుటి భాగాన్ని ‘అడ్వర్టైజింగ్ స్పేస్'గా ఇవ్వడానికి సిద్ధంగా ఉన్నట్టు 'ఇంటర్ నెట్’లో తెలియజేసింది. దాన్ని చూసిన ఓ జూదశాల యాజమాన్యం ఆమె నుదుటి మీద తమ సంస్థ పేరును రాసి ప్రచారం చేసుకోవడానికి సిద్ధపడింది.\nఉటా, సాల్ట్ లేక్ సిటీలో జరిగిన ఈ పచ్చబొట్టు పొడిచిన కార్యక్రమాన్ని, పత్రికలూ, టీవీలూ బాగా కవర్ చేశాయి. ఆ దృశ్యాన్ని చూసిన ప్రజలు విస్మయం చెందారు. మార్కెటింగ్ ప్రచారంలో ప్రవేశించిన ఈ నూతన పోకడను చూసి చాలామంది ఆశ్చర్య పడ్డారు. “పలువురికి మూర్ఖత్వంలా కనిపించినా, నేనది చేసి తీరవలసిన నిర్బంధం ఏర్పడింది. ఇప్పటి పరిస్థితిలో 10,000 డాలర్లు నాకు మిలియన్ డాలర్లతో సమానం... దీన్ని నా బిడ్డ చదువు కోసం చేస్తున్నాను. నా బిడ్డ బంగారు భవిష్యత్తు కోసం చేస్తూన్న చిన్న త్యాగం ఇది,” అంటోంది కారొలిన్సిస్మిత్ ఎంతో తృప్తిగా.\nచెన్నయ్ లోని ‘కాలెజ్ ఆఫ్ ఫిజికల్ ఎడ్యుకేషన్' మన దేశంలోనే క్రీడలకని ప్రత్యేకంగా స్థాపించబడిన మొట్టమొదటి క్రీడా విద్యాసంస్థ. ఇప్పుడు చెన్నయ్ దేశం మొత్తం మీద ప్రప్రథమంగా క్రీడలకంటూ ప్రత్యేకంగా ఒక విశ్వవిద్యాలయాన్ని నెలకొల్పడానికి ప్రయత్నాలు ముమ్మరంగా సాగుతున్నాయి. రాష్ట్రపతి డా. ఎ.పి.జె. అబ్దుల్ కలాం ఈ విశ్వవిద్యాలయ స్థాపన పథకానికి ఆమోదం తెలియ జేసినట్టు వార్తలు వెలువడ్డాయి. చెన్నయ్ సమీపంలోని శ్రీ పెరుంబుదూరులో గాని, కారైక్కుడిలో గాని ఈ విశ్వ విద్యాలయాన్ని ఏర్పాటు చేయనున్నట్టు చెబుతున్నారు.",
            "book_page_end": 40,
            "ఆజ్ఞాపించండి, ప్రభూ!": null,
            "story_id": "2006_05_11",
            "raw_genre_backup": "వ్యాసం, విశేషాలు",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "భక్తిఫలం",
            "book_page_start": 41,
            "pdf_page_start": 41,
            "pdf_page_end": 43,
            "author": "ఎన్. శివనాగేశ్వరరావు",
            "genre": "భక్తి",
            "moral": "వృత్తిపట్ల నిబద్ధత, భక్తి, మరియు నిజాయితీ కలిగి ఉంటే దైవదయా శుభ ఫలితాలను ఇస్తుంది.",
            "keywords": [
                "భక్తి",
                "చెప్పులు కుట్టేవారు",
                "వెంకయ్యదాసు",
                "చిన్నమ్మ",
                "తిరుమలేశుడు",
                "జమీందారు"
            ],
            "characters": [
                "వెంకయ్యదాసు",
                "చిన్నమ్మ",
                "జమీందారు",
                "సేవకులు"
            ],
            "locations": [
                "శ్రీనివాసపురం",
                "తిరుమల",
                "తిరుచానూరు"
            ],
            "content": "శ్రీనివాసపురం అనే గ్రామంలో వెంకయ్య దాసు అనే చర్మకారుడు ఉండేవాడు. అతడికి చెప్పులు కుట్టడంలో మంచి ప్రావీణ్యం ఉండేది. అంతకు మించి వృత్తిపై అమిత మైన భక్తి ఉండేది. ఉదయం లేవగానే చెప్పులు కుట్టడానికి ఉపయోగించే పనిముట్లకు దణ్ణం పెట్టుకునేవాడు. వాటిని శుభ్రంగా తుడిచి పని ప్రారంభించేవాడు.\nవెంకయ్యదాసు భార్య చిన్నమ్మ అణకువ కలిగిన ఇల్లాలు. తిరుమలేశుని భక్తురాలు. చిన్నప్పటి నుంచి వెంకటేశ్వరస్వామిని గురిం చిన మహిమలు కథలు కథలుగా వినడం వల్ల, ఒక్కసారయినా కొండకు వెళ్ళి స్వామిని దర్శించి రావాలని కలలు కంటూ ఉండేది. ఆ సంగతి తరచూ భర్తతో చెబుతూ ఉండేది. కానీ, తమ వంటి పేదలు అంతదూరం వెళ్ళి స్వామిని దర్శించుకురావడం కష్టమనిపించేది. అయితే, రోజులు గడిచేకొద్దీ తిరుమలేశుని దర్శించాలన్న కోరిక ఆమెలో బలపడిందే తప్ప తగ్గలేదు.\nవెంకయ్యదాసు తనను ప్రాణ ప్రదంగా చూసుకునే భార్య కోర్కె తీర్చడం తన ధర్మంగా భావించాడు. అయినా ఎంత కష్టపడ్డా అతడి సంపాదన రోజుగడవడానికి సరిపోతున్నదే గాని, దమ్మిడీ మిగల్చలేక పోయాడు. దాంతో చిన్నమ్మ తీవ్రంగా ఆలోచించి, చుట్టు పక్కల ఇళ్ళకు వెళ్ళి పాచిపనులు చేయసాగింది.\nఅది తెలిసిన వెంకయ్యదాసు ఎంతగానో నొచ్చుకుని, “మన కుటుంబం జరుగు బాటుకు నా సంపాదన సరిపోతుంది కదా? నువ్వెందుకు పాచిపనికి వెళతావు? వద్దు,” అని వారించాడు.\nఅందుకు చిన్నమ్మ, “రేపు పిల్లలు పుడితే సంసారం పెద్దదవుతుంది. నా సంపాదన దాచి ఉంచితే, అప్పుడు మనకు అంతగా ఇబ్బంది ఉండదు,\" అని సర్ది చెప్పింది.\nఏడాది తరవాత చిన్నమ్మ తాను దాచిన డబ్బు లెక్కపెట్టి, అది తమ తిరుమల ప్రయా ణానికి సరిపోతుందని సంబరపడింది. ఆ సొమ్మును భర్త చేతిలో పెట్టి, \"కొండకు వెళ్ళి స్వామిని దర్శించుకుని వద్దాం,” అన్నది ఉత్సాహంగా.\nభార్యపట్టుదలకు వెంకయ్యదాసు మురిసి పోయాడు. కొండకు వెళ్ళడానికి సమ్మతిం చాడు. అంతలో అతడికో సందేహం కలి గింది. భార్య దాచిపెట్టిన డబ్బు ఒకరికయితే తిరుమలకు వెళ్ళి రావడానికి సరిపోతుంది. ఇద్దరికయితే చాలదనిపించింది. ఆమాట భార్యతో చెబితే, “ఉన్న డబ్బుతో ఇద్దరం వెళదాం. మనం దర్శించడం స్వామికి ఆమోద మయితే, ఆయనే మన తిరుగు ప్రయాణా నికి సొమ్ము ఏర్పాటు చేస్తాడు,” అన్నది.\nఆ సలహా వెంకయ్యదాసుకు నచ్చింది. మంచిరోజు చూసుకుని ఇద్దరూ తిరుమల ప్రయాణం కట్టారు. వెంకయ్యదాసు అప్పుడు కూడా తన పనిముట్లను మరిచిపోలేదు. ముఖ్యమైన చిన్న పనిముట్లను తీసి, కళ్ళ కద్దుకుని తన సంచీలో భద్రపరుచుకుని మరీ బయలుదేరాడు.\nకొన్ని రోజుల ప్రయాణం తరవాతవెంకయ్య దంపతులు తిరుపతి చేరుకుని, కొండెక్కి ఆలయాన్ని సమీపిస్తూండగా, తిరుచానూరు జమీందారు కాలినడకన స్వామి దర్శనానికి వెళుతూండడం కనిపించింది. సేవకులు ఆయన మీద ఎండ పడకుండా గొడుగు పడుతున్నారు. అంతలో జమీందారు కాలి చెప్పు తెగింది. మరోజత చెప్పులు సిద్ధంగా ఉంచనందుకు ఆయన సేవకుల మీద మండి పడ్డాడు. ఆ దృశ్యం చూసిన వెంకయ్యదాసు జమీందారును సమీపించి దణ్ణం పెట్టి, \"అయ్యా, ఒక్క క్షణంలో తమ చెప్పు బాగు చేస్తాను,” అని ఒంగి వెంట తెచ్చిన సంచీ లోంచి పెద్ద సూది, దారం తీసి జమీందారు పాదం బయటకు తీయకుండానే ఒడుపుగా తెగిన చెప్పును కుట్టాడు. అతని నైపుణ్యానికి జమీందారు సంతోషించాడు.\nఅదే సమయంలో అటుగా వచ్చిన జమీం దారు బంధువొకాయన, జమీందారును చూసి, \"ఆహా, మీరు ఇంకా ఇక్కడే ఉన్నారా!” అంటూ పలకరించాడు. ఆ తరవాత జమీం దారూ, బంధువూ ఆ మాటా, ఈ మాటా మాట్లాడుకుంటూ ఆలయంకేసి నడవసాగారు.\nవారి వెనకగా స్వామి సన్నిధికి చేరిన వెంకయ్యదాసు దంపతులు, స్వామి దర్శనం చేసుకుని తమ జన్మ ధన్యమయిందని పర మానందం చెందారు. ఆలయంలో పెట్టిన ప్రసాదంతో కడుపు నింపుకుని వెలుపలికి వచ్చారు. అప్పటికి వాళ్ళు తెచ్చుకున్న డబ్బు దమ్మిడీ లేకుండా ఖర్చయి పోయింది. ఇక ఊరు చేరడం ఎలాగా అని ఆలోచిస్తూండగా, వెంకయ్యదాసు చెప్పు బాగు చేసిన జమీం దారు సేవకులు ఇద్దరు అక్కడికివచ్చి వాళ్ళను గుర్తించి, “మీరు ఇక్కడున్నారా? మీ కోసమే వెతుకుతున్నాం. జమీందారుగారు రమ్మంటు న్నారు, రండి, ” అంటూ వాళ్ళను జమీందారు వద్దకు వెంటబెట్టుకుని వెళ్ళారు.\n“బంధువు కనిపించడంతో, మీ సంగతి మరిచి వెళ్ళిపోయాను. ఇంతకూ మీది ఏ ఊరు? స్వామి దర్శనానికి ఎంత దూరం నుంచి వచ్చారేంటి?” అని పరామర్శించాడు జమీందారు వాళ్ళను ఆప్యాయంగా.\nవెంకయ్యదాసు దంపతులు తమ చిరకాల వాంఛతీరడం గురించి వివరంగా చెప్పారు. అంతా విన్న జమీందారు, \"చాలీ చాలని డబ్బుతో తిరుమలేశుని దర్శనం కోసం ఇంత దూరం వచ్చారన్న మాట! మీ భక్తి మెచ్చ తగింది. స్వామి దర్శనానికి బయలుదేరి నప్పుడు కూడా వృత్తి మీది భక్తితో పని ముట్లను వెంట తెచ్చుకున్న నువ్వు ప్రత్యే కంగా మెచ్చతగినవాడివి వెంకయ్యా. వృత్తి మీది భక్తి, దైవభక్తితో సమానం కదా! నీలాంటి వాడికి మంచి భవిష్యత్తు ఉంటుంది. నీ వృత్తిని అభివృద్ధి చేసుకోవడానికి కావలసిన పెట్టు బడిని నేను ఇస్తాను,\" అని వెంకయ్యదాసును మెచ్చుకుని, కొంత డబ్బుతో పాటు విలువైన కానుకలిచ్చి, భోజనం పెట్టి వాళ్ళను సాగ నంపాడు.\nస్వగ్రామానికి తిరిగివెళ్ళిన వెంకయ్య దాసు దంపతులు జమీందారు ఇచ్చిన డబ్బు పెట్టుబడిగా చిన్న బడ్డీని, మరికొన్ని పరి కరాలను కొనుక్కున్నారు. నాణ్యమైన చెప్పులు తయారు చేసి అమ్మడం మొదలుపెట్టడంతో వాళ్ళ ఆదాయం కూడా పెరిగింది. చిన్నమ్మ, \"చూశారా, ఆ స్వామి మహిమ! ఆయన మనల్ని తనవద్దకు రప్పించుకుని, మీ వృత్తి మీది భక్తికి కానుకగా మనకెన్ని సౌకర్యాలు సమకూర్చాడో,\" అన్నది భక్తితో.\nవెంకయ్యదాసు భార్య మాటలకు అవున న్నట్టు సంతోషంగా చేతులు జోడించి, దేవుడికి కృతజ్ఞతలు చెప్పుకున్నాడు.",
            "book_page_end": 43,
            "ఆజ్ఞాపించండి, ప్రభూ!": null,
            "story_id": "2006_05_12",
            "raw_genre_backup": "భక్తి",
            "normalized_genre_te": "భక్తి కథ",
            "normalized_genre_code": "DEVOTIONAL_STORY",
            "content_type": "STORY",
            "language": "TELUGU"
        },
        {
            "title": "నాస్తికుడి కోపం",
            "book_page_start": 44,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "నీతి కథ",
            "moral": "భక్తి అనేది కేవలం పరలోక సుఖం కోసం చేసే ప్రయత్నం కాదు. ఇహంలో కూడా వ్యాపారంలో ఉన్న అప్పులు, బాకీలు వంటి బాధ్యతలను ముందుగా నెరవేర్చుకోవాలి.",
            "keywords": [
                "నాస్తికుడు",
                "శివరామయ్య",
                "కేశవయ్య",
                "భక్తి",
                "పరం",
                "వ్యాపారం"
            ],
            "characters": [
                "శివరామయ్య",
                "కేశవయ్య",
                "పరిచయస్థులు"
            ],
            "locations": [
                "గ్రామం",
                "ఆలయం"
            ],
            "content": "ఒక గ్రామంలో శివరామయ్య అనే కరుడుగట్టిన నాస్తికుడుండేవాడు. ఆయన ధాన్య వ్యాపారం, వడ్డీ వ్యాపారాల్లాంటివి చేసి లక్షలార్జించాడు. క్రమంగా వార్థక్య దశ వచ్చింది. ఆరోగ్యం క్షీణించ సాగింది. ఆ దశలో ఆయన పరిచయస్థులు కొందరు, “ఇకనైనా నీ నాస్తికత్వాన్ని పక్కన పెట్టి, దైవభక్తి అలవరుచుకుని, పరలోకంలో సుఖపడేందుకు ప్రయత్నించు!\" అని సలహాలివ్వ సాగారు.\nబాగా ఆలోచించి చూడగా శివరామయ్యకు, వాళ్ళ సలహాల్లో ఏదో సత్యం దాగివున్నదని పించింది. “ఇహంలో సుఖపడ్డాను, ఇక పరం అనేది వుంటే ఏ బాదర బందీ లేకుండా అక్కడా సుఖపడవచ్చు!” అనుకుంటూ దేవాలయ పూజారి కేశవయ్య కోసం బయల్దేరాడు.\nకేశవయ్య మామూలు ఆలయ పూజారేకాక, ఎన్నో ఆధ్యాత్మిక, ధార్మిక విషయాలెరిగిన పండితుడు. శివరామయ్య ఆలయానికి వచ్చిన సమయంలో ఆయన, ఆలయం ముందున్న అరుగు మీద కూర్చుని ఏదో గ్రంథం చదువుకుంటున్నాడు.\nశివరామయ్య, ఆయన్ని సమీపించి నమస్కరించగానే ఆశ్చర్యపోతూ, “ఏం, దారి తప్పి ఇటురాలేదుకదా?” అంటూ కేశవయ్య నవ్వాడు.\nశివరామయ్య తను వచ్చిన పని గురించి చెప్పాడు. అది విని కేశవయ్య ఆశ్చర్యపోతూ, “అలాగా! మరి, వ్యాపారంలో రావలసిన బాకీలూ, తీర్చవలసిన అప్పులూ-అన్నీ సరిదిద్దుకున్నావా?” అని అడిగాడు.\nఅందుకు శివరామయ్య కోపంగా, “తీరిక లేకున్నా నేను మీ నుంచి భక్తీ, ఆధ్యాత్మిక విషయాలూ తెలుసుకుందామని వచ్చాను. మీరేమో వ్యాపార విషయాలు మాట్లాడుతూ నా విలువైన సమయాన్ని వృథా చేస్తున్నారు?!\" అంటూ గిర్రున వెనుదిరిగాడు.",
            "book_page_end": 44,
            "ఆజ్ఞాపించండి, ప్రభూ!": null,
            "story_id": "2006_05_13",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "అరాజకం",
            "book_page_start": 45,
            "pdf_page_start": 45,
            "pdf_page_end": 48,
            "author": "చందమామ బృందం",
            "genre": "జాతక కథ",
            "moral": "రాజు ధర్మాన్ని, రాజ్యాన్ని నిర్లక్ష్యం చేస్తే, దేశంలో అరాచకం, అన్యాయం పెరిగి, చివరికి అది రాజుకే కష్టాలను తెస్తుంది.",
            "keywords": [
                "అరాజకం",
                "పాంచాలుడు",
                "బ్రహ్మదత్తుడు",
                "తిందుకదేవుడు",
                "పురోహితుడు",
                "జాతక కథ"
            ],
            "characters": [
                "బ్రహ్మదత్తుడు",
                "పాంచాలుడు",
                "తిందుకదేవుడు",
                "పురోహితుడు",
                "వృద్ధుడు",
                "స్త్రీ",
                "రైతు",
                "కప్పలు"
            ],
            "locations": [
                "కాశీరాజ్యం",
                "ఉత్తర పాంచాల దేశం",
                "కాంపిల్య నగరం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో ఉత్తర పాంచాల దేశపు రాజధాని అయిన కాంపిల్య నగరానికి పాంచాలుడు రాజుగా ఉండేవాడు. ఆయనభోగలాలసుడూ, అవినీతిపరుడూ అయి, రాజ్యపరిపాలన విషయంలో కొంచెం కూడా శ్రద్ధ వహించ లేదు. యథా రాజా, తథా ప్రజా అన్నట్టు, రాజునుబట్టి మంత్రులు కూడా అవినీతిగా ప్రవర్తించ సాగారు. ప్రజలపై పన్నుల భారం హెచ్చసాగింది. అరాజకం తల ఎత్తింది.\nఈ అరాజక స్థితిలో ప్రజల జీవితం తారుమారయింది. పగలు రాజభటుల పీడా, రాత్రి దొంగల పీడా హెచ్చిపోయింది. అందు చేత నగరవాసులు తమ ఇళ్ళకు తాళాలు పెట్టి, వాకిళ్ళకు ముళ్ళకంపలు అడ్డం పెట్టి, తమ భార్యాబిడ్డలతో అరణ్యానికి వెళ్ళి అక్కడ తల దాచుకోసాగారు. వాళ్ళు పగలల్లా అడవిలో గడిపి, అర్ధరాత్రివేళ తమ ఇళ్ళకు వస్తూండేవారు.\nఈ సమయంలో బోధిసత్వుడు నగరం వెలుపల వుండే ఒక తిందుకవృక్షానికి అధి ష్ఠాన దేవతగా జన్మించాడు. రాజు ఆ వృక్షానికి ఏటా పూజలు జరిపి, దాని కింద వెయ్యి మాడలు ఖర్చు చేసేవాడు. “అయ్యో, నన్ను ఇంత శ్రద్ధాభక్తులతో ఆరాధించే ఈ రాజు అవివేకంవల్ల తన దేశానికి అరాజకం తెచ్చి పెట్టుకుంటున్నాడు. ఇతనికి సరి అయిన ఉపదేశం చెయ్యటానికి నేను తప్ప ఇంకెవరూ లేరు!” అనుకున్నాడు తిందుకదేవుడు.\nఆయన ఒక రాత్రి నిద్రిస్తున్న రాజుకు ప్రత్యక్షమై, “రాజా, నేను తిందుక దేవుణ్ణి. నీకు సరి అయిన బోధ చెయ్య వచ్చాను!’ అన్నాడు.\n“ఏమిటా బోధ?\" అని రాజు భక్తి పూర్వ కంగా అడిగాడు.\n“రాజా, నీ రాజ్యం నాశనమయి పోతున్నది. అశ్రద్ధగా పరిపాలించే రాజు ఈ లోకంలో తన రాజ్యాన్ని పోగొట్టుకుని కడగండ్లపాలై, పర లోకంలో నరకం అనుభవిస్తాడు,” అన్నాడు తిందుకదేవుడు.\n“దేవా, నే నిప్పుడేం చెయ్యాలి?” అని అడిగాడు రాజు.\n“ఇప్పటికైనా నీ రాజ్య పరిపాలన విషయా లను నీవే స్వయంగా చూసుకుని అరాజ కాన్ని తొలగించి, రాజ్యాన్ని కాపాడుకో!\" అని తిందుకదేవుడు అదృశ్యుడయ్యాడు.\nరాజుకు జ్ఞానోదయమయింది. ఆయన తన రాజ్యం ఎలా ఉన్నదీ స్వయంగా చూడ టానికి నిశ్చయించుకున్నాడు. మర్నాడు ఉదయమే ఆయన తన మంత్రులను పిలిచి రాచకార్యాలు చూస్తూ ఉండమని నియో గించి, తన పురోహితుణ్ణి వెంటబెట్టుకుని, తూర్పుద్వారం కుండా నగరం దాటి మారు వేషంతో బయలుదేరాడు.\nనగరం వెలుపల ఒక ఇంటి ముందు వృద్ధు డొకడు కనిపించాడు. ఆయన ఇల్లు తాళం పెట్టి, ఇంటి చుట్టూ ముళ్ళకంప పెట్టి భార్యా బిడ్డలతో అడవికి పారిపోయాడు. చీకటి పడగానే ఆయన తన ఇంటికి తిరిగివచ్చి, వాకిలి తీయబోతూండగా కాలిలో ఒక ముల్లు గుచ్చుకున్నది. వెంటనే ఆయన నేలపై చతికిలబడి, కాలిలో గుచ్చుకున్న ముల్లును తీస్తూ, “నా అరికాలిలో ఈ ముల్లు గుచ్చు కున్నట్టేపాంచాల రాజుకు యుద్ధంలో బాణం గుచ్చుకొనుగాక!\" అని తిట్టుకున్నాడు.\nఈ తిట్టు విని రాజపురోహితుడు ఆ వృద్ధుణ్ణి సమీపించి, \"అయ్యా, తమరు వృద్ధులు. కన్ను సరిగా కనిపించక మీరు ముల్లు తొక్కితే అది రాజుగారి దోషం ఎలా అయింది? ” అని అడిగాడు.\n“రాజు అవినీతిపరుడైనందుచేతనే అధి కారులు దుష్టులైనారు. పగలు రాజభటుల బాధా, రాత్రి దొంగల బాధా భరించలేక ప్రజలు ఇళ్ళకు ముళ్ళకంపలు అడ్డం పెట్టి, భార్యా బిడ్డలతో అడవికి పారిపోతున్నారు. లేకపోతే నా కాలిలో ఈ ముల్లు విరగవలసిన పనేమిటి?” అన్నాడు వృద్ధుడు.\nరాజూ, పురోహితుడూ ఇంకొక గ్రామానికి వెళ్ళారు. అక్కడ వారికొక స్త్రీ కనిపించింది. ఆమెకు యుక్తవయసు వచ్చి ఇంకా పెళ్ళి గాని కుమార్తెలు ఇద్దరున్నారు. వారిని అడవికి తీసుకుపోవటం ఇష్టంలేక ఆమె తన ఇంటనే దాచివుంచి, ఇంటికి కావలసిన కట్టెలూ, ఆకులూ తానే తెస్తూవుండేది. ఇప్పుడామె ఏవో ఆకులు కొయ్యటానికి ఒక చెట్టెక్కి దానిపై నుంచి కిందపడి, “ఈ రాజు చచ్చి పోను! వీడు బతికుండగా కన్యలకు పెళ్ళిగీత కూడా లేదు!” అన్నది.\nఈ మాటలు విని పురోహితుడు ఆమెను సమీపించి, \"బుద్ధిహీనురాలా, రాజ్యంలో ఉండే ప్రతి కన్యకూ భర్తను వెతకటమే రాజు గారి పనా?” అన్నాడు.\n“పగలు రాజభటుల భయం, రాత్రి దొంగల భయం. కన్యలకు భర్తలెలా దొరుకు తారు?\" అన్నదా స్త్రీ.\nరాజూ, పురోహితుడూ అక్కడి నుండి బయలుదేరి ఇంకా ముందుకు వెళ్ళారు.\nఒక పొలాన్ని దున్నుతూ ఒక రైతు వారి కంటపడ్డాడు. అతను దున్నుతూ వుండగానే నాగలికర్రు గుచ్చుకుని ఒక ఎద్దు పడి పోయింది. వెంటనే ఆ రైతు పట్టలేని కోపంతో, “ఈ పాంచాల రాజు గుండెలో బల్లెం గుచ్చు కుని ఇలాగే పడిపోరాదా? మా కష్టాలు తీరు తాయి!” అన్నాడు.\nపురోహితుడు రైతుతో, “ఏమోయ్! నీ అశ్రద్ధవల్ల ఎద్దుకు దెబ్బ తగిలి పడిపోతే అందులో రాజుగారి తప్పేమిటి?\" అన్నాడు.\n“రాజుగారి తప్పు కాకపోతే ఎవరి తప్పు? పాలకులు దుర్మార్గులయితే బక్కవాళ్ళేం బతుకుతారు? పగలు రాజభటుల భయం, రాత్రి దొంగల భయం. నా భార్య, నా కోసం వండి తెచ్చిన కూడు బలవంతంగా లాక్కుని దుర్మార్గులు మెక్కేశారు. మళ్ళీ వండి ఎప్పుడు తెస్తుందా అని నేను నోరు తెరుచుకు చూస్తుండటం మూలాన బంగారమంటి ఎద్దు కాస్తా దెబ్బ తిని పడిపోయింది!\" అన్నాడు రైతు.\nఅక్కడి నుండి బయలుదేరి రాజూ, పురోహితుడూ తమ రాజధానికి పోసాగారు. దారిలో వారికొక దృశ్యం కనిపించింది. ఒక మడుగులో వున్న కప్పలను, బతికి వుండగానే కాకులు పొడుచుకు తింటున్నాయి.\nఆ కప్పలలో ఒకటి క్రోధావేశంతో, “ఈ కాకులు మమ్మల్ని ఎలా బతికి వుండగానే పీక్కు తింటున్నాయో అలాగే పాంచాల రాజునూ, అతని సంతానాన్నీ శత్రువులు పీక్కు తిందురుగాక!” అన్నది.\n“ఓసి మతిమాలిన కప్పా! మిమ్మల్ని పీక్కుతినే కాకుల్ని ఏమీ అనలేక రాజుగారికి శాపనార్థాలు పెడుతున్నావా?” అన్నాడు పురోహితుడు కప్పతో.\nదానికి కప్ప, “రాజుగారిని తృప్తి చెయ్యటా నికి పురోహితుడు అలాగే అడుగుతాడు, అందులో ఆశ్చర్యంలేదు. కాని దేశంలో కాకబలులు కూడా కరువై పోబట్టేగదా కాకు లకు బతికున్న కప్పల్ని పీక్కుతినే దుస్థితి పట్టింది. అటువంటి రాజు ఛస్తే ఎంతమేలు!” అన్నది.\nఅది విని రాజు, “నన్ను కప్పలు కూడా శపిస్తున్నాయి. ఇక లాభం లేదు. మనం నగరానికి తిరిగివెళ్ళి, ఈ అరాజకాన్ని తుద ముట్టించుదాం!\" అన్నాడు.\nఆ ప్రకారమే ఆయన రాజ్యపాలనలో శ్రద్ధ చూపి, లోపాలను సవరణ చేసి, ప్రజలకు శాంతిసౌఖ్యాలు కలిగేలాగు చాలాకాలం పరి పాలన సాగించాడు.",
            "book_page_end": 48,
            "ఆజ్ఞాపించండి, ప్రభూ!": null,
            "story_id": "2006_05_14",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "బి. నాగిరెడ్డి, చక్రపాణి, విశ్వం": 1,
            "డా. జొన్నలగడ్డ మార్కండేయులు": 1,
            "చందమామ బృందం": 9,
            "భావనా రాయ్, న్యూఢిల్లీ": 1,
            "శ్రీరామ కమల్": 1,
            "ఎన్. శివనాగేశ్వరరావు": 1
        },
        "genre_counts": {
            "సంపాదకీయం": 1,
            "సాంఘికం": 1,
            "హాస్యం": 1,
            "ధారావాహిక, ఫాంటసీ, సాహసం": 1,
            "బేతాళ కథలు": 1,
            "జానపదం, హాస్యం": 1,
            "వ్యాసం, చరిత్ర": 1,
            "నీతి కథ": 3,
            "వ్యాసం, జీవిత చరిత్ర": 1,
            "వ్యాసం, విశేషాలు": 1,
            "భక్తి": 1,
            "జాతక కథ": 1
        }
    }
}