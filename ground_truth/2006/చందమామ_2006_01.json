{
    "book_id": "చందమామ_2006_01",
    "stories": [
        {
            "title": "కాలుష్యం లేని చెరువు",
            "book_page_start": 3,
            "pdf_page_start": 3,
            "pdf_page_end": 3,
            "author": "చందమామ బృందం",
            "genre": "సామాజిక అవగాహన",
            "moral": "పర్యావరణ పరిరక్షణ కోసం కేవలం సమస్యలు చెప్పడం కాకుండా, నిర్మాణాత్మకమైన పరిష్కారాలను సూచించాలి.",
            "keywords": [
                "చెరువు కాలుష్యం",
                "రాధిక టీచర్",
                "పర్యావరణం",
                "పరిశోధన",
                "పరిష్కారాలు"
            ],
            "characters": [
                "వీణ",
                "రాధిక టీచర్",
                "పిల్లలు"
            ],
            "locations": [
                "వీణ తరగతి",
                "చెరువు"
            ],
            "content": "వీణ తరగతిలోని పిల్లలు ఒక ప్రత్యేక కార్యక్రమం మీద దాపుల నున్న చెరువు వద్దకు వెళ్ళారు. వాళ్ళ టీచర్ రాధిక పిల్లల్ని జట్లుగా విభజించింది. ఆ చెరువు కలుషితమై పోతున్నదని స్థానికులు ఫిర్యాదు చేయడంతో దానికేదైనా పరిష్కారం ఉందేమోనని తెలుసుకోవడానికి పిల్లలు అక్కడికి చేరుకు న్నారు. పిల్లలు పరిసరాలను పరిశీలించి చూసి పరిష్కారాలను సూచించాలి.\nచక్కటి పరిష్కారాలను సూచించిన జట్టుకు బహుమతి ఇస్తారు.\nఉదయం వెళ్ళి మధ్యాహ్నం వరకు చెరువు పరిసరాలను పరి శీలించి, బడికి తిరిగి వచ్చిన పిల్లలు తమ సూచనలను రాసి ఇవ్వడానికి గంట సమయం కేటాయించారు.\nమరునాడు ఉదయం రాధిక టీచర్ తరగతిలోకి రాగానే పిల్లలందరూ ఉత్కంఠతతో ఎదురుచూడసాగారు. “మీలో చాలామంది చెరువు పరిసరాలను చక్కగా పరిశీలించారు. మనుషులు స్నానం చేయడం, డిటర్జెంట్ సబ్బులతో బట్టలు తకడం, ఆవులను, గేదెలను చెరువులో కడగడం, పిల్లలు కొందరు చెరువులోనే కాలకృత్యాలు తీర్చుకోవడం-మొదలైన వాటి అన్నిటి గురించీ రాశారు. అలాంటి వాటిని అరికట్టడానికి గట్టు మీద హెచ్చరిక బోర్డులు పెట్టాలని సూచించారు. బావుంది. అయితే, వీణ జట్టు పిల్లలు మాత్రం అంతటితో ఆగక, వెంటనే కొన్ని సానుకూలమైన చర్యలు తీసుకోవాలని సూచించారు. బట్టలుతకడానికి దోబీఘట్, పశువుల్ని కడగడానికి షెడ్లు విడిగా నిర్మించాలని సూచించారు. చెరువును, పరిసరాలను దుర్వనియోగం చేస్తున్న పిల్లల్ని కలుసు కుని, వారికి అందువల్ల వాటిల్లే దుష్ఫలితాల గురించి చెప్పాలని సూచించారు. పెద్దలకు హానికరమైన డిటర్జెంట్లు వాడడం వల్ల కలిగే అపాయాలను వివరించాలని చెప్పారు. అలాంటి నిర్మాణాత్మకమైన సూచనలను చేసిన వీణను, ఆమె జట్టును బహుమతితో సత్కరించాలని భావిస్తున్నాను!” అన్నది టీచర్.\nపిల్లలు సంతోషంతో వీణను మెచ్చుకుంటూ చప్పట్లుచరిచారు.",
            "book_page_end": 3,
            "story_id": "2006_01_01",
            "raw_genre_backup": "సామాజిక అవగాహన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "మహనీయుల జీవితాలు",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "మహనీయుల జీవితాలను అధ్యయనం చేయడం ద్వారా మన జీవితాలను సరైన మార్గంలో మలుచుకోవచ్చు.",
            "keywords": [
                "సంపాదకీయం",
                "నూతన సంవత్సరం",
                "మహనీయులు",
                "స్వామి వివేకానంద",
                "యువజన దినోత్సవం"
            ],
            "characters": [],
            "locations": [],
            "content": "నూతన సంవత్సరం ఆరంభమవుతోంది. మనకూ, మన బంధుమిత్రులకూ నూతన సంవత్స రంలో మంచి జరగాలని కాంక్షించడం సహజం. గత సంవత్సరంలో జరిగిన మంచి చెడ్డలను ఒకసారి మననం చేసుకుని, ఒకవేళ ఏవైనా అవాంఛనీయమైన సంఘటనలు జరిగివుంటే అవి పునరావృతం కాకూడదని ఆశించడం కూడా సహజమే.\nపెద్దల మాటలు జీవిత అనుభవాన్నుంచి వచ్చేవి గనక, చాలా అమూల్యమైనవి. పెద్దల జీవితాల్లో జరిగిన ముఖ్యమైన విశేషాలను గురించి తెలుసుకోవడం చాలా ఆసక్తికరమైన అనుభవం. అలాంటి వాటిని గురించి చదవడం మన జీవితాలను ఎంతగానో ప్రభావితం చేస్తాయి. ఒక్కొక్కసారి మనకు తెలియకుండానే మన జీవితాలను కొత్త మలుపు తిప్పుతాయి. మహనీయుల అడుగుజాడలు మనకు దారిచూపే వెలుగు బాటలు!\nఈ సంచిక నుంచి ‘మహనీయుల జీవితాల్లో ఆసక్తికర ఉదంతాలు' అనే కొత్త శీర్షికను ప్రారంభిస్తున్నాం. ఎనిమిదేళ్ళ నుంచి ఎనభైయ్యేళ్ళ వరకు గల యువ హృదయాలను ఆకట్టు కుని అలరించి, మంచి మార్గం చూపేవిగా ఇవి ఉండగలవని ఆశిస్తున్నాం.\nదేశవ్యాప్తంగా స్వామి వివేకానంద జన్మదినమైన జనవరి 12వ తేదీని యువజన దినోత్స వంగా జరుపుకుంటూన్న సంగతి తెలిసినదే. భారత జాతిని జాగృతం చేసిన ఆ మహనీయుని జీవితంలో జరిగిన రెండు ఆసక్తికరమైన ఉదంతాలను గురించి ఈ సంచికలో తెలుసు కుంటాం. ఒక సంఘటన జరిగినప్పుడు దానిపట్ల మనకున్న దృక్పథం మారడంతో, దాని ప్రాముఖ్యత కూడా మారిపోతుందన్న సత్యాన్ని ఈ ఉదంతాలు విపులీకరిస్తాయి.\nఅందరికీ హృదయపూర్వక నూతన సంవత్సర శుభాకాంక్షలు తెలియజేస్తున్నాం.",
            "book_page_end": 5,
            "story_id": "2006_01_02",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "సుధా నారాయణమూర్తి",
            "genre": "వ్యాసం",
            "moral": "చందమామ కథలు భారతీయ సంస్కృతిని, నైతిక విలువలను పెంపొందించడంలో సహాయపడతాయి.",
            "keywords": [
                "పాఠకుల లేఖలు",
                "చందమామ",
                "సుధా నారాయణమూర్తి",
                "నైతిక విలువలు",
                "జానపద కథలు"
            ],
            "characters": [],
            "locations": [
                "బెంగుళూరు"
            ],
            "content": "మన పాఠకుల చిరకాల వాంఛకు అనుగుణంగా ఈ సంచిక నుంచి ‘పాఠకుల లేఖలు' అనే శీర్షికను ప్రవేశపెడుతున్నాం. ఈ శీర్షిక ద్వారా పాఠకులు చందమామలో వెలువడే కథలు, వివిధ శీర్షికలపై తమ అభిప్రాయాలను తెలియజేయవచ్చు. సూచనలు, సలహాలు ఇవ్వవచ్చు. కేవలం ప్రశంస లనే కాకుండా, నిర్మాణాత్మకమైన విమర్శలను పాఠకుల నుంచి ఆశిస్తున్నాం. అవి పత్రిక అభివృద్ధికి దోహదపడగలవని భావిస్తున్నాం. ఉత్తరాలు క్లుప్తంగా, రాసేవారి పూర్తి చిరునామాతో 'పిన్కోడ్’తో సహా ఉండాలి.\nఇటీవల బెంగుళూరు నుంచి ఇన్ఫోసిస్ శ్రీమతి సుధా నారాయణమూర్తి చందమామకు రాసిన లేఖతో ఈ శీర్షికను ప్రారంభించడానికి సంతోషిస్తున్నాం.\nదేవతలు-రాక్షసులు, యక్షులు-గంధర్వులు అంటూ వింత విభిన్న ప్రపంచాన్ని ఊహించు కోవడానికి చందమామ నాకు ప్రేరణ కలిగించింది. సుసంపన్నమైన భారతీయ సంస్కృతీ సంప్రదాయాలను విశదపరచడంతో పాటు, వివిధ ప్రాంతాల జానపద కథలను కూడా తెలియ జేసేది. నా బాల్యంలో ఇప్పటిలా టీవీలు, వీడియోలు లేవు గనక, చదవడం ఒక్కటే వినోద సాధనంగా ఉండేది. ఆకర్షణీయమైన రంగు రంగుల చిత్రాలతో, కమ్మని కథలతో చందమామ ఎప్పుడెప్పుడు వస్తుందా అని నెలనెలా ఎదురు చూస్తూండేదాన్ని. మన కథలనే కాకుండా ఇతర దేశాల కథలను కూడా చందమామ తీసుకువచ్చేది.\nచందమామ కథలు పాఠకులలో పఠనాసక్తిని పెంపొందించడంతో పాటు, ఆనాటి విలువ లను కూడా ప్రతిబింబించేవి. ‘సూది తెచ్చిన సౌభాగ్యం' అనే కథ కృతజ్ఞత, నిజాయి తీల ప్రాముఖ్యతను, విశిష్టతను తెలియజేస్తుంది. ఇలాంటి కథలు, చదివేవారికి నైతిక బలాన్నివ్వడంతో పాటు, నైతిక విలువలు పెంపొందడానికి ఎంతగానో ఉపయోగపడతాయి. ఈ నా అభిప్రాయంతో నాతరం పాఠకులు పలువురు తప్పక ఏకీభవిస్తారనే భావిస్తున్నాను. పెద్దలు తమ మనోగత భావాలను కొంతవరకైనా యువతరానికి అందివ్వడానికి అవి దోహదపడ్డాయని చెప్పవచ్చు.\nచందమామను చదవాలంటే ఇవాళ కూడా దశాబ్దాలనాటి అదే ఉత్సాహం నాలో కలుగుతోంది. చిన్నప్పుడు చదివినవి మనసులో కదలాడుతాయి. అరేబియా కథలు, బేతాళ కథలు, విచిత్ర కవలలు, కంచుకోట మొదలైన ఎన్నో కథలు ఇప్పటికీ నాకు బాగా గుర్తున్నాయి. ఇప్పుడు వచ్చే కథలు కూడా వాటిలాగే ఎంతో ఆకర్షణీయంగానూ, అద్భుతంగానూ ఉంటున్నాయి.",
            "book_page_end": 6,
            "story_id": "2006_01_03",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ప్రతిభావంతులైన యువ రచయిత(త్రు)లకు ఆహ్వానం!",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "ప్రకటన",
            "moral": "",
            "keywords": [
                "యువ రచయితలు",
                "సాహితీ కదంబం",
                "కథల పోటీ",
                "జోక్స్",
                "రచనల ఆహ్వానం"
            ],
            "characters": [],
            "locations": [],
            "content": "ఏప్రిల్ 2006 సంచిక నుంచి ఆరంభమయ్యే ‘సాహితీ కదంబా’నికి కథలు, జోక్స్ ఆహ్వానిస్తున్నాం.\nమాతృభాషలో రచింపబడిన సొంత రచనలు మాత్రమే ప్రచురణకు పరిశీలింపబడతాయి.\nసూచనలు :\n1. కథలు : గ్రామసీమల నేపథ్యంలో సాగే సొంత కథాంశాలకు ప్రాధాన్యత ఉంటుంది. సుప్రసిద్ధమైన పురాణ కథలు, జానపద కథలు, జంతువుల కథలు, అద్భుత సాహస కథలు పరిశీలింపబడవు. ఒక్కొక్క కథ 250 పదాలకు మించకుండా ఉండాలి.\n2. జోక్స్ : నవ్వు పుట్టించే సంఘటనలు, సంభాషణలు పంపవచ్చు. ఒకేసారి మూడింటికి మించి పంపకూడదు.\n• అవి సొంతంగా మరెవరి సాయంలేకుండా ఆలోచించి రాసినవని తల్లిదండ్రులు ఎంట్రీలను ధ్రువీకరించాలి.\n• ఎంపికయిన ఎంట్రీలకు అవసరమైతే, మార్పులు, చేర్పులు చేసే హక్కు మాకు ఉంది.\n• ఎంట్రీలలో మీ పూర్తి చిరునామా స్పష్టంగా రాయాలి. రచనలు పంపే కవరు మీద 'సాహితీ కదంబం' అని రాయాలి.\nప్రచురింపబడే కథకు రూ. 100లు. జోక్స్కు రూ. 50లు. పారితోషికం ఉంటుంది.\nరచనల ప్రచురణకు సంబంధించి ఎలాంటి ఉత్తర ప్రత్యుత్తరాలూ జరపబడవు. సొంత చిరునామా రాసిన కవరు మీద చాలినన్ని తపాలా బిళ్ళలు అతికించి పంపేవారికి, ప్రచురణకు స్వీకరించబడని రచనలను తిప్పి పంపగలం.\nఏప్రిల్ సంచికకు రచనలు మాకు చేరవలసిన ఆఖరు తేదీ జనవరి 31, 2006.\nమిగిలిన వాటికి కూడా ఇదే వరుసక్రమంలో నెలాఖరులోగా పంపవలసి ఉంటుంది.",
            "book_page_end": 7,
            "story_id": "2006_01_04",
            "raw_genre_backup": "ప్రకటన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అరవింద-గురివింద",
            "book_page_start": 8,
            "pdf_page_start": 8,
            "pdf_page_end": 11,
            "author": "వసుంధర",
            "genre": "జానపద కథ",
            "moral": "విశ్వాసపాత్రత, నిజాయితీ, సమర్థత ముఖ్యం. అంతేకాక, మనుషులను పరీక్షించే విధానం, ఒక వ్యక్తిలోని మంచిని మాత్రమే చూడటం (ధర్మరాజు లక్షణం) లేదా చెడుని మాత్రమే చూడటం (దుర్యోధనుడి లక్షణం) తెలివైన నిర్ణయాలకు ఉపయోగపడతాయి.",
            "keywords": [
                "విశ్వాసపాత్రత",
                "తెలివి",
                "పరీక్ష",
                "అపనమ్మకం",
                "యజమాని",
                "వ్యాపారం"
            ],
            "characters": [
                "రంగనాధం",
                "పుల్లయ్య",
                "శివుడు",
                "బాపన్న",
                "చంద్రన్న",
                "అరవింద",
                "హరి"
            ],
            "locations": [
                "పట్నం",
                "దూరదేశం"
            ],
            "content": "భూస్వామి రంగనాధానికి వ్యవసాయంతో పాటు, పట్నంలో కొన్ని వ్యాపారాలు కూడా వున్నాయి. పనివాళ్ళను ఇంట్లోమనుషుల్లా చూస్తాడనీ, మంచి జీతం ఇస్తాడనీ అంతా ఆయన గురించి చెప్పుకుంటారు. ఆయనవద్ద పనిలో చేరడానికి ఉత్సాహపడుతూంటారు.\nఇప్పుడు రంగనాధం వద్దపని చేసే పుల్లయ్య అనేవాడు, దూర దేశంలో వున్న తమ్ముడికి సాయంగా వెళ్ళవలసి వచ్చింది. పుల్లయ్య తర్వాత అంత నమకస్థుడైన చంద్రన్నకు, అతడి స్థానమివ్వాలని రంగనాధానికి వున్నది. కానీ, “నా తమ్ముడు శివుడికి చెబితే అంత కంటే మంచి పనివాణ్ణి చూసి పెడతాడు. మీరు ఈ విషయంలో తొందరపడకండి!\" అని భార్య వారించింది.\nకబురందుకుని వచ్చిన రంగనాధం బావ మరిది శివుడు, “నాకు తెలిసిన హరి, నీ పుల్లయ్య కంటే కూడా మంచి పనివాడు, సమర్థుడు,” అన్నాడు రంగనాధంతో.\nరంగనాధం వెంటనే, “అంత తొందరగా ఏ నిర్ణయానికీ రాకూడదు. నేను పనివాళ్ళను వాళ్ళకు తెలియకుండా రకరకాలుగా పరీక్షి స్తూంటాను. కొందరు కొన్నింటిలో నెగ్గినా, అన్నింటిలో నెగ్గాడనే పుల్లయ్యంటే నాకు ప్రత్యేక అభిమానం,\" అంటూ ఆ విశేషాలు చెప్పాడు:\nపుల్లయ్య పట్నంలో రంగనాధం బట్టల దుకాణంలో పనిచేస్తున్నాడు. పుల్లయ్య వ్యాపార దక్షతవల్ల ఎక్కువ లాభాలు వస్తు న్నాయి. చాలా మంది వ్యాపారులు పుల్ల య్యకు ఎక్కువ జీతం ఇస్తామని ఆశచూ పారనీ, కానీ పుల్లయ్య, రంగనాధాన్ని విడిచి రానన్నాడనీ, ఆనోటా ఈనోటా విన్న రంగ నాధం, నిజానిజాలు తెలుసుకునేందుకు, విశ్వాసపాత్రుడైన బాపన్న అనే ఆసామీని నియమించాడు.\nబాపన్న, పుల్లయ్యను కలుసుకుని, “నీకు రంగనాధం నెలకు వెయ్యి రూపాయలు ఇస్తున్నాడు. నేను రెండు వేలిస్తాను. నేను పెట్టబోయే బట్టలదుకాణంలో పనిచేస్తావా?” అని అడిగాడు.\nపుల్లయ్య తల అడ్డంగా వూపి, “అయ్యా! ఇప్పటికే నెలకు మూడు వేలు ఇస్తామన్న వారుకూడా వున్నారు. నేను ఒప్పుకోలేదు,\"\nఅన్నాడు.\nబాపన్న అతడి వంక జాలిగా చూసి, “తనకుమాలిన ధర్మం కూడదు. నీకు నేను నాలుగు వేలిస్తాను. ఆ రంగనాధంతో వుంటే, ఆయనకు లాభమే తప్ప, ఎన్నాళ్ళయినా సరే నీ బ్రతుకు ఎక్కడ వేశావే గొంగళీ అన్న ట్లుంది,” అని హితవు చెప్పాడు.\nపుల్లయ్య నవ్వి, “అయ్యా! ముందు చూపున్న పనివాడికి, జీతంకంటే యజమానే ప్రధానం. ఆయన వ్యాపారం దెబ్బతీయడానికే కొందరు నాకు ఎక్కువ జీతం ఇస్తామంటు న్నారు. అది జరిగాక నన్ను నాదారి చూసుకో మంటారు. రంగనాధంగారు, నా అవసరం కనిపెట్టి నన్నాదుకోగలరని నా నమ్మకం,\"\nఅన్నాడు.\nబాపన్న ఈ విషయం అప్పటికప్పుడే రంగ నాధానికి చేరవేశాడు. ఆయన ఎంతో సంతో షించాడు.\nఇది జరిగిన మర్నాడే పుల్లయ్య చెల్లెలికి మంచి చోట పెళ్ళి కుదిరింది. పెళ్ళికి మూడు నెలలు గడువున్నా, వియ్యాలవారు వెంటనే వెయ్యి రూపాయలు కావాలన్నారు. డబ్బు దగ్గరలేక పుల్లయ్య రంగనాధాన్ని డబ్బడిగాడు.\nరంగనాధానికి, పుల్లయ్యను మళ్ళీ పరీక్షిం చాలనిపించింది. ఆయన బాధగా ముఖం పెట్టి, “నెల రోజులదాకా ఎవరికీ అప్పివ్వరా దని నియమం పెట్టుకున్నాను, ఈ మొత్తం నీ అవసరానికి సరిపడకపోవచ్చు!” అంటూ అతడికి రెండు వేల రూపాయిలిచ్చి, “ఈ డబ్బును ఒక రహస్యకార్యం కోసం వుంచాను. దీన్ని రెండు నెలల పాటు నీ ఇంట్లో జాగ్రత్తగా దాచాలి. పొరపాటునైనా ఇందులో ఒక్క పైసా కూడా వాడకూడదు సుమా,” అని హెచ్చరించాడు.\nపుల్లయ్య మారుమాట్లాడకుండా ఆ డబ్బు తీసుకుని వెళుతూండగా, బాపన్న అతణ్ణి దారిలో కలిసి, \"నీకు డబ్బు అవసరం అని విన్నాను. రంగనాధం మొండిచేయి చూపాడ టగా-ఇప్పుడైనా బుద్ధితెచ్చుకుని నా పనిలో చేరు,” అన్నాడు.\nపుల్లయ్య అదోలా ఆయన వంక చూసి, \"నేనప్పుడో మాటా ఇప్పుడో మాటా చెప్పను. అవసరానికి ఆదుకున్నా ఆదుకోక పోయినా, నాకు రంగనాధంగారే మంచి యజమాని,\"\nఅన్నాడు.\nఇదంతా రంగనాధం చెప్పగా విన్న శివుడు, “వ్యాపారంలో ఎంతో దక్షతవున్న వాడంటున్నా వుగదా? పుల్లయ్య నువ్వు పెట్టేపరీక్షలు అర్థం చేసుకోలేడా? నీ వల్ల అతడికి మంచి ప్రతి ఫలం ముట్టేవుంటుందని, నా నమ్మకం,\"\nఅన్నాడు.\nఆ మాటకు రంగనాధం నవ్వి, “సరే, ఇంతకీ నువ్వు పుల్లయ్య స్థానంలో పనిచేయ డానికి ఎన్నిక చేసిన వాడికి ఏం పరీక్షలు పెట్టావు?” అని అడిగాడు.\nశివుడు వెంటనే, “వేరే పరీక్షలు అవసరం లేదు, నా భార్యకు అందరి ఇళ్ళకూ వెళ్ళి ఆరాలు తీసే అలవాటుంది. ఏ ఇంట్లో అడి గినా భర్త చాలా కోపిష్టి అనీ తాము సర్దుకు పోతున్నామనీ చెబుతారట ఆడవాళ్లు. హరి భార్య అరవింద మాత్రం, మా ఆయన అందరి లాంటి వాడు కాదని హరిని అదేపనిగా పొగిడేసిందట. హరి మంచివాడనడానికి అదే తిరుగులేని సాక్ష్యం,” అన్నాడు.\nరంగనాధానికీ సమాధానం సబబుగా తోచలేదు. కానీ ఆయన భార్య కూడా తమ్ముణ్ణి సమర్థించి, “వాడి మాట మీద నమ్మకం లేకుంటే, చేతనైతే మీరు ఇంతకంటే మంచి పరీక్షపెట్టండి,” అన్నది.\nఈ విషయమై పుల్లయ్యనే సలహా అడి గాడు రంగనాధం. అతడు కాసేపాలోచించి, “హరి లేని సమయంలో మనం వాళ్ళ ఇంటికి వెళదాం. హరిని గురించి అతడి భార్య అర వింద ద్వారా తగిన సమాచారం సంపాయిం చవచ్చు,” అని చెప్పాడు.\nఆ ప్రకారం వాళ్ళిద్దరూ హరి ఇంటికి వెళ్ళారు. పుల్లయ్య అరవిందతో, “నేనీ రంగనాధంగారి బట్టల దుకాణంలో చాలా కాలంగా పని చేస్తున్నాను. నా తమ్ముడికి సాయం చేయవలసిన కారణంగా ఉద్యోగం మానుకోవలసి వచ్చింది. రంగనాధంగారు, నా స్థానంలో మీ దగ్గరబంధువు చంద్రన్నను నియమించాలనుకుంటున్నారు. అతణ్ణి గురించి నీకు తెలిసింది చెబితే వినాలని వచ్చాం,” అన్నాడు.\nఅరవింద గొంతు సవరించుకుని, “ఆ చంద్రన్న గురించి ఏం చెప్పేది? ఉత్త తాగు బోతు, లంచగొండి, అబద్ధాలకోరు. ఈమధ్య అతడు మా ఆయనతో మాట్లాడ్డం మానే శాడు,\" అన్నది తడుముకోకుండా.\n“చాలా సంతోషమమ్మా! మాకు ఎంతో ఉపయోగపడే సమాచారం ఇచ్చావు,\"\nఅన్నాడు పుల్లయ్య.\nతర్వాత ఇద్దరూ అక్కణ్ణించి బయల్దే రారు.\nదారిలో పుల్లయ్య రంగనాధంతో, “గురి విందకు నలుపు తెలియదని సామెత. నా అభిప్రాయంలో అరవింద భర్త తాగుబోతు, లంచగొండి. చంద్రన్న గురించి మనకు తెలుసు కాబట్టి అరవింద చెప్పింది నిజం కాదని తెలుసుకున్నాం. నిజానికి అరవిందకూ, చంద్రన్నకూ ఏ బంధుత్వమూ లేదు. తన భర్త హరికి, మీరు ఉద్యోగమివ్వాలనుకుంటున్న విషయం ఆమెకు తెలిసివుంటుంది. అందుకే లేనివి పోనివి చెప్పి, ఆమె తన భర్తకు పోటీ లేకుండా చేయాలనుకుంటున్నది,” అని చెప్పాడు.\n'అది సహజమే! కానీ ఆమె చెప్పిన అవ లక్షణాలు హరికి వున్నాయని ఎలా చెప్ప గలవు?” అని అడిగాడు రంగనాధం.\n“అయ్యా! పాండుతనయుడు ధర్మ రాజును తనకు తెలిసినవారిలో మంచి వారె వరో, చెడ్డవారెవరో చెప్పమంటే, ఆయనకు అందరిలోనూ మంచే తప్ప చెడు కనబడ లేదు. అదే దుర్యోధనుణ్ణడిగితే, ఆయనకు ఎవరిలోనూ చెడు తప్ప, మంచికనబడలేదట! ఈ కథ తమరు వినేవుంటారు!” అన్నాడు పుల్లయ్య.\nరంగనాధం చప్పున పుల్లయ్య చేతులు పట్టుకుని, “నీ విషయంలో నాకో అనుమాన ముంది. ఇంత తెలివైనవాడివి నువ్వే స్వయంగా వ్యాపారం చేయక, నా దగ్గర ఎందుకు పనికి కుదిరావు?” అని అడిగాడు.\nదానికి పుల్లయ్య వెంటనే, “అయ్యా! భూసారం ఒక్కటే అయినా పళ్ళ చెట్లు పళ్ళు కాస్తే, పూలచెట్లు పూలు పూస్తాయి. అలాగే తెలివి ఒక్కటే అయినా, మనుషులందరూ ఒకటి కాదు. మీ తెలివి వ్యాపారానికి పనికి వస్తుంది. నా తెలివి సరైన యజమానిని ఎన్ను కునేందుకు పనికివస్తుంది,” అన్నాడు.\nరంగనాధం, పుల్లయ్య వివేకాన్ని మెచ్చు కుని, వారం తిరక్కుండానే చంద్రన్నకు పట్నం లోని తన బట్టల దుకాణం అజమాయిషీ అప్పగించాడు.",
            "book_page_end": 11,
            "story_id": "2006_01_05",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "రాకాసిలోయ – 5",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ, సాహసం",
            "moral": "శత్రువులతో వ్యవహరించేటప్పుడు జాగ్రత్త, తంత్రం అవసరం. ఇతరుల కష్టాల్లో సాయం చేయాలనే మంచి సంకల్పం ఉన్న వారికి సహాయం లభిస్తుంది.",
            "keywords": [
                "మాంత్రికుడు",
                "భూకంపం",
                "మంత్రశక్తి",
                "స్నేహం",
                "పరీక్ష",
                "రాకాసిలోయ"
            ],
            "characters": [
                "కేశవుడు",
                "జయమల్లు",
                "బ్రహ్మదండి మాంత్రికుడు",
                "మచ్చల సింహం",
                "కాలభైరవుడు"
            ],
            "locations": [
                "రాకాసిలోయ",
                "ఏనుగుల కొలను",
                "కొండ"
            ],
            "content": "[వింతజంతువు ఆకారంలో వచ్చిన మాంత్రికుడి శిష్యుడైన జయమల్లు ద్వారా, కేశవుడు బ్రహ్మదండి మాంత్రికుడి గురించి చాలా విషయాలు తెలుసుకున్నాడు. తన మంత్రశక్తి చేత భూకంపం తెప్పించానని, బ్రహ్మదండి మాంత్రికుడు కేశవుడితో అన్నాడు. తరవాత తన శిష్యుణ్ణి పిలిచి, మచ్చల సింహం గుహఎదురుగా వున్న ఏనుగుల కొలనులో కేశవుణ్ణి స్నానం చేయించి తీసుకురమ్మని ఆజ్ఞాపించాడు.\nతరవాత-]\nబ్రహ్మదండి మాంత్రికుడి ఆజ్ఞ వింటూనే జయమల్లు కేశవుడి చేయి పట్టుకుని అక్క ణ్ణించి బయలుదేరాడు. “అంతా నాకు అయో మయంగా వున్నది. ఇంత పెద్ద కొండను తన మంత్రశక్తి చేత ఈ బ్రహ్మదండిగాడు ఊగించ గలిగాడంటే ఎలా నమ్మటం?” అన్నాడు కేశవుడు.\n“వాడు మంత్రశక్తి చేత భూకంపం తెప్పిం చాడంటే నేనూ నమ్మను. నా అనుమానం కొండ కింద గంధకం లాంటి పదార్థమేదో వున్నదని. ఆ కారణంగా కొండ అప్పుడప్పుడూ అదరటం జరగవచ్చు. అలాంటి సమయాల్లో బ్రహ్మదండి మాంత్రికుడు అందుక్కారణం తన మంత్రశక్తే అని ప్రగల్భాలు కొడుతున్నా డేమో. ఏదీ తేల్చి చెప్పటం కష్టం,” అన్నాడు జయమల్లు.\nఆసరికి ఇద్దరూ కొండ మీద పల్లంగా వున్న ప్రదేశంలో గల ఒక కొలను దగ్గిరకు వచ్చారు. వాళ్ళు కొలనును సమీపిస్తుండగానే, దాని అంచున వున్న గుహలో నుంచి సింహగర్జన వినిపించింది. ఆ వెంటనే జూలు ఆడిస్తూ ఒక సింహం గుహనుంచి బయటికివచ్చి, మరింత పెద్దగా గర్జనచేస్తూ ఒక రాతి మీదికి ఎగిరి నిలబడింది.\n“ఇదే ఏనుగుల కొలను, ఆ మొరుగు తున్నదే మచ్చల సింహం!\" అంటూ జయ మల్లు పెద్దగా నవ్వాడు.\n‘అన్నీ వింతలే! ఈ సింహానికి ఆహారం చెయ్యటానికి బ్రహ్మదండి మాంత్రికుడు నన్ను ఇక్కడికి పంపలేదు గదా?” అనుకుంటూ కేశవుడు అనుమానంగా జయమల్లు కేసి చూశాడు. జయమల్లు తల ఎత్తి మచ్చల సింహం కేసి చూస్తూన్నాడు. సింహం కోరలు చాచి, పంజా ఎత్తి కర్ణకఠోరంగా గర్జించ సాగింది.\nకేశవుడు సింహంకేసి ఓ క్షణకాలం పరీక్షగా చూశాడు. అది ఏ నిమిషాన్నయినా రాతి మీది నుంచి లేచి తన మీదికి లంఘించ వచ్చని అతడికి అనుమానం కలిగింది.\nకేశవుడు ఇలా ఆలోచిస్తూనే విల్లంబులు పైకెత్తి మచ్చలసింహం తలకు బాణాన్ని గురి చేశాడు. అతడు వింటి తాడును బాగా లాగి బాణం వదలబోతున్నంతలో జయమల్లు, 'ఓంకారి... ఆంకారి... మృగత్తెకట్టు ... అంటూ చప్పున కేశవుడికేసి తిరిగి, “ఏమిటి, నువ్వు చెయ్యబోతున్నది? నీ బాణంతో సింహాన్ని చంపగలననే అనుకుంటున్నావా? నేను కట్టుమంత్రం వేసి దాని నోరు మూయ బోతున్నాను. అయినా ఏదీ చూద్దాం, బాణం వదులు!” అన్నాడు పెద్దగా నవ్వుతూ.\nకేశవుడు బాణాన్ని సింహం తలకు గురి చేసి వదిలాడు. బాణం రివ్వుమంటూ పోయి దాని తలను తాకుతూనే గర్ర్ మంటూ శబ్దించి, అంతదూరం గాలిలోకి ఎగిరి కొలను నీటిలో పడిపోయింది.\n“చూశావా, నీ బాణం ఒకటి వృథా అయింది తప్ప, సింహానికి చీమ కుట్టినట్టయినాలేదు. ఇది బ్రహ్మదండి మాంత్రికుడి పెంపుడు సింహం. ప్రపంచంలో ఎక్కడా లేని ఈ మచ్చలసింహాన్ని తనే సృష్టించానని వాడు చెపుతుంటాడు. కాని నేను నమ్మను. వాడు మాంత్రికుడేగాని బ్రహ్మదేవుడు కాదు గదా? దీన్ని చిన్నపిల్లగా వున్నప్పుడే పట్టుకుని పైన ఏ చిరుతపులి చర్మాన్నో కుట్టివుంటాడని నా అనుమానం,\" అన్నాడు జయమల్లు.\n“ఒక జంతువుకు మరో జంతువు చర్మాన్ని తెచ్చి కుడితే, అది దాని శరీరంలో ఎలా కలిసిపోతుంది?\" అన్నాడు కేశవుడు.\n“అయితే, ఒకటి చేసివుంటాడు. ఇది చిన్నపిల్లగా దొరికినప్పుడే దాని శరీరాన్ని అక్కడా ఇక్కడా కాల్చివుంటాడు. అవి మానిన తరవాత మచ్చలయివుంటవి,” అన్నాడు జయమల్లు.\n“అలా జరిగితే జరిగుండొచ్చు. అయినా, ఈ చర్చ అంతా ఎందుకు? ఈ సింహం వల్ల నా కేమీ అపాయం లేదు గదా – ఆ మాట ముందు చెప్పు?” అన్నాడు కేశవుడు కొంచెం విసుగ్గా.\n“అపాయం ఏమీ లేదు! ఇన్నేళ్ళుగా మాంత్రికుడి శిష్యుణ్ణయి వుండి. కనీసం మృగా లకైనా మంత్రకట్టు వేయలేననుకున్నావా? చూడు, దాని జోరు ఎలా తగ్గి పోయిందో. ఇంకాస్సేపటిలో పిల్లిలా ఆ రాతిమీద బోర్లా పడుకుంటుంది,” అన్నాడు జయమల్లు ఎంతో గర్వంగా.\nచూస్తూండగానే సింహం ఒక్కసారి గట్టిగా జూలు విదిలించి, ఆవులిస్తున్నట్టు పెద్దగా నోరు తెరిచి, బల్లిలా రాతిని అంటిపెట్టుకుని పడుకున్నది. కేశవుడు జయమల్లు మంత్ర శక్తికి ముగ్ధుడయ్యాడు. నిజంగా వీడు తనకు స్నేహితుడైతే, బ్రహ్మదండి మాంత్రికుడి నుంచి ప్రమాదం లేకుండా తేలిగ్గా పారి పోవచ్చనుకున్నాడు.\nజయమల్లు ఏనుగుల కొలనులో దిగి బుడుంగు బుడుంగుమని మునుగుతూ, “చూస్తావేం, కేశవా, దిగు. స్నానం చెయ్యి. మన కోసం బ్రహ్మదండిగాడు కనిపెట్టుకుని వుంటాడు,” అని కేకవేశాడు.\nకేశవుడు విల్లంబుల్ని కొలను ఒడ్డున పడవేసి కొలను నీటిలో దిగి స్నానం చెయ్య సాగాడు. బహుశా తాను స్నానంచేసి శుచి అయిన తరవాత మాంత్రికుడు తనను కాల భైరవుడికి బలి ఇవ్వాలనుకుంటున్నాడని అతడికి తోచింది.\nకేశవుడు తన సందేహాల గురించి జయ మల్లును అడుగుదామనుకున్నాడు. కాని, జయమల్లు కొలనులో చాలా దూరంపోయి కేరింతలు కొడుతూ ఈతలు వేస్తున్నాడు. కేశవుడు మెల్లిగా ఈదుతూ అతణ్ణి సమీపించి, తన భయాలను గురించి అడిగేందుకు పెదాలు కదిపేంతలో, కొలనుకు ఆ వైపు నుంచి, రాళ్ళూరప్పలూ దొర్లిపోతున్న ధ్వనీ, ఆ వెంటనే ఏనుగుల ఘీంకారాలూ విని పించినై.\n“ఏనుగుమంద కొలనుకు వస్తున్నట్టు న్నది?” అన్నాడు కేశవుడు.\n“దీని పేరే ఏనుగుల కొలను గదా, మరి ఇందులో స్నానాలు చేసేందుకు ఏనుగులు రాక మరేం వస్తవనుకున్నావు?\" అన్నాడు జయమల్లు నవ్వుతూ.\n“అలా అయితే, మనం త్వరగా ఇక్కణ్ణించి పారిపోవటం మంచిది. అవి వచ్చి పడినవో, మనం వాటి కాళ్ళకింద పడి తునాతునియలై పోతాం!” అంటూ కేశవుడు ఒడ్డు కేసి గబగబా ఈద సాగాడు.\nజయమల్లు కేశవుడి భయంచూసి పెద్దగా నవ్వాడు. చూస్తూండగానే అయిదారు ఏను గులు ఒకదాన్ని ఒకటి తోసుకుంటూ, తొండా లతో కొలను పక్కనవున్న చెట్ల కొమ్మలను అలవోకగా పట్టి విరుస్తూ కొలను ఒడ్డుకు వచ్చినై. వాటిని చూస్తూనే జయమల్లు బుడుంగున నీటిలో మునిగి చప్పున పైకి వచ్చి, పెద్దగా మంత్రం పఠిస్తూ, ఇంత బురదను ఏనుగులకేసి విసిరాడు. ఆ మరుక్షణం ముందువచ్చిన ఏనుగులూ, వాటిని అను సరించి వస్తున్న ఏనుగులూ ఉన్నచోటునే కదలామెదలక స్థాణువుల్లా అయిపోయినై.\n“చూశావా, మన శక్తి!” అంటూ జయ మల్లు కేశవుడి కేసి పెద్ద కేకపెట్టి, నిదానంగా ఈదుకుంటూ కేశవుడున్న చోటికి వచ్చాడు. కేశవుడికి కలిగిన ఆశ్చర్యం అంతా ఇంతా కాదు. నిజంగానే జయమల్లు గొప్ప మాంత్రికు డనుకున్నాడతడు.\nకేశవుడి ఆలోచనల్ని పసికట్టిన వాడిలా జయమల్లు తల వూపి, “నోరూ వాయీ లేని మృగాలనూ, పక్షులనూ లొంగదీసుకోగల గటం ఏమంత గొప్ప శక్తి కాదు. ఇలాంటి స్వల్ప శక్తుల్ని బ్రహ్మదండిగాడు ఉన్న చోటు నుంచి చేయీకాలూ కదపకుండానే సునాయా సంగా ప్రదర్శించగలడు. రాకాసిలోయలో నాతోడున్నంతకాలం భయంలేదను. ఈ రోజు రాకాసి లోయను ఆరుసార్లు దాటేశాను, ఏమీ కాలేదు. నీకు ఆ మాట చెప్పాలనే నిన్నక్కణ్ణించి తీసుకువచ్చాను. మాంత్రికుడికీ, నాకూ ఏ రోజుకూ పొసగదు. వాడు నిన్ను కాలభైరవుడికి బలి ఇవ్వాలను కుంటున్నాడు. నిన్నెలాగైనా కాపాడాలనే నేనీ విధంగా నటించి, నీ మీద విశ్వాసం సంపా దించుకున్నాను. నేనివాళ నీకు సాయం చెయ్య బడితే, నాకూ వాడు ఎలాంటి హాని తలపెట్ట లేడు. నేను, ఆ తరువాత, ఆపదలో ఉన్న ఇతరులకూ సాయం చెయ్యాలనుకుంటున్నాను,” అన్నాడు.\nజయమల్లు చెప్పిన మాటలు విని, కేశవుడికి అతడి మీద నమ్మకం కలిగింది. “మరీచ సుబాహులను చంపటానికి మీ మాంత్రికుడికి సాయం చేయాలని నాకు ముందు నుంచీ సంకల్పం వున్నది. కానీ మీ మాంత్రికుడి బల పరాక్రమాలు విన్న తరువాత, ఎందుకో మనసు నిలవలేదు. మీరే నా పట్ల ఈ విధంగా స్నేహభావం చూపినందుకు, నేను ఎంతో కృతజ్ఞుణ్ణి. మీకు మనసార రుణపడి వుంటాను,” అన్నాడు కేశవుడు.\n“మన ఇద్దరం ఈనాటి నుంచీ స్నేహితుల మని చెప్పావు. అయినా, నాకు కలగనున్న ప్రమాదాన్నుంచి కాపాడేందుకు నువ్వు ఎలాంటి ప్రయత్నం చేస్తున్నట్టు లేదు,\"\nఅన్నాడు కేశవుడు.\nజయమల్లు తలఎత్తి కొండ పైభాగాని కేసి చూశాడు. అక్కడ ఒక పెద్ద బండరాయి నానుకుని బ్రహ్మదండి మాంత్రికుడు తమ కేసే చూస్తూండటం అతడికి కనిపించింది. వెంటనే జయమల్లు కేశవుణ్ణి హెచ్చరిస్తూ, “నువ్వంత పెద్దగా మాట్టాడకు. వాడివి పాము చెవులు. నీకు ప్రమాదం కలగకుండా కాపాడటం నాకూ ఎంతో అవసరం. రాకాసి లోయలో ప్రవేశించేందుకు అర్హుడెవడో బ్రహ్మదండిగాడితో పాటు, నేనూ ఈ రోజునే తెలుసుకున్నాను. నీ భుజం మీదవున్న మచ్చ-పడగ విప్పిన పాము చూసిం తరవాత వాడు ఎంత సంతోషపడ్డాడో చూశావు గదా? ఈ రాత్రి నీకు ఏదో శక్తిని ఆవహింపచేసి, ఆ రాకాసిలోయకు వెళ్ళేదారీ, అక్కడ ఉన్న నిధినిక్షేపాల సంగతీ నీ చేత చెప్పిస్తాడు. ఆ వివరాలేవో తెలిసిన మరుక్షణమే మనం వాణ్ణి మరోలోకానికి పంపేద్దాం, భయపడకు!” అన్నాడు.\n“మనకంటే ముందే వాడు జాగ్రత్త పడి, మననే వాడు పరలోకయాత్ర చేయిస్తే? ఆ సంగతాలోచించావా?” అన్నాడు కేశవుడు.\n“వాడాపని చేయలేడు. వాణ్ణిప్పుడు ధన పిశాచీ, కీర్తిభూతం పట్టి పీడిస్తున్నవి. అందు వల్లే వాడిలో ఇంగితజ్ఞానం లోపించింది. అలా కాకపోతే, వాడు నమ్మి మన ఇద్దర్నీ ఇలా కలిసికట్టుగా తిరగనిచ్చే వాడు కాదు,” అన్నాడు జయమల్లు.\nకొండమీద రాతి పక్కన నిలబడి వాళ్ళ కేసే చూస్తున్న బ్రహ్మదండి మాంత్రికుడి పెదాల మీద చిరునవ్వు కదలాడింది. వెంటనే వాడు ఉత్సాహంగా చేయెత్తి, “శిష్యా జయమల్లూ, కేశవా! వచ్చేప్పుడు ఇన్ని ఎండు దిరిశెన పుల్లలూ, ఇన్ని వెలగపుల్లలూ-సమపాళ్ళలో పట్టుకు రండి. కాలభైరవుడు ఆకలితో నకనక లాడిపోతున్నాడు. పాపం, వెయ్యి సంవత్స రాల కొక్కసారి మాత్రమే ఈ ఉపాసకుల ఊడలమర్రికి ఆకలివేస్తుంది!” అని కేక పెట్టాడు.",
            "book_page_end": 18,
            "story_id": "2006_01_06",
            "raw_genre_backup": "ఫాంటసీ, సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "యథార్థ చిత్రం!",
            "book_page_start": 19,
            "pdf_page_start": 19,
            "pdf_page_end": 23,
            "author": "కాశీభట్ట శశికాంత్",
            "genre": "నీతి కథ",
            "moral": "గొప్పదనాన్ని గుర్తించాలంటే, చూసేవారిలో కూడా కొంత పరిణతి ఉండాలి. నిజమైన కళాకారుడు సత్యాన్ని చెబుతాడు, కానీ ఉన్నదానిని మెరుగుపరచగల కళాకారుడు ఆదర్శాన్ని సృష్టిస్తాడు. (Self-reflection leads to positive change.)",
            "keywords": [
                "విక్రమార్కుడు",
                "బేతాళుడు",
                "ఉగ్రసింహుడు",
                "నాగవర్మ",
                "విజయుడు",
                "చిత్రకళ",
                "సత్యం",
                "పాలకుడు"
            ],
            "characters": [
                "విక్రమార్కుడు",
                "బేతాళుడు",
                "ఉగ్రసింహుడు",
                "నాగవర్మ",
                "విజయుడు",
                "వృద్ధమంత్రి"
            ],
            "locations": [
                "జయంతిపురం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, నువ్వు ఏ కారణంగా ఎటువంటి నిర్ణయం తీసుకుని ఈ భీకర శ్మశానంలో అర్ధరాత్రివేళ ఇలా కఠోర శ్రమ పడుతున్నావో నాకు తెలియదు. కొందరు రాజులు అధికార గర్వంతో ఎప్పుడు ఎలాంటి నిర్ణయం తీసు కుంటారో వారికే తెలియదు. తన భృత్యులపట్లేగాక, స్వతంత్రభావాలు గల కళాకారుల పట్ల సైతం వారు ఒక్కొక్కసారి అకారణ ద్వేషాను రాగాలు ప్రదర్శిస్తూ ఉంటారు. ఎప్పుడు ఎవరిని శిక్షిస్తారో, సత్కరిస్తారో తెలియదు. అలా మితిమించిన అధికార దర్పంతో అయోమ యానికిలోనై, విచక్షణారహితంగా పరస్పర విరుద్ధ నిర్ణయాలు తీసుకున్న ఉగ్రసింహు డనే రాజు కథ చెబుతాను, శ్రమ తెలియ కుండా, విను,” అంటూ ఇలా చెప్పసాగాడు:\nజయంతిపుర సింహాసనాన్ని అధిష్ఠించిన ఉగ్రసింహుడు దక్షతగల పాలకుడేగాని, పరమ కోపిష్ఠి. కొలువులో కూర్చున్నా, అంతఃపురంలో ఉన్నా, ఎప్పుడూ కోపావేశంతో ధుమధుమ లాడుతూ ఉండేవాడు. చిన్న చిన్న తప్పులు చేసినవారికిసైతం కఠిన శిక్షలు విధించేవాడు. ఎప్పుడు ఏ కారణంగా ఎలాంటి శిక్ష పడు తుందో అని రాజోద్యోగులు భయపడుతూ ఉండేవారు.\nఒకసారి ఉగ్రసింహుడికి తన చిత్రపటం గీయించుకోవాలన్న కోరిక కలిగింది. ఆ సంగతి తెలియగానే పలువురు చిత్రకారులు రాజధానికిరాసాగారు. అయితే, రాజు అంతలో-తన చిత్తరువును సరిగా గీసినవారికి వెయ్యి వరహాల బహుమతి ఉంటుందనీ, చిత్రం తనకు నచ్చకపోతే పది కొరడా దెబ్బలు శిక్షగా పడుతుందనీ ప్రకటించాడు. దాంతో రాజు గారి కోపగుణం ఎరిగినవారు కావడం వల్ల, సమర్థులైన చిత్రకారులు సైతం వెనక్కు తగ్గారు.\nఆ సమయంలో నాగవర్మ అనే సుప్రసిద్ధ చిత్రకారుడు రాజు చిత్రపటాన్ని గీస్తానని ముందుకు వచ్చాడు. రాజభవంతికి సమీ పంలోనే నాగవర్మకు బస ఏర్పాటు చేయ బడింది. రాజభవంతిలోని ఒక గదిలో నాగ వర్మ చిత్రం గీసే పనిని మొదలు పెట్టాడు. రాజు ప్రతిరోజూ కొంత సమయం అతనికి కేటాయించేవాడు.\nనాగవర్మ కొన్ని రోజుల పాటు ఏకాగ్రతతో పనిచేసి, తుది మెరుగులు దిద్ది చిత్రాన్ని సభకు తీసుకువచ్చాడు.\nచిత్తరువు తెర తొలగించి చూడగానే రాజు, \"నువ్వు అసలు చిత్రకారుడివేనా? ఈ చిత్రం నాదిగా లేదు!\" అని మండిపడ్డాడు.\nసభికులు కూడా ఆ చిత్రాన్ని చూసి, అంతగొప్ప చిత్రకారుడు ఇలా గీశాడేమిటా అని ఆశ్చర్యపోయారు.\nబహుమతి లభిస్తుందని ఆశించిన నాగ వర్మ, పది కొరడా దెబ్బల శిక్ష అనుభవించి, అవమానభారంతో అక్కడినుంచి వెళ్ళి పోయాడు.\nకొన్ని రోజుల తరవాత విజయుడనే ఒక యువచిత్రకారుడు రాజును దర్శించి, “తమ చిత్రం గీయాలనే కోరికతో వచ్చాను. దయ చేసి అనుమతించండి,” అని వేడుకున్నాడు.\n“చేతకాని వాళ్ళముందు నిలబడి చిత్రం గీయించుకోవాలంటే నాకు పరమ చిరాకు. సరిగ్గా చిత్రం గీయలేకపోయావో రెట్టింపు శిక్ష. అంటే ఇరవై కొరడా దెబ్బలు, ఇష్టమేనా?” అని గద్దించి అడిగాడు రాజు.\n“ఇష్టమే, మహారాజా,” అనిచెప్పి, విజ యుడు ఆరోజునుంచే పనిని మొదలు పెట్టి, వారంలో చిత్రాన్ని గీయడం పూర్తిచేసి, కొలువు తీరివున్న రాజు సమక్షానికి తీసుకువచ్చాడు.\nఆ చిత్రాన్ని చూసి రాజు ఆవేశంతో ఊగి పోతూ, “నన్నింత క్రూరంగా చిత్రిస్తావా? ఎన్ని గుండెలు నీకు?” అని ప్రశ్నించాడు.\n“క్షమించండి మహారాజా, తమరి యథార్థ చిత్రాన్ని గీయడమే నా ఉద్దేశం. ఒకలేడి నీళ్ళు తాగేప్పుడు కూడా బెదురు బెదురుగా పరిసరా లను గమనిస్తూ ఉంటుంది. పులి ప్రశాం తంగా కూర్చున్నప్పుడు కూడా కళ్ళల్లో ఎర్ర జీరలతో భయంకరంగా ఉంటుంది. అవి వాటి సహజ లక్షణాలు. చిత్రకారుడు ఎప్పుడూ ఈ సహజత్వాన్ని విస్మరించకూడదు,\" అన్నాడు విజయుడు వినయంగా.\n“అలా అని, నన్నింత క్రూరంగా చిత్రి స్తావా? నేను కావాలంటే నీతల తీయించగలను తెలుసా?” అని హుంకరించాడు రాజు.\n“తెలుసు మహారాజా. అయితే, నిజమైన కళాకారుడు ఎప్పుడూ సత్యాన్నే చెబుతాడు. సత్యాన్ని విశ్వసించే వాడికి భయం అన్నది ఏకోశానా ఉండదు. అయినా, నాదొక విన్నపం. మీరొక నిర్ణయానికి వచ్చే ముందు ఆ చిత్ర పటాన్ని సభికులకు చూపి, వారి అభిప్రాయం కూడా తీసుకోవడం సముచితం,” అన్నాడు దృఢమైన కంఠస్వరంతో.\nరాజు సభికులకేసి తిరిగి, “ఈ చిత్రం నాలాగా ఉందా?\" అని అడిగాడు.\nచిత్రం ముమ్మూర్తులా కోపంగా నిలబడ్డ రాజులాగే ఉండడంతో సభికులు కాదనలేక పోయారు. అయితే, అవునంటే రాజుగారి ఆగ్ర హానికి గురికావలసివస్తుందన్న భయంతో మౌనంగా ఉండిపోయారు.\nకొంత సేపటికి వృద్ధమంత్రి, “మహారాజా, ఈ చిత్రాన్ని ఇలా గీయడంలోని ఔచిత్యం గురించి చెప్పలేనుగాని, ఈ చిత్రం అచ్చం తమరిలాగే ఉంది. తమ రూపంతో పాటు, తమ హావభావాలనూ, సహజ లక్షణాలనూ, వ్యక్తిత్వాన్నీ యథాతథంగా, ప్రస్ఫుటంగా ప్రతిబింబిస్తోంది!” అన్నాడు గంభీరంగా.\nఆ మాటకు ఆమోద సూచకంగా, సభికుల నుంచి హర్షధ్వానాలు వినిపించాయి.\nరాజు ఒక్కక్షణం ఉలిక్కిపడ్డాడు. హడావు డిగా విజయుడికి వెయ్యి వరహాలిచ్చి పంపేసి, అతడు గీసిన చిత్రపటాన్ని తన గదిలో పెట్టిం చాడు.\nఆ తరవాత ఆలోచనలో పడ్డ రాజు, ప్రతి రోజూ నిద్రలేవగానే ఆ చిత్రాన్ని ఒకసారి చూసేవాడు. ఆ చిత్రంలో లాగా తాను కోపి ష్ఠిగా, వికారంగా ఉండకూడదనుకుని రోజంతా ప్రశాంతంగా ఉండడానికి ప్రయత్నించ సాగాడు. ఎప్పుడైనా కోపం వచ్చినా చిత్ర పటాన్ని గుర్తు చేసుకోగానే, అది నీళ్ళు చల్లిన పాలపొంగులా తగ్గిపోయేది. ఆ విధంగా కొన్నాళ్ళకు రాజులోని పిచ్చికోపం పూర్తిగా తగ్గిపోయింది. దాంతో విజయుణ్ణి పిలిపించి మళ్ళీ తన చిత్రపటం గీయమన్నాడు.\nఅందుకు విజయుడు, “మహారాజా, ఇప్పుడు తమ చిత్రపటం గీయవలసింది నేను కాదు; నాగవర్మ. తమరు అనుమతిస్తే, అతడు తమ చిత్రాన్ని అద్భుతంగా చిత్రించగలడు. అంతెందుకు? అతడు మొదట గీసిన చిత్ర పటాన్నే ఇప్పుడు తమరు ఒకసారి తిలకిం చండి. అందులోని ప్రశాంత గాంభీర్యం, ఆ చిత్రకారుడి అద్భుత కళానైపుణ్యం తమకే అవగతమవుతాయి,” అన్నాడు.\nతోటి కళాకారుడి పట్ల విజయుడికున్న అభిమానాన్ని అభినందించిన రాజు, నాగవర్మ తొలుతగీసిన చిత్రపటాన్ని తెప్పించి చూశాడు. నాగవర్మ అద్భుత కళానైపుణ్యాన్ని ప్రశం సిస్తూ, అతన్ని పిలిపించి ఆస్థాన చిత్రకారుడి పదవినిచ్చి ఘనంగా సత్కరించాడు.\nబేతాళుడు ఈ కథ చెప్పి, “విజయుడు తన చిత్రాన్ని ఘోరంగా చిత్రించాడని మండి పడ్డ రాజు ఉగ్రసింహుడు, మళ్ళీ విజయుడి చేతే తన చిత్రాన్ని గీయించుకోవడానికి నిర్ణయించడం; తన చిత్రాన్ని సరిగ్గా గీయ లేదని కొరడా దెబ్బల శిక్ష విధించిన నాగ వర్మను పిలిచి అదే చిత్రం గీసినందుకు అతన్ని సత్కరించడం విచిత్రంగా లేదా? అవి, ఆయనలో కరుడుగట్టిన నిరంకుశధోర ణికీ, విచక్షణారాహిత్యానికీ దర్పణం పడు తున్నవి కదా? ఆ ఇద్దరు చిత్రకారులు గీసిన చిత్రాలలో ఉత్తమమైనదేదో నిర్ణయించలేని గందరగోళంతోనే రాజు ఉభయులనూ సత్క రించాడన్నది సుస్పష్టం కాదా? ఈ సందే హాలకు సమాధానం తెలిసి కూడా చెప్పక పోయావో నీ తల పగిలి పోతుంది,” అన్నాడు.\nదానికి విక్రమార్కుడు, “రాజు ఉగ్రసిం హుడు మొదట ఆగ్రహస్వభావుడేగాని, ఆ తరవాత జరిగిన సంఘటనలు ఆయనలో మంచి మార్పును తీసుకువచ్చాయి. మొదట తన చిత్రాన్ని ఘోరంగా గీశాడనుకున్న విజయుణ్ణి కఠినంగా శిక్షించాలనుకున్నాడు. అయితే, వృద్ధమంత్రి, సభాసదుల అభి ప్రాయం తోసిపుచ్చలేక అతన్ని బహుమతితో సత్కరించక తప్పింది కాదు. అయితే, ఆ తరవాత నింపాదిగా ఆలోచించడంతో-లోపం విజయుడు గీసిన చిత్రంలో లేదనీ; కోప స్వభావంగల తన రూపంలోనే ఉందనీ గ్రహిం చడం వల్లే, అదే చిత్రకారుడి చేత మళ్ళీ తన చిత్రాన్ని గీయించుకోవాలని ఆశించాడు. మొదట నాగవర్మ చిత్రించిన తన చిత్రాన్ని ఆగ్రహావేశంతో వున్న రాజు చూసి, అందులో మచ్చుకు సైతం తన దర్పం, దంభం కని పించక పోయేసరికి ఆశాభంగానికి లోనై నాగవర్మను శిక్షించాడు. తమ రాజును ఏనాడూ శాంతస్వభావిగా చూసి ఎరుగరు గనక, సభా సదులుసైతం ఆ చిత్రాన్ని హర్షించలేక పోయారు. రాజు శాంత స్వభావిగా మారిన తరవాత, ఆ చిత్రాన్ని చూసినప్పుడు అందులోని శాంతగాంభీర్యం ఆయన్ను ముగ్ధుణ్ణి చేసింది. అందుకే దానిని గీసిన నాగవర్మను ఘనంగా సత్కరించాడు. మంచినీ, గొప్పతనాన్నీ గుర్తిం చాలంటే చూసేవారిలో సైతం అవి ఎంతో కొంత ఉన్నప్పుడే సాధ్యం. ఇక చిత్రకారుల విషయానికి వస్తే ఇద్దరూ గొప్పవారే. ఉన్నది ఉన్నట్టు చూపే యథార్థ చిత్రరచనలో విజ యుడు అందె వేసిన చేయి. ఉన్నదానిలోని లోపాలను సవరించి, ఎలా ఉంటే ఉత్తమంగా ఉంటుందో ఊహించి కళాకౌశలంతో చిత్రించ గల ప్రతిభాశాలి నాగవర్మ. అందుకే రాజును ఆదర్శపాలకుడికి ఉండవలసినశాంతగంభీర లక్షణాలతో చిత్రించాడు. చిత్రకారులిరువురినీ సత్కరించడంలో రాజు పరిణతి, పరిపక్వతా, సునిశిత పరిశీలనా దృష్టి ద్యోతకమవుతు న్నాయే తప్ప, గందరగోళం, విచక్షణారా హిత్యం కావు,\" అన్నాడు.",
            "book_page_end": 23,
            "story_id": "2006_01_07",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "యువరాజుకు సాయపడిన ఎలుకలు చీమలు!",
            "book_page_start": 24,
            "pdf_page_start": 24,
            "pdf_page_end": 28,
            "author": "చందమామ బృందం",
            "genre": "జానపద కథ, సాహసం",
            "moral": "ఇతరులకు చేసిన చిన్న సాయం అవసరమైనప్పుడు మనకు తిరిగి పెద్ద సహాయంగా మారుతుంది. జంతువుల పట్ల దయ చూపడం, సాహసం, తెలివితేటలు విజయాన్ని సాధిస్తాయి.",
            "keywords": [
                "యువరాజు ప్రతాపవర్మ",
                "చంద్రసేనుడు",
                "పరీక్షలు",
                "ఎలుకలు",
                "చీమలు",
                "సహాయం",
                "సాహసం"
            ],
            "characters": [
                "ప్రతాపవర్మ",
                "మహేంద్ర ప్రతాపుడు",
                "చంద్రసేనుడు",
                "చంద్రమతి",
                "ముగ్గురు పరదేశ మిత్రులు",
                "చూహా రాజు",
                "చీమలు"
            ],
            "locations": [
                "ప్రతాప్ ఘడ్ రాజ్యం",
                "చంద్రపుర నగరం",
                "హిమాలయ పర్వత సానువులు"
            ],
            "content": "ఒకానొకప్పుడు ప్రతాప్ ఘడ్ రాజ్యాన్ని మహేంద్ర ప్రతాపుడనే రాజు పాలించేవాడు. ఆయన ప్రజ లను కన్నబిడ్డల్లా భావించి ప్రజారంజకంగా రాజ్యపాలన సాగించేవాడు. ఆయన కొడుకు ప్రతాపవర్మ కరుణాహృదయుడూ, మృదుస్వభా వుడూ కావడం వల్ల ప్రజలు యువకుడైన అతన్ని ఎంతగానో ప్రేమించేవారు. అతడు జంతువుల పట్లకూడా అమితమైన ప్రేమ చూపే వాడు. మంచి విలుకాడే అయినప్పటికీ వేటాడ డానికి వెళ్ళేవాడు కాదు.\nఒకనాడు ముగ్గురు పరదేశస్థులు రాజును చూడడానికి వచ్చారు. వారు తమకు మూడు విలక్షణమైన శక్తులు ఉన్నాయని చెప్పారు. వారు చేశామని చెప్పుకున్న సాహసకృత్యాలను గురించి విన్న ప్రతాపవర్మ చాలా ఆశ్చర్య పోయాడు. ఆ ముగ్గురిలో ఒకడు చాలా గొప్ప విలుకాడు. ఎంత దూరంలో ఉన్న దాన్నయినా తాను ఉన్నచోటి నుంచే కొట్టగలడు. రెండవ వాడు వాయువేగంతో పరిగెత్తగలడు. మూడవ వాడు ఎవరూ చూడలేని ఎంత దూరంలో ఉన్న వస్తువునైనా స్పష్టంగా చూడగలడు.\nవారి మాటలను వింటూ కొంతసేపు వారితో గడిపిన యువరాజు ప్రతాపవర్మకు వారి వెంట వెళ్ళి కొన్నాళ్ళు దేశాటన చేసిరావాలన్న కోరిక కలిగింది. అందుకు తండ్రి అనుమతిని కోరాడు.\nతన కుమారుడు రాజ్యాన్ని వదిలి వెళ్ళడం ఇష్టం లేక రాజు మొదట వద్దన్నాడు. అయితే వచ్చిన ఆ ముగ్గురూ యువ రాజును కంటిని రెప్పలా కాపాడి తీసుకువచ్చి అప్పగించగల మని హామీ ఇచ్చాక, యుమాజు వారి వెంట వెళ్ళడానికి రాజు సమ్మతించాడు. మరునాడు తెల్ల వారగానే యువరాజు కొత్తమిత్రు లతో దేశాటనకు బయలుదేరాడు.\nవాళ్ళు కొంతదూరం వెళ్ళాక, ఒక ఎలుక బురద గుంట నుంచి పైకి రాలేక కొట్టుమిట్టాడు తూండడం యువరాజు కంటబడింది. అది పైకి రావాలని పైకెక్కడానికి ప్రయ త్నించినప్పుడల్లా, బురదగా ఉన్న గట్టు జారడం వల్ల మళ్ళీ నీళ్ళల్లో పడిపో సాగింది. యువరాజుకు ఆ ఎలుక మీద జాలి కలిగింది. ఒక బాణాన్ని కొలను లోకి వదిలాడు. దాన్ని పట్టుకుని ఎలుక సునాయాసంగా పైకి ఎక్కి వచ్చింది.\nఎలుక కరుణ ఉప్పొంగే యువ రాజు మోమును చూస్తూ, “నా ప్రాణాలు కాపాడినందుకు చాలా కృతజ్ఞతలు యువరాజా! నేను ఎలుకల రాజైన చూహా రాజాను. ఈ క్షణం నుంచి నా రాజ్యంలోని ఎలుకలన్నీ, పిలిచినప్పుడు వచ్చి మీకు సాయమందించడానికి సిద్ధంగా ఉంటాయి. మా సాయం అవసరమైనప్పుడు మీరు నేలపై పడుకుని నా పేరు చెబితే చాలు. మరుక్షణమే మేమందరం మీ సమక్షంలో ఉంటాం,” అన్నది.\nయువరాజు ఎలుక కేసి చూస్తూ మంద హాసం చేసి ముందుకు సాగాడు. నలుగురు మిత్రులూ మరికొంత దూరం వెళ్ళాక, వరు సలు వరుసలుగా వెళుతూన్న చీమల బారును యువరాజు చూశాడు. అప్పుడే పక్క ఇంటి నుంచి వెలుపలికి వచ్చిన ఒక పెద్దమనిషి అక్కడ చీమలున్న సంగతి గమనించకుండా బిందెడు నీళ్ళు వాకిట్లో కుమ్మరించాడు. దాంతో కొన్ని చీమలు నీళ్ళల్లో కొట్టుకుపోయాయి. మరి కొన్ని చీమలు నీళ్ళ నుంచి బయట పడడానికి ఎంతగానో ప్రయత్నించసాగాయి.\nదానిని చూసిన ప్రతాపవర్మ, దాపులనున్న చెట్టు నుంచి పెద్ద పెద్ద ఆకులను కోసి నీళ్ళ మీద వేశాడు. ప్రాణాలతో ఉన్న చీమలు ఆకుల మీదికి చేరాయి. అప్పుడే వీచిన గాలికి ఆకులు కొట్టుకుపోయి పొడిగా ఉన్ననేల మీద పడ్డాయి. పరమానందం చెందిన చీమలు, “యువరాజా! మీ మేలును ఈ జన్మకు మరిచిపోము. మీకెప్పు డైనా మా అవసరం ఏర్పడితే, మమ్మల్ని తలుచు కుని మూడుసార్లు చప్పట్లు కొడితే చాలు. మరుక్షణమే మేము వచ్చి మా సేవలు అందించ గలం,” అన్నాయి.\nమరునాటికల్లా యువరాజు, అతని మిత్రులు చంద్రసేనుడు పరిపాలిస్తున్న చంద్రపుర నగ రాన్ని చేరుకున్నారు. ఆనాటి రాత్రి గడపడానికి ఒక సత్రంలో దిగారు. అప్పుడు వారికొక విచిత్ర విషయం తెలియవచ్చింది. ఆ రాజ్యాన్ని పాలించే చంద్రసేనుడు పరమక్రూరుడనీ, అందమైన తన కుమార్తె చంద్రమతిని వివాహమాడడానికి వచ్చే రాకుమారులకు అసాధ్యమైన మూడు పరీక్షలు పెడతాడనీ, అందులో ఓడిపోయిన వారిని ఖైదుచేస్తాడనీ తెలియవచ్చింది. ఇప్పటి వరకు అలా వచ్చిన పలువురు రాకుమారులు ఖైదుపాలయ్యారు. ఆ సంగతి విన్న యువ రాజు ప్రతాపవర్మ, రాజు వద్ద ఖైదీలుగా ఉన్న రాకుమారులకు తప్పక విముక్తి కలిగించాలని నిర్ణయించాడు.\nమరునాడు తెల్లవారగానే ప్రతాప వర్మ, చంద్రసేన రాజును దర్శించి, ఆయన కుమార్తెను వివాహమాడడానికి వచ్చానని చెప్పాడు.\nఆ మాట వినగానే రాజు చంద్రసేనుడు కారాగారంలో ఖైదీగా మగ్గడానికి మరొక రాకుమారుడు వచ్చాడన్న ఆనందంతో లోలోపల నవ్వుకున్నాడు.\nతన కుమార్తెను వివాహ మాడాలంటే మూడు ఘనకార్యాలను సాధించాలని ప్రతాపవర్మకు చెప్పాడు.\nప్రతాపవర్మ అందుకు సమ్మతించి తాను సాధించవలసినమొదటి కార్యం ఏదని అడిగాడు.\n“హిమాలయ పర్వత సానువుల మధ్య అంద మైన పసుపురంగు పువ్వులు పూస్తాయి. యువ రాణి తలలో పెట్టుకోడానికి వాటిని నువ్వు కోసుకుని రావాలి. అయితే, ఒక విషయం గుర్తుంచుకో. సూర్యరశ్మి సోకగానే ఆ పువ్వుల రంగు వెలిసిపోతుంది. అందువల్ల తెల్లవారక ముందే నువ్వా పువ్వులను ఇక్కడికి తీసుకు రావాలి,” అన్నాడు రాజు.\nఇది అసాధ్యమైన కార్యం. ఎక్కడో ఉన్న హిమాలయాలకు వెళ్ళి, అక్కడున్న పసుపు రంగు పువ్వులను వెతికి కోసుకుని తెల్లవారక ముందే ఇక్కడికి తీసుకురావడం అన్నది ఎవరికి సాధ్యం? ప్రతాపవర్మ తన మిత్రులను సంప్రదించాడు. సుదూరంలో ఉన్న వస్తువులను చూసే శక్తిగల మిత్రుడు, ఆ పువ్వులు ఉండే చోటును స్పష్టంగా చెప్పాడు. వాయువేగంతో పరిగెత్తగల మిత్రుడు, “విచారించకు మిత్రమా, నేను ఇప్పుడే వెళ్ళి ఆ పువ్వులను తెచ్చి నీకు ఇస్తాను,\" అంటూ వెళ్ళాడు. ఆ తరవాత ప్రతాపవర్మ, మిగిలిన ఇద్దరు మిత్రులు, రాత్రి దిగిన సత్రంలోకే వెళ్ళి బసచేశారు. అర్ధరాత్రి సమ యంలో ఒక మిత్రుడు, “మన మిత్రుడు హిమాలయాలకు వెళ్ళి, పువ్వులను కోసుకుని తిరిగి వస్తున్నాడు,” అన్నాడు.\nఅనుకున్న ప్రకారం అతడు తెల్లవారేసరికి పువ్వులతో తిరిగివచ్చాడు. ప్రతాపవర్మ పువ్వు లతో రాజును చూడడానికి వెళ్ళాడు. పువ్వులను చూసి రాజు చిన్నగా నవ్వినప్పటికీ, వీడెలా సాధించగలిగాడా అని లోలోపల బాధపడ్డాడు. అయినా, ఆ మాటను అడగలేక ఊరుకున్నాడు.\nసాధించవలసిన రెండో కార్యం గురించి చెప్పి, తన సేవకుల చేత మూడు బస్తాల సన్నటి ధాన్యాన్ని తెప్పించి కింద పోయించాడు. వాటిలో మట్టినీ గులకరాళ్ళనూ కలిపించాడు. \"తెల్ల వారేసరికి, ఈ మట్టీ, గులకరాళ్ళ నుంచి ధాన్యాన్ని వేరుచేయాలి. ధాన్యం మూడు బస్తాలకు సరి పోవాలి. గింజ తగ్గ కూడదు,” అన్నాడు.\nప్రతాపవర్మకాస్సేపు తీవ్రంగా ఆలోచించాడు. తను చంద్రపురికి వస్తూ, మార్గ మధ్యంలో కాపాడిన చీమలు అతనికి జ్ఞాపకం వచ్చాయి. వాటిని తలుచుకుంటూ అతడు మూడుసార్లు చప్పట్లు కొట్టాడు. మరుక్షణమే వేనవేల చీమలు అతని పాదాల వద్దకు వచ్చాయి. ఏమి చేయాలో వాటికి వివరించి, ప్రతాపవర్మ సత్రానికి వెళ్ళి పోయాడు. సూర్యోదయమవు తూండగా రాజ భవనానికి వచ్చాడు. ధాన్యం రాశిని చూసి పర మానందం చెందాడు.\nకొంతసేపటికి అక్కడికి వచ్చిన రాజు, సేవకులను పిలిచి, ధాన్యాన్ని బస్తాలకు నింపమన్నాడు. మూడు బస్తాలకు ధాన్యం సరిగ్గా సరిపోయింది. రాజు తన కళ్ళను తనే నమ్మలేక పోయాడు. అయినా ఇది ఎలా సాధ్యమయిందని యువరాజును అడగలేక ఊరుకున్నాడు. “మంచిది, యువ రాజా! నువ్వు చాలా తెలివైన వాడివిలా కనిపిస్తు న్నావు. ఎంత తెలివిగలవాడివైనా మూడవ కార్యాన్ని సాధించగలవనే నమ్మకం నాకు లేదు. రాజభవన ద్వారానికి వెలుపల ఎండి పోయిన చెట్టు ఒకటి ఉన్నది. తెల్లవారేసరికి దాన్ని సన్నటి ధూళిగా చేసెయ్యాలి. చెట్టును నరకకూడదన్న విషయం గుర్తుంచుకో,” అని చెప్పాడు రాజు.\nప్రతాపవర్మ భవన ద్వారం దగ్గరకు వెళ్ళి దాపులనున్న ఎండిపోయిన ఎత్తయిన చెట్టును చూశాడు. కొంతసేపు ఆలోచించిన అతడు నేలపై పడుకుని, \"చూహా రాజా! మీ సాయం కావాలి!” అన్నాడు. మరుక్షణమే వందలాది ఎలుకలు అక్కడికి వచ్చి, ఎండిపోయిన చెట్టును పదునైన తమ పళ్ళతో కొరికి పిండి చేయడం ప్రారంభించాయి. తెల్లవారి, ప్రతాప వర్మ అక్కడికి వెళ్ళి చూసినప్పుడు, చెట్టు జాడ కనిపించలేదు. దాని స్థానంలో రాసి పోసిన కొయ్యపొట్టు కనిపించింది. ప్రతాపవర్మ రాజ దర్శనం కోసం వెళ్ళాడు. రాజు రాగానే ద్వారా పాలకులను పిలిచి చెట్టు ఎలా ఉందో చూసి రమ్మన్నాడు. ఒక ద్వారపాలకుడు వెళ్ళి చూసి వచ్చి, ప్రతాపవర్మ చెబుతున్నది అక్షరాలా నిజం అని చెప్పాడు.\n“ప్రతాపవర్మా, నేను చెప్పిన మూడు ఘన కార్యాలనూ నువ్వు సాధించావు. నేనూ ఇచ్చిన మాట నిలబెట్టుకుంటాను. రేపే నా కుమార్తెను వివాహ మాడడానికి సిద్ధంగా ఉండు,” అన్నాడు రాజు చంద్రసేనుడు.\nఖైదీలుగా వున్న రాకుమారులందరినీ వెంటనే విడుదల చేయాలని ప్రతాపవర్మ కోరాడు. ఇది చంద్రసేనుడికి ఇష్టం లేదు. ప్రతాపవర్మ ఇలాంటి కోరిక కోరగలడని అతడు ఊహించలేదు.\nప్రతాపవర్మ, చంద్రమతుల వివాహం ఘనంగా జరిగింది. ప్రతాపవర్మ భార్య సమేతంగా ముగ్గురు మిత్రులతో కలిసి ప్రతాపఘడ్కు బయలుదేరాడు. ముందు ప్రతాపవర్మ భార్యతో వెళుతూంటే, ముగ్గురు మిత్రులు కూడా గుర్రాల మీద వారిని అనుసరించారు.\nక్రూరుడైన చంద్రసేనుడు అంతటితో ఊరుకో లేదు. ప్రతాపవర్మ, బందీలైవున్న రాకుమారు లను విడిపించమనడం అతనికి ఆగ్రహం కలిగించింది. అయిష్టంగానే వారిని వదిలి పెట్టాడు. అందువల్ల తన సైనికులు కొందరిని పిలిచి, మార్గ మధ్యంలో ప్రతాపుణ్ణి, అతని ముగ్గురు మిత్రులనూ బంధించి, తన కుమా ర్తెను వెనక్కు తీసుకురమ్మని ఆజ్ఞాపించాడు.\nరాజు కుట్ర తెలుసు కున్న ప్రతాపవర్మ, విలు విద్యలో నేర్పరి అయిన తన మిత్రుడితో కలిసి సైనికు లను ఎదుర్కొన్నాడు. సైని కుల మీద బాణవర్షం కురిపిం చాడు. సైనికులు బెదిరిపోయి చెల్లాచెదరుగా పారిపోయారు. ప్రతాపవర్మ తన ప్రయాణాన్ని కొనసాగించి ప్రతాపఘడ్ను చేరు కున్నాడు. అందం, అణకువగల రాకుమారిని తమకు కోడలిగా తీసుకువచ్చిన కుమారుణ్ణి చూసి రాజదంపతులు పరమా నందం చెందారు.",
            "book_page_end": 28,
            "story_id": "2006_01_08",
            "raw_genre_backup": "జానపద కథ, సాహసం",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "స్వామి వివేకానంద - ఉగ్ర మృగాలు",
            "book_page_start": 29,
            "pdf_page_start": 29,
            "pdf_page_end": 30,
            "author": "చందమామ బృందం",
            "genre": "జీవిత చరిత్ర",
            "moral": "అపాయాన్ని, సమస్యలను ధైర్యంగా ఎదుర్కోవాలి. పిరికితనం వీడి ధైర్యం ప్రదర్శిస్తే భయకారణాలు వాటంతట అవే తొలగిపోతాయి.",
            "keywords": [
                "స్వామి వివేకానంద",
                "ధైర్యం",
                "సాహసం",
                "కోతులు",
                "పులి",
                "భయరాహిత్యం",
                "జీవిత చరిత్ర"
            ],
            "characters": [
                "స్వామి వివేకానంద",
                "శిష్యులు",
                "ముసలాయన",
                "కోతులు",
                "పులి"
            ],
            "locations": [
                "హిమాలయ పర్వత ప్రాంతం",
                "జూనాగడ్ సంస్థానం",
                "బనారస్",
                "అడవి"
            ],
            "content": "శ్రీ రామకృష్ణ పరమహంస శిష్యులలో అగ్రగణ్యుడుగా, చాలా సుప్రసిద్ధుడుగా అయిన స్వామి వివేకానంద (1862–1902) హైందవ ధర్మం నుంచి స్వీకరించదగ్గ, నిరుపమానమైన తత్వ మ్మను అంతర్జాతీయంగా అందరికీ తెలియజేశాడు. దేశీయ, అంతర్జాతీయ వేదికలపై ఆయన ఇచ్చిన ఉపన్యాసాలూ/ప్రసంగాలు ఈ నాటికీ యువతరానికి ఒక దివ్యమైన ప్రేరణగా నిలుస్తు న్నాయి. వివేకానందతో ముడిపడ్డ, ఆయన జీవితంలో జరిగిన రెండు ముఖ్యమైన, విచిత్ర సాహసకృత్యాలనే ఈ నెల సంచికలో చదవబోతున్నాం.\nఒక గురువు శిష్యులతో కలసి హిమాలయ పర్వత ప్రాంతానికి వెళ్ళారు. నదీ పరీవాహక ప్రాంతంలో, ఆయన శిష్యు లకు ఉపదేశాలు ఇస్తూ తపస్సు చేసుకుంటూ ఉండేవాడు.\nఒకరోజు ఆయన తన శిష్యులకు, “నాయనా, జీవితంలో అన్నిటి కన్నా శ్రేష్ఠమైన ధర్మం ఏదీ అంటే అది, ఏ పరిస్థితులలోనూ భయం చెందకుండా, ధైర్యంగా వుండటం. దేవుణ్ణి నమ్మేవాడు దేన్ని చూసి భయపడడు,” అని చెప్పి విడమర్చి చెప్పాడు.\nశిష్యులు సంతోషంగా గురువు మాటలను విన్నారు.\nకొంత కాలం తరవాత, గురువు శిష్యులలో ఒకడు వివేకానంద, జూనాగడ్ సంస్థానానికి విచ్చే సివుండగా, ఆయన తపస్సు చేసుకుంటున్న చోటికి ఒక లేఖ వచ్చింది. అందులో, బనారస్ (కాశీ) లో జరిగిన ఒక సంఘటన గురించి రాసివుంది. వివేకానంద ఆ లేఖను శిష్యులకు వినిపించాడు:\nబనారస్‌లో ఆ శిష్యుడు రోజూ ఒక పెద్ద చెట్టు కింద కూర్చుని, అక్కడ ఉన్న కోతులను వాటికి ఆహారం విసురుతూ, చూస్తూ కాలం గడిపేవాడు.\nకొంతకాలం తరవాత, కోతులు ఆ శిష్యుడు ఎప్పుడు వస్తాడా అని ఎదురుచూస్తూ కూచునేవి. ఒక రోజు ఆ శిష్యుడు అడవిలో నుంచి వస్తుండగా, కోతులు ఒక పెద్ద గుంపుగా వచ్చి, అతన్ని చుట్టుముట్టాయి. వాటి అల్లరికి భయపడి ఆ శిష్యుడు పెద్ద కేక వేసి పారిపోయాడు. కోతులు అతనిని మరింత వెంబడించసాగాయి. శిష్యుడు ఎంత పరుగెత్తి నా, కోతులు అంతకంటే వేగంగా వెంబడించి, అతనిని చుట్టుముట్టాయి. కోతుల నుంచి తప్పించుకోలేక, ఒక ముసలాయన ఆ శిష్యుడికి కనిపించగా, “భయపడకుండా, వెనుదిరిగి, వాటిని ఎదుర్కొనండి!\" అని కేకపెట్టాడు.\nశిష్యుడు భయపడుతూనే ఆ ముసలాయన చెప్పినట్లు, వెనుతిరిగి నిలబడి, గట్టిగా కోతుల కేసి చూస్తూ, చేతిలో కర్ర పట్టుకుని, వాటిని తరుముదామని ముందుకు అడుగేశాడు. ఆశ్చర్యంగా, కోతులు ఒక్కక్షణం ఆగి, అతన్ని వదిలిపెట్టి, అక్కణ్ణించి పారిపోయినై.\nఉత్తరోత్తరా ఈ సంఘటనను గుర్తు చేసు కుంటూ, న్యూయార్క్ ని శ్రోతల ముందు స్వామి వివేకానంద ఇలా అన్నాడు: అది నిజంగా పెద్దగుణపాఠం. అపాయాన్ని ఎదుర్కో. ధైర్యంగా ఎదుర్కో. సమస్యల నుంచి తప్పించుకుని పారిపోకుండా నిలబడగలిగితే, కోతుల్లాగే అవి కూడా ఆగిపోయి, మనల్ని బాధించడం మానే స్తాయి. విముక్తి పొందాలంటే మొదట మన స్వభావాన్ని జయించాలి. భయాలనూ, బాధ లనూ, అజ్ఞానాన్నీ ధైర్యంగా ఎదుర్కోవాలి. ఎందుకంటే పిరికిపందలు ఏదీ సాధించలేరు...\nవివేకానంద చాలా ధైర్యవంతుడు మాత్రమే కాదు. తన్ను తాను జయించిన జ్ఞాని. ఆయ నకు దేన్ని గురించీ అసలు భయమన్నది లేదు. భారత దేశానికి ప్రకాశవంతమైన మహోజ్వల భవిష్యత్తు ఉందని ఆయన ప్రగాఢంగా విశ్వ సించినప్పటికీ అప్పుడప్పుడు దేశ దుస్థితి, కొందరి స్వార్థం ఆయనకు బాధ కలిగించడంతో నిర్వేదానికి లోనయ్యేవాడు. అలాంటి నిర్వేదంలో ఉన్నప్పుడు ఆయన ఒకసారి అడవిలోకివెళ్ళాడు. తినడానికి ఏమీ లేకపోయినా ఆ రోజంతా అడ విలో తిరిగాడు. ప్రాణాలతో ఉండాలనే ఆసక్తిని కూడా ఎందుకో కోల్పోయాడు. సూర్యుడు అస్త మించాడు. ఆయన ఒక చెట్టుకింద విశ్రమిం చాడు. అడవిలో చీకటి అలముకుంటోంది. హఠాత్తుగా పొదల మాటున ఒక పెద్దపులి ఆయన కంటబడింది. ఆయన మీదికి ఉరక డానికి అడుగు ముందుకు వేస్తోంది.\nఅప్పుడు వివేకానంద ఏం చేశాడనుకున్నారు? భయపడి పోయాడా? గబగబా చెట్టెక్కాడా? అవేం చేయలేదు. ప్రశాంతంగా పడుకున్నాడు. ఎలాంటి చలనా నికీ లోనుకాలేదు. “ఈ రాత్రికి నేను ఈ మృగానికి మంచి ఆహార మవుతాను!\" అనుకుంటూ ఆఖరి క్షణాల కోసం ఎదురు చూడసాగాడు.\nవిచిత్రంగా ఆ పులి ఆయన కేసి కొంత సేపు అలాగే చూసి మెల్లగా అక్కడి నుంచి వెళ్ళిపోయింది. అప్పటికీ వివేకానంద ఆ చోటునుంచి కదల లేదు. ఆకలి కాస్తా ఎక్కువయితే పులి బహుశా కుటుంబంతో వస్తుందేమో అను కుంటూ ఆ రాత్రంతా అక్కడే గడిపాడు.\nపులి తిరిగి రాలేదు.\nమీలో లవలేశం భయం కూడా లేనప్పుడు భయకారణం అదృశ్యమవుతుందని మార్మిక వాదులు చెబుతారు!",
            "book_page_end": 30,
            "story_id": "2006_01_09",
            "raw_genre_backup": "జీవిత చరిత్ర",
            "normalized_genre_te": "జీవిత చరిత్ర",
            "normalized_genre_code": "BIOGRAPHY",
            "content_type": "STORY",
            "language": "TELUGU"
        },
        {
            "title": "ఆండ్రోమేనియా : అల్టిమేటం-భాగం 1",
            "book_page_start": 31,
            "pdf_page_start": 31,
            "pdf_page_end": 42,
            "author": "చందమామ బృందం",
            "genre": "కామిక్స్, సైన్స్ ఫిక్షన్",
            "moral": "సమష్టి శక్తితో, సరైన వ్యూహంతో పెద్ద సమస్యలను ఎదుర్కోవాలి.",
            "keywords": [
                "సైన్స్ ఫిక్షన్",
                "కామిక్స్",
                "జి-మ్యాన్",
                "టెర్రోలీన్",
                "రోబోట్లు",
                "అల్టిమేటం",
                "ఆండ్రోమేనియా"
            ],
            "characters": [
                "జి-మ్యాన్",
                "జి-మ్యాన్ రెండు",
                "జి-వుమన్ (ఇంద్ర)",
                "యాంటీ-జి",
                "టెర్రోలీన్",
                "రోబోట్స్"
            ],
            "locations": [
                "భూమి",
                "టెర్రోలీన్ స్థావరం",
                "ఆండ్రోమేనియా"
            ],
            "content": "జరిగిన కథ: టెర్రోలీన్తోను, అతని దుష్ట సైన్యంతోనూ పోరాడేందుకు ఇతర విశ్వాలలోని ఇద్దరు జి-మ్యాన్లని, ఒక జి-వుమన్ని ఒప్పించిన తర్వాత జి-మ్యాన్ మన భూమికి చేరుకుంటాడు, తన స్నేహితుల ఆగమనానికై ఎదురుచూస్తూ.\nస్నేహితులారా, స్వాగతం.\nమీరు ఇక్కడికి వచ్చినందుకు\nఎంతో సంతోషంగా వుంది.\nసర్లేవోయ్, ఈ సంభాషణలు, స్వాగతాలు ఆపి,\nటెర్రోలీన్ స్థావరానికి దోవ చూపించు,\nమన పని ప్రారంభిద్దాం పద.\nమీరందరూ అలిసిపోయి వుంటారని నేను అనుకున్నాను. మీకు ఈ పరిచయాలు చేయిస్తే బాగుంటుందనుకున్నాను.\nఆహా.. నన్ను యాంటీ-జి అంటారు. నా ప్రపంచానికి చీకటి రాజుని నేనే..\nఇక్కడ మనకి తొందరగా వుందనుకున్నాను..\nనిజానికి నన్ను జి-మ్యాన్ రెండు అంటారు.\nజి-మ్యాన్ –రెండా?\nఅతను జి-మ్యాన్ రెండు ఎందుకు కాకూడదు?\nనువ్వు మరింత తక్కువగా ఎందుకు ఉండకూడదయ్యా?\nఅలా అయితే అతను జి-మ్యాన్ ఒకటి ఎందుకు కాలేదు?\nఅసలు ఇద్దరు జి-మ్యాన్లు ఉండి ఉండేవారు కారు. అతను నన్ను రక్షించాడు కాబట్టి ఇది ఇలా సంభవం అయింది.\nఎందుకంటే, మీరు ఒక సినిమా మొదటి భాగాన్ని, భాగం-1 అని పిలవరుగా? వాళ్ళు ఇంద్రని, ఇంద్ర భాగం-1గా విడుదల చేయలేదు. అవునా?\nఇంద్ర అంటే ఏమిటి?\nకుర్రాళ్ళు ...\nదానికి దీనికి సంబంధం ఏమిటి?\nకుర్రాళ్ళు ...\nమనం కాస్త వయసొచ్చిన పెద్దవాళ్లలా ప్రవర్తిద్దామా? మనం చేయాల్సిన పని చాలా వుంది.\nసరిగ్గా చెప్పావు.. సరే, టెర్రోలీన్ స్థావరానికి దారి చూపించనా?\nబస్!!\nమీకు జ్ఞాపకం వుందా నేను చెప్పింది? టెర్రోలీన్ వద్ద సైన్యంలో లక్షలాది రోబోట్లు ఉన్నాయి.\nఅవి చూసిందంతా నాశనం చేసేలా ప్రోగ్రామ్ చెయ్యబడ్డాయి. వాటిని మానవులపై వదిలితే,\nమనం కాపాడుదామనుకున్న ప్రతీదాన్నీ అవి సర్వ నాశనం చేస్తాయి. దాన్ని అంతం అనే చెప్పచ్చు.\nమొరటు శక్తితో ఇక్కడ ఈ పని చెయ్యలేము. మనకొక వ్యూహం కావాలి. మీకేవైనా తోస్తున్నాయా?\nనాకు తోస్తోంది!\nచెప్పింది బాగానే ఉంది.\nమరోసారి జి- మ్యాన్ ఆ ద్వారం గుండా వచ్చాడు.\nఎవరొచ్చారో చూడు?\nమరో సారి దెబ్బలు తిందామనా?\nఅందరిలాగా, ఆ బెల్ కొట్టవేం? దీన్ని మళ్ళీ రిపేర్ చెయ్యించాలి !\nమరో చెత్త ద్వారం గురించి ఆలోచించడం కన్నా,\nమరెన్నో ఉన్నాయి టెర్రోలీన్ !\nఅని నువ్వంటున్నావు. నీ సైన్యం ఏది జి-మ్యాన్?\nనా రోబోట్ల ముందు నీ సత్తా పని చెయ్యదని నీకు తెలుసు. నువ్వు ఇక ఇంటికెళ్ళి,\nబజ్జి బువ్వ తిని బబ్బో..\nనువ్వు.. ఇలా దెబ్బతిను..\nవచ్చేసారి.. నీ అదృష్టం బాగుంటుందేమో జి-మ్యాన్.\nవచ్చేసారి అంటూ ఉంటే..\nఆహా.. చివరికి. మన యాక్షన్ చూపే సమయం వచ్చింది.\nతనకి తెలిసేలోపలే, జి-మ్యాన్ ని రోబోట్లు చుట్టుముట్టాయి.\nఅతను శక్తి కొద్దీ పోరాడుతున్నా, అవి అధిక సంఖ్యలో ఉన్నాయి. అప్పుడు హఠాత్తుగా...\nరోబోట్స్ పై అన్ని పక్కలనుండీ ఫైరింగ్ చేశారు.\nఆశ్చర్యమా?\nఅలా అని ఊహించలేదు జి-మ్యాన్, మ్మ్య్మ్స్..\nనీ డూప్లికేట్లు, కానీ ఇలా అని నువ్వూ ఊహించి వుండవు.\nజి-మ్యాన్, అతని స్నేహితుల శక్తులు జతకూడినా ఏం జంకకుండా ఉండేందుకు టెర్రోలీన్ వద్ద ఏముంటుంది? ఈ గ్రహాన్ని వాళ్లు రక్షించగలరా? జి-మ్యాన్, తంత్రం పని చేస్తుందా? ఆండ్రోమేనియా తర్వాతి, ఆఖరి భాగంలో చూడండి. ఇంకా ఉంది..",
            "book_page_end": 42,
            "story_id": "2006_01_10",
            "raw_genre_backup": "కామిక్స్, సైన్స్ ఫిక్షన్",
            "normalized_genre_te": "కామిక్",
            "normalized_genre_code": "COMIC",
            "content_type": "STORY",
            "language": "TELUGU"
        },
        {
            "title": "మనదేశపు సాంస్కృతిక ఉత్సవాలు : కళింగ మహోత్సవ్",
            "book_page_start": 43,
            "pdf_page_start": 43,
            "pdf_page_end": 43,
            "author": "చందమామ బృందం",
            "genre": "సాంస్కృతిక వ్యాసం",
            "moral": "",
            "keywords": [
                "కళింగ మహోత్సవ్",
                "ఒరిస్సా",
                "అశోకుడు",
                "బౌద్ధం",
                "సాంస్కృతిక ఉత్సవాలు",
                "భువనేశ్వర్"
            ],
            "characters": [],
            "locations": [
                "ఒరిస్సా",
                "కళింగ దేశం",
                "భువనేశ్వర్",
                "ధౌళి కొండ"
            ],
            "content": "కళింగ అంటే ఒరిస్సాలోని ప్రాంతమని ఇప్పటికే కొందరికి తెలిసివుంటుంది.\nఒరిస్సా ఒకప్పుడు కళింగదేశంగా ఉండేదని, అశోకుడికి కళింగతో జరిగిన యుద్ధం తరవాత, ఆ కళింగదేశాన్నీ, అక్కడి ప్రజలనూ ఎంతో అభిమానించాడనీ చరిత్ర చెబుతున్నది.\nఒరిస్సా రాష్ట్రంలో, భువనేశ్వర్లోని ధౌళి కొండ దగ్గర ఒక కళాత్మక కట్టడాన్ని నిర్మించారు. అశోకుడికి కళింగ యుద్ధం తరవాత బుద్ధుడి బోధనల పట్ల అభిమానం ఏర్పడటం, ఆయన బౌద్ధాన్ని స్వీకరించడం, ఆయన అనుచరులు కూడా ఆ ధర్మాన్ని పాటించడం జరిగింది.\nబౌద్ధానికి మళ్ళీ కళింగతో పూర్వవైభవం ఏర్పడింది.\nధౌళి కొండకు దగ్గరగానున్న ఈ కట్టడాన్ని అశోక చక్రవర్తి కళింగ యుద్ధంలో మరణించినవారి శాంతి కోసం కట్టించాడు.\nఅంతర్జాతీయ ఖ్యాతి పొందిన ‘కళింగ మహోత్సవ్'ను 1999 సంవత్సరం నుంచి ప్రతి ఏటా జనవరి 10వ తేదీ నుంచి జనవరి 14వ తేదీ దాకా నిర్వహిస్తున్నారు. దేశంలోని సాంస్కృతిక కళాకారులందరూ, దేశవిదేశాల నుంచి వచ్చే ఇతర కళాకారులూ ఈ ఉత్సవంలో పాల్గొని తమ సాంస్కృతిక నృత్యరీతులను, విన్యాసాలను ప్రదర్శిస్తారు.\nజైపూర్, ముంబై, కొలకత్తా, బెంగళూరు, చెన్నయ్, తిరువనంతపురం వంటి భారతదేశంలోని అనేక రాష్ట్రాల నుంచీ, ఇతర దేశాల నుంచి వచ్చే సాంస్కృతిక బారులూ, పర్యాటకులతో ఉత్సవం కళకళలాడుతుంది.\nఈ ఉత్సవాలను దేశంలో అంతర్జాతీయ స్థాయిలో నిర్వహిస్తున్నారు. ఒరిస్సాలోని భువనేశ్వర్లో జరుగుతున్న ఈ ఉత్సవానికి అందరూ విచ్చేసి, ఈ మహత్తర సాంస్కృతిక నృత్యకళను వీక్షించవలసిందిగా ఆహ్వానిస్తున్నాం.",
            "book_page_end": 43,
            "story_id": "2006_01_11",
            "raw_genre_backup": "సాంస్కృతిక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "పాఠకులకు కథల పోటీ",
            "book_page_start": 44,
            "pdf_page_start": 44,
            "pdf_page_end": 44,
            "author": "చందమామ బృందం",
            "genre": "పోటీ, హాస్యం",
            "moral": "",
            "keywords": [
                "కథల పోటీ",
                "హాస్యం",
                "రాజు",
                "విదూషకుడు",
                "వనవిహారం",
                "గుర్రం"
            ],
            "characters": [
                "రాజు",
                "విదూషకుడు",
                "పరివారం"
            ],
            "locations": [
                "వనవిహారం"
            ],
            "content": "ఈ కింది కథను చదవండి:\nహాస్య ప్రియుడైన ఒక రాజు ఆస్థాన విదూషకుడి హాస్యోక్తులు విని తెగ నవ్వేవాడు. ఆయనకు ఎప్పుడైనా విదూషకుణ్ణి ఆటపట్టించి పరిహసించి నవ్వాలనే కోరిక ఉండేది. అయితే, ఎంత ప్రయత్నించినా ఆయనకు సాధ్యం కాలేదు. అందుకు తగ్గ అవకాశం విదూషకుడు రానివ్వలేదు.\nఒకనాడు రాజు తన పరివారంతో వనవిహారానికి బయలు దేరాడు. కొంత దూరం వెళ్ళాక, ఆయనకు విదూషకుడు ఒక గుర్రం మీద వస్తూ ఎదురు పడ్డాడు. రాజును చూడ గానే, అతడు కిందికి దిగి ఆయనకు నమస్కరించాడు.\nతాను ఇన్నాళ్ళు ఎదురు చూస్తూన్న మంచి అవకాశం వచ్చిందని భావించిన రాజు, “ఏమిటి విదూషకరత్నమా, నువ్వెక్కి వచ్చిన గుర్రం అంత లావుగా బలిసి బలంగా ఉంది. నువ్వేమో గాలికి ఎగిరి పోయేలా బక్కగా, బలహీనంగా ఉన్నావు?” అన్నాడు.\nఅప్పుడు విదూషకుడి సమాధానం ఏమై ఉంటుందో ఆలోచించండి. అతడి సమాధానం రాజుకూ, పరివారానికీ నవ్వు తెప్పించి ఉంటుందా? లేదా రాజుకు ఇబ్బందికరమైన పరిస్థితి ఎదురై ఉంటుందా?\n100-150 పదాలకు మించకుండా ముగింపు రాసి, మంచి పేరుపెట్టి మాకు పంపండి.\nగమనిక: ఈ శీర్షికలో చోటుచేసుకుంటూన్న చివరి పోటీ కథ ఇది.",
            "book_page_end": 44,
            "story_id": "2006_01_12",
            "raw_genre_backup": "పోటీ, హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "ఉత్తమ బహుమతి పొందిన ముగింపు!",
            "book_page_start": 45,
            "pdf_page_start": 45,
            "pdf_page_end": 45,
            "author": "టి. నాగిరెడ్డి, సన్ ఆఫ్ అప్పిరెడ్డి",
            "genre": "హాస్యం, నీతి కథ",
            "moral": "కొందరు దేవుడికి భక్తి కంటే స్వార్థంతోనే ఎక్కువ ఇస్తారు.",
            "keywords": [
                "కథల పోటీ ముగింపు",
                "జమీందారు జగపతి",
                "పూజారి",
                "శివరాత్రి",
                "పిసినారితనం",
                "భక్తి"
            ],
            "characters": [
                "జమీందారు జగపతి",
                "పూజారి"
            ],
            "locations": [
                "దేవాలయం"
            ],
            "content": "శివరాత్రి రోజున దేవాలయానికి వచ్చిన జమీందారు జగపతి, హారతి కళ్ళకద్దుకుని, పదిపైసలు మాత్రమే పళ్ళెంలో వేశాడు. దాన్ని చూసిన పూజారి, “అయ్యా, ఈ రోజు తమరే మొట్టమొదటి కానుక సమర్పిస్తున్నారు. తమవంటి గొప్పవారు పదిపైసలు వేయడం అవమానంగా లేదా?” అని అడిగాడు ఆశ్చ ర్యంగా.\nఅందుకు జమీందారు, “దేవుడిపట్ల భక్తి ప్రధానమేగాని, కానుకల దేముంది? అయినా, దేవుడికి సమర్పించిన దానికి పదింతలు తిరిగి మనకు అనుగ్రహిస్తాడు కదా? నాకు ఇప్పటికే కావలసినంత ధనం ఉన్నది. నాకు ఎక్కువ ధనంతో పనిలేదు. అందుకే పదిపైసలు వేశాను,\" అన్నాడు ఏమాత్రం తొణక్కుండా.\nపూజారి మరేమీ మాట్లాడలేక పోయాడు.\nఅయితే, తన పిసినారితనం కప్పిపుచ్చుకోవడానికి తాను తెలివిగా చెప్పిన మాటలు నమ్మి, తోటి భక్తులు పళ్ళెంలో ఎక్కువ డబ్బులు వేయడం చూసి జమీందారు లోలోపల నవ్వు కున్నాడు!",
            "book_page_end": 45,
            "story_id": "2006_01_13",
            "raw_genre_backup": "హాస్యం, నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 46,
            "pdf_page_start": 46,
            "pdf_page_end": 46,
            "author": "చందమామ బృందం",
            "genre": "సమాచారం, వ్యాసం",
            "moral": "",
            "keywords": [
                "తీర్థ గ్రామ్",
                "పేట్లీ గ్రామం",
                "గుజరాత్",
                "కాళిదాసు",
                "ఆలయం",
                "ఒరిస్సా",
                "సాంస్కృతిక వారసత్వం"
            ],
            "characters": [
                "బలరాం భమార్బర్ రే",
                "విక్రమాదిత్యుడు",
                "కాళిదాసు"
            ],
            "locations": [
                "పేట్లీ గ్రామం",
                "ఆనంద్ జిల్లా",
                "గుజరాత్",
                "బాబాకర్పూర్ గ్రామం",
                "కేంద్రపరా జిల్లా",
                "ఒరిస్సా",
                "ఉజ్జయిని"
            ],
            "content": "ఆదర్శ (తీర్థ) గ్రామం\nగుజరాత్ రాష్ట్రం ఆనంద్ జిల్లా పేట్లీ గ్రామంలో ఇళ్ళకు చుట్టూ గోడలు, కంచెలు లేవు. తలుపు లను రాత్రుల్లో మాత్రమే మూసి ఉంచుతారు. అయినా, గత ఇరవై అయిదు సంవత్సరాల్లో ఒక్క నేరం కూడా జరగలేదు. ఒక్క పోలీసు ఫిర్యాదు లేదు. ఆస్తుల వివాదాలతో ఎవరూ న్యాయస్థానా లను ఆశ్రయించలేదు. ఒకసారి ఇరుగు పొరుగు ఇళ్ళల్లో ఉన్న ఇద్దరికి తమ ఇళ్ళ మధ్య ఉన్న నాలుగు చెట్లు ఎవరికి చెందాలన్న వివాదం తలె త్తింది. పంచాయతీ సమావేశమై రెండు గంటల్లో పరిష్కారం సూచించింది: రెండు చెట్లు ఒక ఇంటి యజమానికీ,ఒక చెట్టు ఇంకొక ఇంటి యజమానికీ చెందుతాయి. మిగిలి ఉన్న నాలుగో చెట్టు ఉభ యులూ కలిసి ఉమ్మడిగా అనుభవించాలి! ఈ గ్రామంలో అస్పృశ్యతను పాటించడంలేదు. గ్రామంలో ఉన్న ఇరవై బావుల్లో, ఎవరు కావాలన్నా, ఏ బావిలోనైనా నీళ్ళు తెచ్చుకోవచ్చు. గ్రామంలో ఉన్న మూడు గుడులలోకి అందరూ ప్రవేశించ వచ్చు. ఇన్ని మంచి లక్షణాలున్న పేట్లీ గ్రామాన్ని అందరూ వెళ్ళి ప్రత్యక్షంగా చూసి రావాలన్న ఉద్దేశంతో రాష్ట్ర ప్రభుత్వం దాన్ని 'తీర్థ్ గ్రామ్'గా ప్రకటించింది!\nమహాకవి కాళిదాసు ఆలయం!\nసుప్రసిద్ధ సంస్కృత కవి, నాటక కర్త అయిన కాళిదాసును గురించి తెలియని వారుండరు. క్రీ.శ. ఐదవ శతాబ్దంలో ఉజ్జయినిని పాలిం చిన విక్రమాదిత్యుడి ఆస్థానంలోని ‘నవరత్నాల’లో ఆయన ఒకడు. ఆయనకు ఒరిస్సా రాష్ట్రం 'కేంద్రపరా’ జిల్లా బాబాకర్పూర్ గ్రామంలో చిన్న ఆలయం కట్టారు. ఆ గ్రామంలోని బలరాం భమార్బర్ రే అనే జమీందారు సంస్కృత పండితుడు. కాళి దాసు అంటే మహా అభిమానం గల ఆ జమీందారు 1802లో కాళిదాసుకు ఆలయం నిర్మించాడు. అప్పటి నుంచి ఆ గ్రామ స్థులూ, చుట్టుపక్కల వాళ్ళూ ఆలయంలోని ఆ మహాకవి శిలావిగ్రహాన్ని పూజిస్తున్నారు. రోజూ పూజాకార్యక్రమాలు సక్రమంగా జరుగుతూన్న ఈ ఆలయాన్ని 'శ్రీ శ్రీ కవి కాళిదాస ఆలయం' అంటారు!",
            "book_page_end": 46,
            "story_id": "2006_01_14",
            "raw_genre_backup": "సమాచారం, వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఓర్చలేనివాడు",
            "book_page_start": 47,
            "pdf_page_start": 47,
            "pdf_page_end": 50,
            "author": "చందమామ బృందం",
            "genre": "జాతక కథ, నీతి కథ",
            "moral": "అసూయపరుడైన శిష్యుడు తన గురువుతో పోటీ పడి ఓడిపోయాడు. ఇతరుల ప్రతిభను ఓర్వలేని స్వభావం ఉన్నవాడు అభివృద్ధి చెందలేడు.",
            "keywords": [
                "బోధిసత్వుడు",
                "గుత్తిలుడు",
                "మూసిలుడు",
                "వీణ",
                "వాద్యపోటీ",
                "అసూయ",
                "జాతక కథ"
            ],
            "characters": [
                "బ్రహ్మదత్తుడు",
                "గుత్తిలుడు",
                "మూసిలుడు",
                "కాశీ వర్తకులు"
            ],
            "locations": [
                "కాశీ రాజ్యం",
                "ఉజ్జయిని",
                "జంబూ ద్వీపం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో బోధిసత్వుడు గుత్తిలుడు అనే వైణికుడుగా జన్మించాడు. పసిప్రాయం నుంచే వీణావాయిద్యం పట్ల అమిత ఆసక్తిని కనబరుస్తూ, వీణ వాయించడంలో అపూర్వ ప్రజ్ఞాపాటవాలను కనబరచసాగాడు. పద హారు సంవత్సరాల వయసుకే గుత్తిలుడితో సమంగా వీణ వాయించే వాడు జంబూ ద్వీపంలో లేడన్న ఖ్యాతి దశదిశలా వ్యాపిం చింది. అందుచేత కాశీరాజు చాలా సంతో షించి అతన్ని తన ఆస్థాన వైణిక విద్వాంసు డుగా పెట్టుకున్నాడు.\nఇది జరిగిన అనేక సంవత్సరాలకు కాశీ నుంచి కొందరు వర్తకులు బయలుదేరి వ్యాపారం నిమిత్తం ఉజ్జయినీ నగరం వెళ్ళారు. గుత్తిలుడి ధర్మమా అంటూ కాశీరాజ్యంలో ఆబాలగోపాలానికీ వీణావాద్యం మీద అత్యంత ప్రీతి ఏర్పడింది. అందుచేత ఈ కాశీవర్తకులకు వీణావాద్యం మీద మనసు పోయింది. వారు అక్కడి వర్తకులతో, “మాకు వీణావాద్యం వినాలని ఉన్నది. ఈ ఉజ్జయి నిలో ఉండే వైణికులలో కెల్లా చాలా గొప్ప వాణ్ణి పిలిపించి, వాద్యగోష్ఠి ఏర్పాటు చేయండి. ఎంత ఖర్చయినా సరే మేము భరిస్తాం!” అన్నారు.\nఉజ్జయినిలో గొప్పవైణికుడు మూసిలుడు అనేవాడు. అందుచేత కాశీవర్తకుల వినోదం కొరకు అతని పాటకచేరీ ఏర్పాటు చేశారు. మూసిలుడు వీణతో సహా వర్తకుల బసకు వచ్చాడు. వీణతీగెలు శ్రుతిచేసి వాయించ సాగాడు. ఎంతసేపు వాయించినా కాశీవర్త కుల ముఖాలలో ఆనందం ఏమీ కనబడ లేదు. ఇలా కాదని మధ్యమం శ్రుతిచేసి కొన్ని పాటలు వాయించాడు. అప్పటికీ వర్తకులలో చైతన్యం కనిపించలేదు.\nచివరకు మూసిలుడు, \"అయ్యా, నే నింత సేపుగా వీణ వాయిస్తూన్నాను గాని, తమకు కొంచెమైనా ఆనందం కలిగినట్టు కనబడదు. నా వీణావాద్యం తమకు నచ్చ లేదా?” అని అడిగాడు.\nకాశీవర్తకులు తెల్లబోయి ఒకరినొకరు చూసుకున్నారు. వారిలో ఒకడు, “నువ్విం దాక నుంచీ వీణ వాయిస్తున్నావా? శ్రుతులు సరిచూస్తున్నావనుకుంటున్నాం!\" అన్నాడు ఆశ్చర్యంతో.\n“వీణ చెడిపోయింది కాబోలు, సరిగా పలకక నిన్ను తిప్పలు పెడుతున్నదనుకుం టున్నాం! క్షమించాలి, అంతకన్న మరేం లేదు!” అన్నాడు ఇంకొకడు.\nమూసిలుడు ముఖం ముడుచుకుని, “అయితే, మీరు ఇంతకు పూర్వం నాకన్న చాలా గొప్ప వైణికుడి వాద్యం విని వుంటారు. అందుచేతనే నా వాద్యం మీకు ఏమాత్రం నచ్చలేదు. ఆ వాద్యగాడెవరో సెలవియ్యండి,\"\nఅన్నాడు.\n“అయితే, నువ్వు మా కాశీనగర ఆస్థాన వైణికుడైన గుత్తిలుడి వాద్యం గురించి విననే లేదా?” అని వర్తకులు అడిగారు.\n“ఆయన గొప్ప వాద్యగాడా?” అని అడి గాడు మూసిలుడు.\n“ఆయన వీణావాద్యంతో పోలిస్తే నీది వాద్యమే కాదు,\" అన్నారు వర్తకులు.\n“అయితే ఆయనతో సమంగా వాయించా ననిపించుకునేదాకా నేను విశ్రాంతి పుచ్చు కోను. నాకు మీరేమీ డబ్బివ్వనవసరంలేదు, అంటూ మూసిలుడు అక్కడి నుంచి విసు రుగా వెళ్ళిపోయాడు.\nఅతను ఆ రోజే ప్రయాణమై కాశీనగరం చేరి బోధిసత్వుడి ఇంటికి వెళ్ళాడు.\nబోధిసత్వుడు మూసిలుడిని చూసి, “ఎవరు నాయనా?” అని అడిగాడు.\n“అయ్యా, మాది ఉజ్జయిని. నన్ను మూసిలుడంటారు. తమ వద్ద వీణ నేర్చు కోవాలని వచ్చాను. తమ అనుగ్రహం వుంటే అచిరకాలంలోనే తమతో సమానుణ్ణి అని పించుకోవాలని నా ఉద్దేశం!\" అన్నాడు మూసిలుడు వినయంగా.\nబోధిసత్వుడు అతనికి వీణావాద్యం నేర్ప టానికి అంగీకరించాడు. మూసిలుడు రోజూ ఇంటి వద్ద వీణ అభ్యసిస్తూ రాజసభకు బోధిసత్వుడి వెంట వెళ్ళుతూండేవాడు.\nఅనేక సంవత్సరాలు గడిచాయి. ఒకనాడు బోధిసత్వుడు తన శిష్యుడితో, “నీ విద్య పూర్తి అయిపోయింది. నాకు తెలిసినదంతా నీకు నేర్పేశాను. ఇక నువ్వు మీ దేశం వెళ్ళిపోవచ్చు,” అన్నాడు.\nకాని మూసిలుడికి ఉజ్జయినికి తిరిగి పోవాలని లేదు. అక్కడ తన విద్య రాణించదు. తనకు వీణ వాయించటం ఏమీ రానప్పుడే ఉజ్జయినీవారు తనకు బ్రహ్మరథం పట్టారు. ఎలాగైనా కాశీ ఆస్థాన విద్వాంసుడైతేనే కీర్తీ, ప్రతిష్ఠా! ఇప్పుడు తనకు బోధిసత్వుడితో సరి సమానమైన విద్వత్తున్నది. బోధిసత్వుడు వృద్ధుడై పోతున్నాడు కూడానూ! అందుచేత ఎలాగైనా కాశీరాజు ఆస్థానంలోనే ఉద్యోగం సంపాదించాలి.\nఇలా ఆలోచించి మూసిలుడు, బోధి సత్వుడితో, “నాకు ఉజ్జయిని వెళ్ళాలని లేదు. మీ పాండిత్యమంతా నాకు కూడా వచ్చిందంటున్నారు గనక, మీతోబాటు నాకు కూడా ఆస్థానంలో ఉద్యోగం అయ్యేలాగు చూడండి!” అన్నాడు. మరునాడు బోధిస త్వుడు ఈ విషయం రాజుతో చెప్పాడు.\n“అతను నీవద్ద చాలాకాలంగా శిష్యుడుగా ఉన్నాడు గనక, ఆస్థాన విద్వాంసుడుగా వేసు కుందాం. నీకిచ్చే జీతంలో సగం ఇస్తాను. అతనికి సమ్మతమైతే పదవి స్వీకరించవచ్చు,” అన్నాడు రాజు.\nబోధిసత్వుడీమాట చెప్పగానే మూసి లుడు సంతోషించటానికి బదులు లోలోపల కుళ్ళాడు. ఆగ్రహం కూడా చెందాడు. అయినా తన తక్కువేమిటి? బోధిసత్వుడి ఎక్కువే మిటి? ఆయనకు తెలిసినదంతా తనకు నేర్పానన్నాడు కదా? మరి ఆయన జీతంలో తనకు సగం ఇవ్వటమేం?\nమూసిలుడు, రాజు వద్దకు వెళ్ళి, “మహా ప్రభూ, నన్ను సగం జీతం మీద ఆస్థాన విద్వాంసుడుగా నియమిస్తామన్నారుట! నా తక్కువేమిటి? మా గురువుగారి కెంత వచ్చునో, నాకూ అంత వచ్చు. కావలిస్తే మా గురువుగారినే అడగండి. ఆయన కిచ్చినంత జీతమూ తమరు నాకు కూడా దయచేయిం చాలి!” అన్నాడు.\nరాజుకు కోపం వచ్చింది. కొంత సేపు మౌనంగా ఊరుకుని, \"నువ్వు గుత్తిలుడి శిష్యుడివని నేనెరుగుదును గాని, ఆయనతో సమానమైన వైణికుడివని నే నెరగను. ప్రత్య క్షంగా చూస్తే తప్ప నమ్మను కూడాను,\" అన్నా డాయన.\n“కావలిస్తే తమరు నన్ను పరీక్షచేసి చూడండి,” అన్నాడు మూసిలుడు ఎంతో ధీమాతో.\n“సరే, మీ ఇద్దరికీ వాద్యపోటీ ఏర్పాటు చేస్తాను. నీ వాద్యం మీ గురువు వాద్యంతో సమంగా ఉంటే నీకు కూడా ఆయనతో సమంగా జీతం ఇస్తాను. లేనిపక్షంలో నిన్ను ఆస్థానంలోకి రానిచ్చేదే లేదు. సమ్మతమేనా?” అని అడిగాడు రాజు.\nమూసిలుడు అంగీకరించాడు.\nగురు శిష్యులిద్దరికీ పోటీ ఏర్పాటయింది. ఇద్దరూ కొంతసేపు నెమ్మదిగా వీణవాయిం చారు. ఆ తరవాత ఒకరిని మించి ఒకరు వాయించటానికి ప్రయత్నిస్తున్నారు. మధ్యలో బోధిసత్వుడి వీణాతంత్రి ఒకటి ఉన్నట్టుండి తెగింది. కాని ఆయన జరిగిన దానిని ఏ మాత్రం పట్టించుకోకుండా మిగిలిన తీగల మీదనే వాయిస్తున్నాడు. ఇది చూసి మూసి లుడు తన వీణతంత్రి ఒకటి బుద్ధిపూర్వకంగా తెంపేశాడు. మరికాస్సేపటికి బోధిసత్వుడి వీణాతంత్రులలో మరొకటి తెగింది. మూసి లుడు కూడా మరొక తంత్రి తెంపేశాడు. కొద్ది సేపట్లోనే బోధిసత్వుడి వీణాతంత్రులన్నీ తెగిపోయాయి; మూసిలుడు తన వీణ తంత్రు లన్నీ తెంపేసుకున్నాడు. అయితే బోధి సత్వుడు తెగిపోయిన తంత్రులనే అద్భుత స్వరాలు పలికించ సాగాడు. కాని మూసి లుడు ఆ పని చెయ్యలేక బిక్క మొహం వేశాడు.\nసభవారు బోధిసత్వుడి ప్రతిభను హర్షించి మూసిలుణ్ణి గేలిచేశారు.\nమూసిలుడు ఆ అవమానాన్ని భరించలేక సభలో నుంచి తలవంచుకుని బయటికి వెళ్ళి, ఆ రోజే ఉజ్జయినీ నగరానికి ప్రయాణ మయ్యాడు.",
            "book_page_end": 50,
            "story_id": "2006_01_15",
            "raw_genre_backup": "జాతక కథ, నీతి కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "రామాయణం - 1",
            "book_page_start": 51,
            "pdf_page_start": 51,
            "pdf_page_end": 58,
            "author": "చందమామ బృందం",
            "genre": "పౌరాణికం",
            "moral": "మాట తప్పకూడదు. సత్యసంధత, పెద్దల మాటపై గౌరవం ముఖ్యమైనవి.",
            "keywords": [
                "రామాయణం",
                "దశరథుడు",
                "వాల్మీకి",
                "విశ్వామిత్రుడు",
                "రాముడు",
                "లక్ష్మణుడు",
                "పుత్రకామేష్టి",
                "రావణుడు"
            ],
            "characters": [
                "వాల్మీకి",
                "నారదుడు",
                "భరద్వాజుడు",
                "బ్రహ్మ",
                "దశరథుడు",
                "కౌసల్య",
                "సుమిత్ర",
                "కైకేయి",
                "రాముడు",
                "లక్ష్మణుడు",
                "భరతుడు",
                "శత్రుఘ్నుడు",
                "సుమంత్రుడు",
                "వసిష్ఠుడు",
                "విశ్వామిత్రుడు",
                "ఋశ్యశృంగుడు",
                "రోమపాదుడు",
                "శాంత"
            ],
            "locations": [
                "తమసా నదీ తీరం",
                "అయోధ్య",
                "కోసలదేశం",
                "అంగదేశం",
                "ఋష్యమూకం"
            ],
            "content": "ఒకనాడు నారదమహాముని తమసా నదీ తీరాన గల వాల్మీకి మహాముని ఆశ్రమానికి వచ్చాడు. వాల్మీకి ఆయనను శాస్త్రోక్తంగా పూజించి, \"మహాత్మా, ఈ యుగంలో ఈ లోకంలో సకల సద్గుణ సంపన్నుడూ, మహా పరాక్రముడూ అయిన పురుషుడు ఎవడైనా ఉన్నాడా?” అని అడిగాడు.\nఅప్పుడు వాల్మీకికి నారద మహాముని రాముడి కథ సవిస్తరంగా చెప్పాడు. నారద మహాముని సెలవు తీసుకుని వెళ్ళిపోయే సరికి మధ్యాహ్న స్నానానికి వేళ అయింది. వాల్మీకి, శిష్యుడైన భరద్వాజుణ్ణి వెంటబెట్టు కుని తమసానదీ తీరానికి వెళ్ళాడు.\nఅక్కడ ఆయనకు ఒక క్రౌంచపక్షుల జంట కనిపించింది. నారబట్ట కట్టుకుని నీటిలోకి దిగబోతూ వాల్మీకి ఆ పక్షుల ఆనందో త్సాహాన్ని చూస్తున్నంతలో ఒక బోయవాడు బాణంతో మగపక్షిని కొట్టాడు. అది కిందపడి గిలగిలా తన్నుకున్నది. ఆడపక్షి ఆర్తనాదాలు చేసింది. వాల్మీకి హృదయంలో ఆ పక్షిపైన జాలీ, కిరాతుడిపైన ఆగ్రహమూ తన్నుకుని వచ్చాయి. “ఓరి కటికవాడా, ప్రేమోద్రేకంలో ఉన్న క్రౌంచపక్షుల జంటలో ఒకదాన్ని చంపిన నువ్వు చిరకాలం బాగా ఉండలేవు,” అనే అభిప్రాయం అప్రయత్నంగా వాల్మీకి నోట శ్లోకం రూపంలో వెలువడింది.\nతన నోట ఇలా శ్లోకం వెలువడటం చూసి వాల్మీకే విస్మయం చెందాడు. ఆశ్రమంలో కూడా వాల్మీకి తన నోట వెలువడిన శ్లోకం గురించే ఆలోచిస్తూ ఉండిపోయాడు.\nఅంతలో బ్రహ్మదేవుడు ఆయనను చూడ వచ్చాడు. వాల్మీకి చప్పున లేచి బ్రహ్మకు సాష్టాంగం చేసి, అర్ఘ్యపాద్యాలిచ్చి, స్తోత్రాలతో సన్నుతించి మౌనంగా నిలబడ్డాడు. అప్పుడు బ్రహ్మ, “వాల్మీకీ, నా అనుగ్రహంచేతనే నీకు కవిత్వం అబ్బింది. నీవు ఇంతకు ముందే రాముడి కథ విన్నావు గదా. ఆ కథను మహా కావ్యంగా రచించు. అది భూమి ఉన్నంత కాలమూ నిలిచి ఉంటుంది. అది ఉన్నంత కాలమూ నీవు ఉత్తమ లోకాలలో సంచరించ గలిగి ఉంటావు,” అని చెప్పి అంతర్థాన మయ్యాడు.\nఈ విధంగా బ్రహ్మయొక్క ప్రోత్సాహంతో వాల్మీకి రామాయణ కథను, అందరికీ ఆనందం కలిగించే విధంగా రచించాడు.\nవైవస్వతుడు సూర్యుడి కొడుకు. ఇక్ష్వాకు అనేవాడు వైవస్వతుడి కొడుకు. వైవస్వతుడు ఏడవ మనువు అయి శాశ్వత కీర్తి సంపాదిం చాడు. ఆయన అనంతరం ఇక్ష్వాకు సంతతి వారు ఇక్ష్వాకులనీ, సూర్యవంశం వారనీ పిలవబడి ప్రసిద్ధికెక్కారు.\nవీరిలో సగరుడు కూడా ఒకడు. ఈ సగ రుడు షట్చక్రవర్తులలో ఒకడు. గంగను స్వర్గం నుంచి భూమికి తెచ్చిన భగీరథుడు ఈ సగరుడికి మనమడే. సూర్యవంశపు రాజులు అయోధ్యా నగరం రాజధానిగా కోసలదేశాన్ని పాలించారు. అయోధ్యను వైవస్వత మనువు స్వయంగా నిర్మించాడు.\nశత్రువులకు దుర్భేద్యమైన ఈ అయో ధ్యను సూర్యవంశపు రాజైన దశరథుడు పరి పాలిస్తూ ఉండేవాడు. దశరథుడు ఐశ్వర్యంలో ఇంద్ర కుబేరులకు తీసిపోనివాడు, మహా పరాక్రమ సంపన్నుడు.\nదృష్టి, జయంతుడు, విజయుడు, సిద్ధా ర్థుడు, అర్థసాధకుడు, అశోకుడు, మంత్ర పాలుడు, సుమంత్రుడు అనే ఎనిమిది మందీ దశరథుడి మంత్రులు. వసిష్ఠ మహా ముని ఆయనకు కులగురువు. వసిష్ఠుడూ, వామదేవుడూ ఆయన పురోహితులు. వేగుల వాళ్ళద్వారా దేశంలో ఏమూల ఏమి జరుగుతు న్నదీ తెలుసుకుంటూ, తన మంత్రుల సహా యంతో దశరథుడు న్యాయంగా రాజ్యపాలన చేస్తూ వచ్చాడు.\nదశరథుడికి ఏలోటూ లేదుగాని సంతానం లేని లోటు ఉండి, ఆయనను బాధించేది. ఒకనాడాయన అశ్వమేధయాగం చేసి దేవత లను మెప్పించి, వారి అనుగ్రహంతో సంతానం పొందుదామని ఆలోచించి, తన మంత్రులలో అగ్రగణ్యుడైన సుమంత్రుడి ద్వారా వసిష్ఠ వామదేవులనూ, సుయజ్ఞుడు, జాబాలి మొద లైన గురువులనూ, ఇతర బ్రాహ్మణ శ్రేష్ఠు లనూ పిలిపించి, వారి సలహా అడిగాడు. అశ్వమేధయాగం చేసే ఆలోచనను వారు మెచ్చుకున్నారు.\nవారందరూ వెళ్ళాక, దశరథుడితో సుమం త్రుడు, “మహారాజా, మీరు తలపెట్టిన అశ్వ మేధయాగాన్ని జరిపించటానికి ఋశ్యశృం గుణ్ణి మించినవాడు లేడు. అతని వృత్తాంతం చెబుతాను వినండి,\" అంటూ ఈ కథ చెప్పాడు:\nఅంగదేశాన్ని పరిపాలించే రోమపాదుడు దశరథుడి మిత్రులలో ఒకడు. అంగదేశంలో భయంకరమైన కరువు సాగింది. రోమ పాదుడు ఈ కరువు చూసి దిగులు చెంది, బ్రాహ్మణులను పిలిపించి, కరువు తొలగి పోయే ఉపాయం చెప్పమన్నాడు.\n“మహారాజా, విభండకమునికి ఋశ్య శృంగుడనే కుమారుడున్నాడు. అతను ఉండే చోట కరువు ఉండదు. అతనిని అంగదేశానికి రప్పించి, తమ కుమార్తె అయిన శాంతనిచ్చి పెళ్ళిచేసి, అంగదేశంలోనే ఉంచుకున్నట్టయితే, కరువు కాటకాలు పోయి దేశం సుభిక్షంగా ఉంటుంది,” అని బ్రాహ్మణులు చెప్పారు.\nఅప్పుడు రోమపాదుడు తన పురోహితుణ్ణి, మంత్రులనూ పిలిచి, “మీరు వెళ్ళి ఋశ్య శృంగ మహామునిని ఇక్కడికి తీసుకు రండి,” అని ఆజ్ఞాపించాడు.\nఈ మాట విని పురోహితుడూ, మంత్రులూ భయపడ్డారు. ఎందుకంటే ఋశ్యశృంగుడు సులువుగా అరణ్యాలనూ, తన తపస్సునూ మాని, ఎవరో పిలవగానే వచ్చే మనిషికాడు. ఆగ్రహించి శపించినా శపించగలడు. అతన్ని రప్పించాలంటే ఏదో ఒక మాయోపాయం పన్నాలి. ఆ ఉపాయాన్ని రోమపాదుడికి పురో హితుడు ఈ విధంగా చెప్పాడు:\n“మహారాజా, ఋశ్యశృంగుడు పసితనం నుంచి అరణ్యంలోనే ఉండి వేదాధ్యయనం లోనూ, తపశ్చర్యలోనూ జీవితం గడిపిన వాడు. అతనికి ఆడవాళ్ళు ఎలా ఉంటారో కూడా తెలియదు. మనం కొంతమంది నాట్య కత్తెలను పంపినట్టయితే వారు అతన్ని ఆకర్షించి తమవెంట తీసుకురాగలుగుతారు. ”\nరోమపాదుడిందుకు సమ్మతించి కొందరు నాట్యకత్తెలను చక్కగా అలంకరింపజేసి ఋశ్యశృంగుడి ఆశ్రమానికి పంపాడు. ఆ ఋశ్యశృంగుడు ఎప్పుడూ తండ్రికి శుశ్రూ షలు చేస్తూ ఎన్నడూ ఆశ్రమం దాటి వెళ్ళే వాడు కాడు. అలాటిది ఒకనాడు అతను ఎందుకో ఆశ్రమం దాటివచ్చాడు. వెంటనే నాట్యకత్తెలు పాటలు పాడుతూ అతన్ని సమీపించారు. వారి అందమైన ఆకారాలూ, అలంకరణలూ, పాటలూ, శ్రావ్యమైన గొంతులూ విని ఋశ్యశృంగుడు ఆశ్చర్య పోయి ఆకర్షించబడ్డాడు.\nనాట్యకత్తెలు అతన్ని సమీపించి, “నీ వెవరు? ఎందుకీ అరణ్యంలో ఒంటరిగా తిరుగుతున్నావు?” అని అడిగారు.\n“నేను విభండక మహాముని కొడుకును. మీరు ఆశ్రమానికి వచ్చినట్టయితే మీకు విధ్యుక్తంగా పూజ చేస్తాను,” అన్నాడు. వారు అతని వెంట ఆశ్రమానికి వెళ్ళి, అతనిచ్చిన కంద మూలాలూ, ఫలాలూ తిన్నారు. అతనికి తమ వెంట తెచ్చిన భక్ష్యాలిచ్చి, “ఇవి మా పళ్ళు. వీటినీ రుచిచూడు! ఇకమేము వెళ్ళి తపస్సు చేసుకోవాలి,” అంటూవెళ్ళిపోయారు.\nఋశ్యశృంగుడు వారు పెట్టిన భక్ష్యాలు తిని అవీ పళ్ళే అనుకున్నాడు. అయితే అవి తాను తినే పళ్ళకంటే చాలా రుచిగా ఉన్నాయి. మర్నాడు, వారు కనిపించవచ్చునన్న ఆశతో, ఆశ్రమం వదిలి కిందటిరోజు వారు కనిపించిన చోటికే వెళ్ళాడు.\nఅతన్ని చూడగానే, “అయ్యా, నీవు కూడా మా ఆశ్రమానికి రా. అక్కడ నీకు చక్కగా మర్యాద చేస్తాము,” అన్నారు.\nఋశ్యశృంగుడు అందుకు పరమానం దంతో సమ్మతించి, వారి వెంట బయలుదే రాడు. ఋశ్యశృంగుడివెంటనే అంగదేశానికి వర్షంకూడా వచ్చింది. రోమపాదుడు ఋశ్య శృంగుడికి ఎదురు వచ్చి, సాష్టాంగపడిమొక్కి, తాము అతనిని ఈవిధంగా రప్పించినందుకు క్షమాపణ చెప్పుకుని, తన కూతురైన శాంత నిచ్చి శాస్త్రోక్తంగా పెళ్ళిచేశాడు. ఋశ్య శృంగుడు శాంతతోకూడా అంగదేశంలోనే ఉండిపోయాడు.\nసుమంత్రుడు చెప్పిన ఈ కథ విని దశర థుడు ఎంతో సంతోషించి, వసిష్ఠమహాముని అనుమతి పొంది, తన భార్యలనూ, మంత్రు లనూ వెంటబెట్టుకుని అంగదేశం వెళ్ళాడు. రోమపాదుడు దశరథుడికి గొప్పగా ఆతిథ్యం ఇచ్చి తన ఇంట వారం రోజులుంచుకుని, ఆయన వచ్చిన పని తెలుసుకుని, తన అల్లుడైన ఋశ్యశృంగుణ్ణి, తన కుమార్తె అయిన శాంతనూ దశరథుడి వెంట పంప టానికి ఒప్పుకున్నాడు.\nఋశ్యశృంగుడు అయోధ్యకు వచ్చి కొద్ది రోజులు గడిచాయి. వసంతరుతువు ప్రవేశిం చింది. దశరథుడు ఋశ్యశృంగుడితో, “ఇక మీరు యాగం ఆరంభించి నడిపించండి,” అన్నాడు.\nఅశ్వమేధయాగం కోసం పెద్ద యెత్తున ప్రయత్నాలు సాగించారు. యజ్ఞాలు చేసే వారూ, వేదాలు చదివేటందుకు సుయజ్ఞుడూ, వామదేవుడూ, జాబాలీ, కాశ్యపుడూ మొదలైన మునులూ, బ్రాహ్మణ శ్రేష్ఠులూ పిలిపించ బడ్డారు. సరయూనది ఉత్తరపుగట్టున యజ్ఞ శాల నిర్మించారు.\nమంచిరోజూ, మంచి ముహూర్తమూ చూసుకుని దశరథుడు యజ్ఞశాలకు బయలు దేరివచ్చాడు. యజ్ఞకర్మ ఆరంభమయింది. మొదటి హవిర్భాగం ఇంద్రుడికి అర్పించి హోమం సాగించారు.\nఅశ్వమేధం మూడురోజుల యాగం. అది శాస్త్రోక్తంగా ముగియగానే దశరథుడు తన చేత యజ్ఞం చేయించిన ఋత్విజులకు భూమి యావత్తూ దానం చేశాడు. వారు రాజుతో, “మహారాజా, భూమిని పాలించటం మావల్ల అయ్యే పనికాదు. అందుచేత మాకు భూమి బదులు మణులో, బంగారమో, గోవులో, మరొకటో, ఏది సిద్ధంగా ఉంటే అది ఇప్పించు,” అన్నారు.\nదశరథుడు వారికి పదిలక్షల గోవులూ, నూరుకోట్ల బంగారమూ, నాలుగువందల కోట్ల వెండీ దానం చేశాడు.\nతమకు ముట్టిన ధనమంతా బ్రాహ్మణులు ఋశ్యశృంగుడికీ, వసిష్ఠుడికీ సమర్పించాడు. వసిష్ఠుడు మొదలైనవాళ్ళు దాన్ని వంతుల ప్రకారం పంచుకున్నారు.\nఇంతలో ఒక దరిద్ర బ్రాహ్మణుడు వచ్చి దశరథుడి ముందు చెయ్యి చాచాడు. దశర థుడు వెంటనే తన చేతి కడియం తీసి ఆ బ్రాహ్మడికిచ్చేశాడు. బ్రాహ్మణులందరూ దశర థుణ్ణి దీవించారు.\nఅశ్వమేధం పూర్తికాగానే ఋశ్యశృంగుడు దశరథుడి చేత పుత్రకామేష్టి చేయించాడు. ఆయన అగ్నిలో వేల్చే హవిస్సులు పుచ్చు కోవటానికి సమస్త దేవతలూ అక్కడికి వచ్చి తమ ఉచిత స్థానాలలో కూచున్నారు. అప్పుడు దేవతలు బ్రహ్మతో రావణాసురుడు తమను పెడుతున్న కష్టాల వివరించి చెప్పుకున్నారు.\nదానికి బ్రహ్మ, “దుర్మార్గుడైన రావణుడు దేవ దానవ గంధర్వ యక్షరాక్షసులచేత చావు లేకుండా వరం అడిగాడుగాని, మనుషుల మీది తేలికభావంకొద్దీ వారి వల్ల చావులేకుండా వరం కోరలేదు. ఇడుగో మహావిష్ణువు, దశర థుడి భార్యలలో ఒకరికి కొడుకుగా పుట్టి నరరూపంతో రావణాసురుణ్ణి సంహరిస్తాడు,\nఅని దేవతలతో అన్నాడు. దేవతలు పరమా నందం చెందారు.\nఇంతలో హోమగుండం నుంచి కళ్ళు జిగేలు మనే ఒక దివ్యస్వరూపుడు పైకి వచ్చాడు. ఆ దివ్యస్వరూపుడు తన చేతులలో ఒక కలశాన్ని పట్టుకుని ఉన్నాడు. కలశం మేలిమి బంగా రుతో చేసినది, దాని పైమూత వెండిది.\nఆ దివ్య స్వరూపుడు దశరథుడితో, “ఓ రాజా, దేవతలు ఈ కలశంలో తాము వండిన పాయసాన్ని నింపి ఇచ్చారు. ప్రజాపతి ఆజ్ఞపై నేను దీన్ని తెచ్చాను. ఈ పాయసాన్ని నీ భార్యల కిచ్చినట్టయితే వారికి గర్భోత్పత్తి అయి, కొడుకులు కలుగుతారు,” అన్నాడు.\nదశరథుడు పరమానందంతో ఆ కలశాన్ని అందుకుని, దివ్య స్వరూపుడికి ప్రదక్షిణ నమస్కారాలు చేశాడు. మరుక్షణమే ఆ దివ్య స్వరూపుడు అదృశ్యమై పోయాడు.\nదశరథుడు ఆ కలశంలోని పాయసంలో సగం కౌసల్య కిచ్చాడు. మిగిలిన దానిలో సగం సుమిత్ర కిచ్చాడు. సుమిత్ర కివ్వగా మిగిలిన పాయసాన్ని మరొకసారి సుమిత్రకే ఇచ్చాడు. త్వరలోనే కౌసల్యా, సుమిత్రా, కైకేయీ గర్భవతులయ్యారు.\nఒక వంక మహావిష్ణువు మానవుడుగా అవతరించటానికి ప్రయత్నాలు సాగుతూంటే, ఇంకోవంక బ్రహ్మ ఆజ్ఞ చొప్పున దేవతలు కామరూపులైన వానరులను సృష్టించారు. దేవేంద్రుడికి వాలీ, సూర్యుడికి సుగ్రీ వుడూ, బృహస్పతికి తారుడూ, కుబేరుడికి గంధమాదనుడూ, విశ్వకర్మకు నలుడూ, అగ్నికి నీలుడూ, అశ్వినీ దేవతలకు మైంద ద్వివిదులూ, వరుణుడికి సుషేణుడూ, పర్జన్యుడికి శరభుడూ, వాయుదేవుడికి హనుమంతుడూ పుట్టారు. వీరందరూ మహా బలులైన వానర శ్రేష్ఠులు. ఇతర దేవతలకు వేలసంఖ్యలో వానరమూక పుట్టింది. ఈ వానరులు ఋష్యమూకం అనే పర్వతం దగ్గిర స్థిరపడి, వాలి సుగ్రీవులను రాజులుగా పెట్టు కుని, నలుడూ, నీలుడూ, హనుమంతుడూ మొదలైన వారిని మంత్రులుగా పెట్టుకుని జీవించసాగారు.\nపుత్రకామేష్టి ముగిసిన పన్నెండవ నెలలో చైత్రశుద్ధ నవమినాడు పునర్వసు నక్షత్రాన కౌసల్య రాముణ్ణి ప్రసవించింది. పుష్యమీ నక్షత్రంలో కైకేయికి భరతుడు పుట్టాడు.\nఆశ్లేషా నక్షత్రంలో మిట్టమధ్యాహ్నం వేళ సుమిత్రకు లక్ష్మణ శత్రుఘ్నులు కలిగారు.\nఅయోధ్యానగరంలో పౌరులు ఉత్సవాలు చేసుకున్నారు. వీధులు జనంతోనూ, నాట్యం చేసేవాళ్ళతోనూ, గాయకులతోనూ కిటకిట లాడిపోయాయి. దశరథుడు అంతులేని గోదానాలూ, అన్నప్రదానాలూ చేయించాడు.\nనలుగురు పిల్లలూ క్రమంగా ఎదిగి పెద్ద వారవుతున్నారు. ఒక తల్లి బిడ్డలు కాక పోయినా, రామలక్ష్మణులు ఎప్పుడూ కలిసి ఉండేవారు. అదేవిధంగా భరత శత్రుఘ్నులు ఎప్పుడూ జంటగా తిరిగేవారు. వారు నలు గురూ వేదశాస్త్రాలు అధ్యయనం చేసి, విలు విద్యలో ఆరితేరి, తండ్రికి శుశ్రూషలుచేస్తూ యౌవనవంతులయ్యారు. దశరథుడు వారి వివాహాలను గురించి మంత్రులతోనూ, పురో హితులతోనూ అలోచనలు ప్రారంభించాడు.\nరాజూ, మంత్రులూ ఈ ఆలోచనలో ఉన్న సమయంలో ద్వారపాలకులు వచ్చి, “మహా రాజా, కుశిక వంశం వాడూ, గాధిరాజు కుమా రుడూ అయిన, విశ్వామిత్ర మహాముని తమ దర్శనంకోరి వచ్చి ద్వారం వద్దఉన్నారు,” అని చెప్పారు.\nవెంటనే దశరథుడు పురోహితుణ్ణి వెంట బెట్టుకుని, విశ్వామిత్రుడికి ఎదురు వెళ్ళి అర్ఘ్యపాద్యాలతో పూజించాడు.\nవిశ్వామిత్రుడు, “రాజా, నీవూ, నీ ప్రజలూ క్షేమంగా ఉంటున్నారా? శత్రు భయమేమీ లేదుగదా!” అని కుశల ప్రశ్నలు చేసి, వసి ష్ఠాది మునులను పలకరించి రాజభవనం ప్రవేశించి ఉచితాసనంమీద కూర్చున్నాడు.\n“మహామునీ, మీ రాక నాకెంతో ఆనం దాన్ని కలిగించింది. నావల్ల మీకు కావలిసిన దేమిటి?” అని దశరథుడు అన్నాడు.\nవిశ్వామిత్రుడు ఈ మాటకు సంతోషించి, \"రాజా, నేను వచ్చిన పని నెరవేర్చి సత్య సంధుణ్ణి అనిపించుకో. నేనొక యాగం తల పెట్టి ఆరంభించేసరికి ఇద్దరు రాక్షసులు, బల పరాక్రమవంతులు, నా యజ్ఞవేదికపై రక్త మాంసాలు కుమ్మరించి అపవిత్రం చేసి, నా వ్రతసంకల్పం పాడుచేశారు. నా వెంట నీ పెద్ద కొడుకైన రాముణ్ణి పంపించు. నా యజ్ఞాన్ని మారీచ సుబాహులనే ఆ రాక్షసులు భగ్నం చెయ్యకుండా అతడు రక్షిస్తాడు,” అన్నాడు.\nఈ మాటలు వినగానే దశరథుడి గుండె బద్దలయినట్టయింది, భయమూ దుఃఖమూ ముంచుకొచ్చాయి. ఆయన సింహాసనం మీది నుంచి లేచి వణుకుతూ, “మహామునీ, రాముడు పసివాడు. వాడికింకా పదహారేళ్ళ యినా నిండలేదు. వాడికి విలువిద్య కూడా సరిగా రాదు. రాక్షసులతో ఎక్కడయుద్ధం చేస్తాడు. నా దగ్గిర ఒక అక్షౌహిణి సేన ఉన్నది. నేనే వచ్చి ఆ రాక్షసులను చంపేస్తాను. ఇంతకూ ఆ రాక్షసులెవరు?” అన్నాడు.\nదానికి విశ్వామిత్రుడిలా చెప్పాడు: “రావణు డనే రాక్షసరాజును నీ వెరుగుదువు కదా! అతడు బ్రహ్మను మెప్పించి గొప్ప శక్తులు పొందాడు. ఇంతకూ ఆ రావణుడు విశ్ర వసుడి కొడుకు, కుబేరుడికి సాక్షాత్తూ తమ్ముడు. అతను స్వయంగా యజ్ఞభంగం చెయ్యలేనప్పుడు ఈ బలశాలులైన మారీచ సుబాహులను పంపుతూ ఉంటాడు.”\n“హతవిధీ! రావణుడే? అతడి ముందు నేనే నిలవలేను గదా. పసివాడు రాముడెలా నిలుస్తాడు? ఆ మహా శక్తిమంతుడి పైకి రాముణ్ణి పంపించటం ఎంత మాత్రమూ పొసగదు,” అన్నాడు దశరథుడు.\nకోపంతో విశ్వామిత్రుడి కళ్ళు ఎర్రబడ్డాయి. “మహారాజా, ఆడినమాట తప్పే వాడివనే అపకీర్తిమోస్తూ సుఖంగా ఉండు!” అంటూ ఆయన చివాలున లేచాడు.\nఅప్పుడు వసిష్ఠుడు దశరథుణ్ణి మందలిస్తూ, “రాజా, నీవు చేయరాని పని చేస్తున్నావు. ఆడినమాట తప్పి ఇక్ష్వాకు వంశానికి కళంకం తెస్తున్నావు. విశ్వామిత్రునికి తెలియని అస్త్రం లేదు, కొత్త అస్త్రాలు కూడా సృష్టించగల వాడు. ఆయన ఆ రాక్షసులను చంపలేక ఇంత దూరం వచ్చాడనుకున్నావా? నీ కొడుకు లకు మేలు చేసేటందుకు వచ్చాడు. రాముణ్ణి నిశ్చింతగా ఆయన వెంట పంపు. ఆయన వెంట ఉండగా అతనికి ఏ ప్రమాదమూ రాదు,\" అని బోధించాడు.\nఈ మాటలతో ధైర్యం తెచ్చుకున్నవాడై దశరథుడు రామ లక్ష్మణులను పిలిపించి, వారిని విశ్వామిత్రుడికి అప్పగించాడు. విశ్వా మిత్రుడు ముందు నడుస్తుంటే చక్కగా అలంకరించబడిన రామ లక్ష్మణులు ఒకరి వెనక ఒకరుగా ఆయనను అనుసరించారు. వారిద్దరి వద్దా విళ్ళున్నాయి. వారు చేతులలో కత్తులు పట్టుకుని విశ్వామిత్రుడి వెనకగా నడవసాగారు.",
            "book_page_end": 58,
            "story_id": "2006_01_16",
            "raw_genre_backup": "పౌరాణికం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "అపాత్ర దానం",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "నీతి కథ",
            "moral": "శ్రమ లేకుండా దొరికిన డబ్బు అపాత్రుల చేతిలో పడితే చెడుకు దారితీస్తుంది. నిజంగా బాగుపడటానికి అర్హత ఉన్నవారు తేలికగా వచ్చే డబ్బును లెక్కచేయరు.",
            "keywords": [
                "గుప్త దానం",
                "ధర్మం",
                "అపాత్ర దానం",
                "గంగయ్య",
                "దుర్గయ్య",
                "శ్రమ విలువ",
                "నీతి"
            ],
            "characters": [
                "గంగయ్య",
                "దుర్గయ్య",
                "సాధువు",
                "జూదరులు",
                "కట్టెలవాడు"
            ],
            "locations": [
                "ఊరు",
                "సంత జాతర",
                "బావి"
            ],
            "content": "ఒక ఊళ్ళో గంగయ్య, దుర్గయ్య అని ఇద్దరు ధాన్యపు వర్తకులు కలిసి వ్యాపారం చేసేవారు. వాళ్ళు ఏళ్ళతరబడి ఎంతో సఖ్యంగా, ఎలాటి అభిప్రాయ భేదాలూ లేకుండా మసలటం చూసి, ఎవరన్నా అన్నదమ్ముల మధ్య పోట్లా టలు వస్తే, ఊరి పెద్దలు, \"గంగయ్యా, దుర్గయ్యలను చూసి అయినా బుద్ధి తెచ్చు కోండి!” అని మందలించే వాళ్ళు.\nప్రతి ఏడూ సంక్రాంతికి ఈ మిత్రులిద్దరూ తమకు వచ్చిన లాభాలు పంచుకునేవారు. ఆ సమయంలో గంగయ్య తన వంతు లాభంలో నుంచి, మూడు వందల అరవై అయిదు రూపాయలు విడిగా తీసి మూటగట్టే వాడు. అయితే, దుర్గయ్య అతన్ని ఎన్నడూ, “ఆ డబ్బు అలా ఎందుకు మూట గట్టుతు న్నావు?” అని అడగలేదు. అది గంగయ్యకే ఆశ్చర్యంగా ఉండేది.\nఏటా ఆ ఊరి పొలిమేరల్లో సంతజాతర జరిగేది. ఆ సందర్భంలో సంతతోబాటు, వినోదం కలిగంచే ఆటలూ, జూదమూ కూడా చురుకుగా సాగేవి.\nసంతకు కొద్ది దూరంలో ఒక దిబ్బ ఉండేది. ఆ దిబ్బ మీద ఒక బావీ, చుట్టూ నీడనిచ్చే ఎత్తయిన చెట్లూ ఉండేవి. ఆ ప్రదేశం ప్రయాణీకుల విశ్రాంతికీ, భోజనాలకూ చాలా అనుకూలంగా ఉండేది.\nమూడు వందల అరవై అయిదు రూపా యలు విడిగా మూటగట్టిన గంగయ్య ఎవరూ చూడకుండా దాన్ని ఆ బావి దగ్గిర పెట్టి పోతూండేవాడు. అది ఎవరు తీసుకు పోయేదీ అతనికి తెలీదు.\nకాని ఒక ఏడు తన గుప్తదానం ఎవరికి దక్కుతున్నదీ తెలుసుకోవాలనిపించి, గంగయ్య బావివద్ద నుంచి వెళ్ళిపోయినట్లే పోయి, మళ్ళీ తిరిగి వచ్చాడు. ఎవరో వ్యక్తి పైపంచ తలమీది నుంచి కప్పుకుని, చెట్ల చాటుగా వెళ్ళుతూండటం గంగయ్యకు కనిపించింది. గంగయ్య వదిలిన డబ్బు సంచీ బావిదగ్గిర లేదు. ఆ మనిషే తన డబ్బు సంచీ తీసి ఉంటాడని గంగయ్య అతన్ని కొంత దూరం వెంబడించాడు. ఆ వ్యక్తి దుర్గ్యయే నని త్వరలోనే తెలిసిపోయింది.\n“నా డబ్బు ఏ పేదవాడికన్నా దొరికి, వాడు లాభంపొందాలనుకుంటే, అది నీకా దొరి కింది?” అన్నాడు గంగయ్య బాధగా.\nదుర్గయ్య పెద్దగా నవ్వుతూ, “నువ్వు పారేశాక ఈ డబ్బు ఎవరికి దొరికితే నీకేం?\" అన్నాడు.\n“డబ్బు నేనిలా ఎందుకు పారేస్తున్నానో తెలిస్తే నువ్విలా అనవు,” అని గంగయ్య తన కథ ఇలా చెప్పాడు:\n“నాకు పసితనంలోనే తల్లిదండ్రులు పోయారు. పేదవాణ్ణి. పొట్టపోసుకునేందుకు అంత చిన్న వయసులోనే రకరకాల పనులు చెయ్యవలసి వచ్చింది. ఒకసారి కరువు వచ్చి, మా ఊరి నుంచి జనం అన్ని వైపులా పారి పోయారు. నేను ఈ ఊరు వచ్చాను. ఇక్కడ పెద్దసంతా, జాతరా జరుగుతున్నది. ఆ రోజు సంక్రాంతిట. నాలుగు రోజులుగా తిండిలేదు. యాచన లాభించ లేదు. ఒక మిఠాయి కొట్లో లడ్డూలు రెండు దొంగిలించి, పట్టుబడి, చావు దెబ్బలు తిన్నాను. ఆకలి బాధా, అసహా యతా మూలంగా చావాలనిపించి, ఈ బావి దగ్గిరికి వచ్చాను. బావిలోకి దూకబోతూండగా నా కాలికింద ఏదో తగిలింది. ఎర్రరాళ్ళుగల బంగారు ఉంగరం! అంతే! నాకు జీవితం మీద మళ్ళీ ఆశ పుట్టింది. ఆ ఉంగరం అమ్మి ఒక పాడిగేదెను కొన్నాను. దానిమీద ఆదాయంతో ఒక ఎద్దుబండి కొన్నాను. దాంతో కొన్నాళ్ళు బతుకు బండిని నెట్టుకొచ్చాను. తరవాత నువ్వు కలిశావు. ధాన్యపు వ్యాపారంలో ఇద్దరం పైకి వచ్చాం. ఏ రోజున నాకు బావి దగ్గిర ఉంగరం దొరికిందో, అదే సంక్రాంతి రోజున ఆ బావి దగ్గిరే మూడువందల అరవై అయిదు రూపాయలు గుప్తంగా వదిలేస్తు న్నాను.”\nఅంతా విని దుర్గయ్య, “నీ అభిప్రాయం మంచిదే కావచ్చు. కాని నీ డబ్బు దొరికినవాడి బుద్ధి వక్రించే అవకాశం లేకపోలేదు. మనం ఆ సత్యాన్ని ప్రత్యక్షంగానే చూడవచ్చు. నాతో రా,” అన్నాడు.\nఅతను ఆ డబ్బు సంచీని పెద్దసంచీలో పెట్టి గంగయ్యతో పాటు బావివద్దకు తిరిగి వచ్చాడు. ఇద్దరూ కలిసి ఒక పెద్ద చెట్టెక్కారు.\nదుర్గయ్య తన పెద్ద సంచీ నుంచి ఒక చిన్న సంచీ తీసి, బావి దగ్గర పడేటట్టు విసిరాడు.\nకొద్ది సేపటికి నిలువునా కాషాయబట్టలు ధరించిన తెల్లగడ్డపు సాధువు, తాను అడుక్కు తెచ్చుకున్న అన్నపు మూట బావిగట్టున పెట్టి, కాళ్ళు కడుక్కోవటానికి బొక్కెన ఎత్తు తూండగా దుర్గయ్య విసిరేసిన మూట కన బడింది.\nవెంటనే అతనిలో చిత్రమైన మార్పు వచ్చింది. తాను పాడుతున్న భక్తిపదం ఆపి, అతను చుట్టూ ఎవరూ లేరుగదా అని చూసి, ఆ మూటను తన జోలెలో వేసుకుని, “ఇన్నా ళ్ళకు ఈ వెధవ బ్రతుకునుంచి విమోచనం కలిగింది! ఇకనైనా పెళ్ళాడి సుఖపడతాను,\" అని పైకే స్వగతం చెప్పుకుంటూ, తాను తెచ్చుకున్న తిండి సంగతి కూడా మరిచి పోయి వెళ్ళిపోయాడు.\n“అంతా వదిలేసి సర్వసంగ పరిత్యాగం చేసిన సాధువుకు ఈ వయసులో పెళ్ళా!\" అంటూ చెప్ప లేనంతగా గంగయ్య ఆశ్చర్య పోయాడు.\nదుర్గయ్య మాట్లాడవద్దని సైగచేశాడు. అతను ఒక వెండి రూపాయి తీసి బావి గట్టు దగ్గిర పడేటట్టు విసిరేశాడు.\nకొద్ది సేపటికి ఇద్దరు జూదరులు ఒకరి నొకరు తిట్టుకుంటూ బావి దగ్గిరికి వచ్చారు. \"పాడి గేదెను కొందామని తెచ్చిన డబ్బు, నీ మాటలు విని, జూదంలో తగలేశాను. చిల్లి గవ్వ మిగల్లేదు. ఇంటికి ఏ ముఖం పెట్టుకు పోయేది? ఇంతకన్న ఈ బావిలో దూకి చచ్చేది మేలు,\" అంటూ ఒకడు బావికేసి పరిగెత్తాడు.\nరెండోవాడు వాణ్ణి వారించే ప్రయత్నంలో ఉండగా, మొదటివాడికి రూపాయి కనిపిం చింది. వెంటనే వాడు ఆ రూపాయి చేతిలోకి తీసుకుంటూ, \"సమయానికి దొరికింది! పోయిన డబ్బు తిరిగి వస్తుందేమో! ఎవరు చూశారు?” అంటూ వాడు జూదశాలలవైపు పరిగెత్తాడు.\n“అందులో నాకు సగం వాటా ఉన్నది, \" అంటూ రెండోవాడు మొదటి వాడి వెనక పరిగెత్తాడు.\nగంగయ్య దుర్గయ్యతో, \"ఇదేమిటి? ఎంతో డబ్బు జూదంలో పోగొట్టుకున్నందుకు ఏడుస్తున్నవాడు, ఒక్క రూపాయి దొరకగానే మళ్ళీ జూదం ఆడటానికి పరిగెత్తాడు,\" అన్నాడు.\nదుర్గయ్య మాట్లాడలేదు.\nమరి కొంచెం సేపటికి ఒక కట్టెలమోపు వాడు బావికేసి వస్తూ కనిపించాడు.\nదుర్గయ్య ఒక చిన్న డబ్బుల సంచీ తీసి, కట్టెలవాడికీ, బావికీ మధ్య దారిలో పడేటట్టు విసిరాడు.\nకట్టెలవాడు, “ఈ కట్టెలు అమ్మేదప్పుడు? ఇంటికి చేరి, గంజి కాచుకునేదెప్పుడు?” అనుకుంటూ కట్టెలమోపు దింపి, బొక్కెనతో నీళ్ళు తోడి తాగి, మోపు ఎత్తుకుని సంతకేసి వేగంగా వెళ్ళాడు.\n“ఇదేమిటి? దారిలో డబ్బు సంచీ పడి ఉంటే దానికేసి చూడనైనాలేదు!” అన్నాడు గంగయ్య.\n“నీ గుప్తదానం అపాత్రులకు దొరికి ఎంత హాని చేసిందో చూశావా? శ్రమ పడకుండా, అయాచితంగా దొరికే డబ్బు విలువ తెలిసిన వాళ్ళు చాలా అరుదు. వయసు మళ్ళిన సాధువుకు డబ్బు మూట చూడగానే బుద్ధి వక్రించింది. ఆ మూటలో ఉన్నది చిల్లపెంకు లని కూడా చూసుకోకుండా వాడు సుఖాల మీదికి దృష్టి మళ్ళి వెళ్ళాడు. అలాగే రూపాయి చూడగానే జూదగాడికి కలిగిన జ్ఞానోదయం కాస్తా పోయింది. నిజంగా డబ్బుతో బాగుపడే అర్హతగల వాడికి తేరగా వచ్చే డబ్బు దృష్టే లేదు. కట్టెలవాడు తన శ్రమఫలితం మీదే ఆశలు పెట్టుకున్నాడు!\" అన్నాడు దుర్గయ్య.\n“అయితే నేను ఇన్నేళ్ళూ చేసిన గుప్త దానం బూడిదలో పోసిన పన్నీరేనా?” అన్నాడు గంగయ్య ఎంతో విచారపడిపోతూ.\n“లేదు, అదంతా నేను తీసి భద్రం చేస్తూ వచ్చానులే. దానితో శాశ్వతంగా మన పేర ఒక పాఠశాల ఊళ్ళో కట్టిద్దాం,” అన్నాడు దుర్గయ్య.",
            "book_page_end": 62,
            "story_id": "2006_01_17",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 17,
        "author_counts": {
            "చందమామ బృందం": 12,
            "విశ్వం": 1,
            "సుధా నారాయణమూర్తి": 1,
            "వసుంధర": 1,
            "కాశీభట్ట శశికాంత్": 1,
            "టి. నాగిరెడ్డి, సన్ ఆఫ్ అప్పిరెడ్డి": 1
        },
        "genre_counts": {
            "సామాజిక అవగాహన": 1,
            "సంపాదకీయం": 1,
            "వ్యాసం": 1,
            "ప్రకటన": 1,
            "జానపద కథ": 1,
            "ఫాంటసీ, సాహసం": 1,
            "నీతి కథ": 2,
            "జానపద కథ, సాహసం": 1,
            "జీవిత చరిత్ర": 1,
            "కామిక్స్, సైన్స్ ఫిక్షన్": 1,
            "సాంస్కృతిక వ్యాసం": 1,
            "పోటీ, హాస్యం": 1,
            "హాస్యం, నీతి కథ": 1,
            "సమాచారం, వ్యాసం": 1,
            "జాతక కథ, నీతి కథ": 1,
            "పౌరాణికం": 1
        }
    }
}