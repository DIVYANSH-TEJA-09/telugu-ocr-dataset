{
    "book_id": "చందమామ_2006_03",
    "stories": [
        {
            "title": "పరీక్షలంటే భయం ఎందుకు?",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "సంపాదకీయం",
            "moral": "క్రమశిక్షణతో, ప్రణాళికతో చదివినట్టయితే పరీక్షలంటే భయపడనవసరం లేదు.",
            "keywords": [
                "పరీక్షలు",
                "క్రమశిక్షణ",
                "చదువు",
                "ఉద్రిక్తత",
                "సమాయత్తం"
            ],
            "characters": [],
            "locations": [
                "పాఠశాల"
            ],
            "content": "మార్చ్ రాగానే పాఠశాలల పరీక్షలు ప్రారంభమవుతాయి. వాటితో పాటు పిల్లల హృద యాలలో పరీక్షల భయం కూడా పుట్టుకొస్తుంది. సంవత్సరమంతా చదివిన చదువు సత్ఫలితాలను ఇవ్వాలనే ఉద్రిక్తత కారణంగా, కొంత భయం కలగడం సహజమే.\nఅందుకే, పిల్లలలో పరీక్షల భయం పోగొట్టడానికి పాఠశాల యాజమాన్యాలు అనేక విధాలుగా ప్రయత్నిస్తున్నాయి. విద్యాసంవత్సరం ఆరంభం నుంచే క్రమం తప్పకుండా నెలనెలా పరీక్షలు పెడుతూ, పిల్లల్ని సంవత్సవార్షిక పరీక్షలకు సమాయత్త పరుస్తున్నాయి.\nఇక పిల్లల విషయానికి వస్తే-రోజు తప్పకుండా తరగతులకు హాజరు కావడం చాలా ముఖ్యం. ఎందుకంటే ఇది చదువులకే కాదు; జీవితంలో క్రమశిక్షణకు తొలి అడుగు. ఉపాధ్యాయులు పాఠాలు చెప్పేప్పుడు శ్రద్ధగా వినడం; ప్రధాన అంశాలను నోట్సు రాసుకోవడం చాలా అవసరం. సందేహాలు కలిగితే ఉపాధ్యాయులను అడిగి, అప్పటికప్పుడే తీర్చుకోవడం ఓమంచి అలవాటు. ఇంటికి వచ్చాక ఏరోజు చెప్పిన పాఠాలు, ఆ రోజే చదవడంతోపాటు, రేపు చెప్పబోయే పాఠాలను ఒకసారి చదువుకుని వెళ్ళడం, పాఠాలను సులభంగా అర్థం చేసుకోవడానికి ఎంతైనా ఉపకరిస్తుంది. వీటన్నిటినీ గనక సక్రమంగా పాటిస్తే, చిన్న చిన్న పరీక్షలు రాయడానికి పుస్తకాలను, నోట్సును ఒక్కసారి తిరగేస్తే చాలు. సులభంగా రాయగలుగుతారు. ఇక సంవత్సర పరీక్షలు రాయడానికి క్రమబద్ధంగా ఒక పథకం ప్రకారం ఉద్రిక్తతకు లోనుకాకుండా చదివినట్టయితే మంచి మార్కులతో ఉత్తీర్ణులు కావడం సులభం.\nఅన్నిటికీ ఆధారం క్రమశిక్షణ. అది ఉంటే చాలు. మిగిలిన విజయాలన్నీ వాటంతట అవే వెతుక్కుంటూ వస్తాయి. పరీక్షలంటే అసలు భయపడనవసరం లేదు!",
            "book_page_end": 5,
            "story_id": "2006_03_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "పత్రికా రచన",
            "moral": "చందమామ పిల్లలు, పెద్దలు అందరికీ విజ్ఞాన వినోదాలు పంచుతుంది.",
            "keywords": [
                "పాఠకుల అభిప్రాయాలు",
                "రామాయణం",
                "కథల పోటీ",
                "విజ్ఞానం",
                "వర్ణ చిత్రాలు"
            ],
            "characters": [],
            "locations": [
                "హైదరాబాద్",
                "మహబూబ్ నగర్",
                "బూరుగుపూడి"
            ],
            "content": "బుక్ షాప్ నుంచి ‘చందమామ' కొని ఇంటికి తేగానే కుర్చీలో కూర్చుని పుస్తకం మొత్తం ఒకసారి తిరగేయడం నాకు అలవాటు. “ఏంట్రా బయటకు వెళ్ళివచ్చి కాళ్ళు కడుక్కోకుండా చందమామను చదువుతున్నావు?\" అంటుంది మా అమ్మ. ఏం లేదు. అలా నేను కాళ్ళు కడుక్కోవడానికి వెళ్ళగానే ఇక చందమామను చేజిక్కించుకుని పూర్తిగా చదివేవరకు ఊరు కోదు. ఇది ప్రతి నెలా జరిగే తంతు. పిల్లలు, పెద్దలు అంతా ఎంతో ఇష్టపడి చదివే మా(మీ) చందమామకు ధన్యవాదాలు. పిల్లలకు సరే. పెద్దలకు కూడా కథలపోటీల్లాంటివి ప్రవేశ పెట్టగలరు.\n- యు. విజయశేఖర రెడ్డి, హైదరాబాద్ – 500 072\nచందమామ జనవరి 2006 సంచిక నాకు చాలా ఆనందం తెచ్చింది. రామాయణం- వపాగారి కవర్ పేజీ కొత్త సంతోషంతో ముంచెత్తింది. రాకాసిలోయ, రామాయణం నా చిన్న నాటి రోజుల్ని సజీవంగా నిలిపాయి. ఇందుకుగాను కథల ఖజానా, చిత్రకళా భాండారం, ఆబాల్య సహచరుడు అయిన ‘చందమామ'కు కృతజ్ఞతలు.\n– కె. గోపీనాథ్, మహబూబ్ నగర్\nపాఠకుల లేఖలు ప్రవేశపెట్టినందుకు కృతజ్ఞతలు. నేను చందమామకు 1973 నుంచి పాఠకుడను. ఈ సందర్భంగా నా అనుభవం. నేను బి.ఏ. పూర్తి చేసిన తరవాత మా ఇంగ్లీషు లెక్చరర్ గారిని ఇంగ్లీషులో మెళకువలు తెలుపమనగా ఆయన ఇంగ్లీషు చందమామను సక్రమంగా చదవమన్నారు. ఆ మాట ప్రకారం ఇంగ్లీషు, తెలుగు చందమామలు చదివాను. దాని మూలంగా పోటీ పరీక్షలలో ఇంగ్లీషులో మంచి మార్కులు పొందాను. సర్వదా నేను చందమామకు ఋణ పడి ఉన్నాను. నా విద్యార్థులకు చందమామను చదవమని సలహా ఇస్తాను. నాటికీ, నేటికీ చందమామ అన్ని వయసులవారికీ విజ్ఞాన వినోదాలు పంచే చక్కటి పత్రిక. సంపాదకులకు వందనములు.\n- సి హెచ్. సర్వేశ్వర రావు, బూరుగుపూడి - 533 292\nచందమామకు నేను మూడు దశాబ్దాలకు పైగా పాఠకుణ్ణి. కాలానుగుణంగా విజ్ఞాన వినోద విశేషాలూ, కామిక్స్ చోటు చేసుకున్నాయి. అయితే చందమామలో ఆకర్షణ కథలే. ఇంకా చెప్పాలంటే కథల్లోని వాతావరణాన్నీ, పాత్రల రూపురేఖలనూ వర్ణభరితంగా అందించే చిత్రాలే ప్రధాన ఆకర్షణ! అందుకే నాదొక విన్నపం. గతంలో జానపద, పౌరాణిక ధారావాహికలకు పూర్తి పేజీ రంగుల బొమ్మలు ప్రచురించే వారుకదా... వాటిని పునరుద్ధరించండి. చందమామలో ప్రధాన ఆకర్షణ... కథలకు కొత్త అందాలను సంతరించే వర్ణ చిత్రాలేనని నాతో పాటు మిగతా పాఠకులూ ఏకీభవిస్తారని భావిస్తున్నాను.\nసి హెచ్. వేణు, హైదరాబాద్ – 500 072",
            "book_page_end": 6,
            "story_id": "2006_03_02",
            "raw_genre_backup": "పత్రికా రచన",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "బుద్ధివైకల్యం",
            "book_page_start": 7,
            "pdf_page_start": 7,
            "pdf_page_end": 11,
            "author": "లక్ష్మీగాయత్రి",
            "genre": "నీతి కథ",
            "moral": "మానవతా గుణాలు కలిగిన వారికే సన్మానం చేయాలి. గర్వం విడిచి వినయాన్ని నేర్చుకోవడమే గొప్ప జ్ఞానం.",
            "keywords": [
                "గిరిధరుడు",
                "సన్మానం",
                "మానవతాగుణం",
                "బుద్ధివైకల్యం",
                "కృష్ణశాస్త్రి"
            ],
            "characters": [
                "గిరిధరుడు",
                "కృష్ణశాస్త్రి",
                "జగన్నాధుడు",
                "నారాయణ శాస్త్రి",
                "నరసింహయ్య"
            ],
            "locations": [
                "గిరివ్రజపురం",
                "రేపల్లె",
                "బలభద్రపురం"
            ],
            "content": "పూర్వం గిరివ్రజపురమనే దేశాన్ని, గిరిధరు డనే రాజు పాలిస్తూండేవాడు. ఆయనకు ప్రతి సంవత్సరం ఒక విశిష్ట వ్యక్తిని సన్మానించే అల వాటుండేది. ప్రతి సంవత్సరం శరన్నవ రాత్రుల వేళకు మంత్రులు దేశంలో వున్న విశిష్ట వ్యక్తుల జాబితా తయారు చేసి రాజుకు సమర్పించేవారు. వారిలో తనకు నచ్చిన వ్యక్తిని రాజు సన్మానించేవాడు.\nఇలావుండగా-ఆసంవత్సరం మంత్రులు ఇచ్చిన జాబితాలో వున్న వ్యక్తులెవరూ కూడా రాజుకు నచ్చలేదు. అప్పుడు మంత్రులు ఆయనతో, “మహారాజా! ఈ సంవత్సరం తమకు నచ్చే గుణాలున్న విశిష్ట వ్యక్తులెవరూ మాకు కనిపించలేదు. మామూలు విద్వాం సులూ, కళాకారులూ కావలసినంత మంది వున్నారు. వారి జాబితా తయారు చేయమంటే చేస్తాం,” అన్నారు.\nరాజు దానికి అంగీకరించక, “విద్వత్తూ, కళలూ చాలామందిలో కనిపిస్తాయి. కాని, నేను కోరుకునే విశిష్టమైన మానవతా గుణాలు కలిగిన వ్యక్తులు చాలా అరుదుగా వుంటారు. అటువంటి వ్యక్తి దొరకకపోతే, ఈ సంవత్సరం సన్మానాన్ని మానుకుంటాను గాని, అనర్హుడికి మాత్రం సన్మానం చెయ్యను!” అని ఖచ్చి తంగా చెప్పాడు.\nఅలా మరోపక్షం రోజులు గడిచిపోయాయి. ఒకనాడు రాజు పరివారంతో కలిసి వేటకు బైలుదేరాడు. మధ్యాహ్నం వరకూ వేట ముమ్మ రంగా సాగింది. మధ్యాహ్నానికి పరివారమంతా అలసటతో కాస్త వెనకబడింది. రాజు మాత్రం వేట ఉత్సాహంలో అడవిలోపలికి వేగంగా చొచ్చుకుపోతూ దారితప్పాడు. తను దారి తప్పానని గ్రహించిన రాజు అందుకు చింతిం చక, దాహం వేస్తూవుండడంతో నీటిని వెతు క్కుంటూ మరికాస్త ముందుకు వెళ్ళాడు.\nఎక్కడా నీరు కనిపించలేదుగాని, ఒక చోట ఆశ్రమంలాంటిదేదో కంట బడింది. అక్కడ దాహం తీర్చుకోవచ్చునన్న ఆశతో రాజు, ఆశ్రమం లోపలికివెళ్ళాడు. అయితే ఊహించని విధంగా అక్కడ కనిపించిన దృశ్యం ఆయనను సర్వమూ మరిచి పోయేలా చేసింది. ఆ ఆశ్రమంలో వున్న వారందరూ ఏదో ఒకరకంగా అంగవైకల్యం కలవారే. అయితే, ఏ ఒకరి మొహంలోనూ తాము అంగవికలురమన్న బాధగాని, చిన్నతనంగాని లేవు. కొందరు బుట్టలల్లుతుంటే, మరికొం దరు చాపలు అల్లుతున్నారు. ఇంకొందరు బట్టలు నేస్తున్నారు.\nరాజు తన దాహం సంగతి కూడా మర్చి పోయి వారి కేసి చూస్తూండగా, లోపలి నుండి ఒక అందగాడైన యువకుడు వచ్చి, రాజును, “ఎవరు బాబూ మీరు? ఏంకావాలి?\" అంటూ ఆదరంగా ప్రశ్నించాడు.\nరాజు అతడికి తను ఎవరైనదీ చెప్పక కేవలం దాహం మాత్రం అడిగి, చల్లని నీళ్ళు తాగి దాహం తీర్చుకున్నాడు. ఆ తర్వాత యువకుడు చూపించిన ఆసనం మీద కూర్చుని, కుతూహలంకొద్దీ రకరకాల ప్రశ్నలు వేశాడు. ఆ యువకుడు చిరునవ్వు నవ్వుతూ, “మీ ప్రశ్నలన్నింటికీ జవాబుగా, ఒక కథ చెబుతాను వినండి!” అంటూ ఇలా చెప్ప సాగాడు : ఇక్కడికి దగ్గర్లోనే రేపల్లె అనే ఒక కుగ్రామం వుంది. అక్కడ నివసించే నారాయణ శాస్త్రి అనే పండితుడికి, కృష్ణశాస్త్రి అనే కొడు కొక్కడే సంతానం. ఆ కుర్రవాడు అందచందా ల్లోనూ, విద్యాబుద్ధుల్లోనూ సాటిలేని మేటిగా పేరుతెచ్చుకున్నాడు. అయితే, ఆ గొప్పదనం అతడిలో ఎక్కడలేని గర్వాన్ని కలిగించడం మాత్రం అతడి తండ్రికి సుతరామూ నచ్చ లేదు. అలా గర్విష్టిగా ప్రవర్తించవద్దనీ, వినయ సౌశీల్యాలేపండితుడి పాండిత్యానికి అలంకారా లనీ కొడుక్కు చెప్పి చెప్పి, ఆ తండ్రి విసుగెత్తి పోయాడుగాని, కృష్ణశాస్త్రిలో మాత్రం మార్పు రాలేదు.\nఒకసారి అక్కడికి సమీపంలోనే వున్న బల భద్రపురం జమీందారు శరన్నవరాత్రుల సందర్భంగా నూతన కవులకు పోటీలు ప్రక టించాడు. ఆ ప్రకటన వింటూనే కృష్ణశాస్త్రి తనకు ఆ పోటీలో విజయమూ, సన్మాన సత్కారాలూ తథ్యమని ఊహిస్తూ, బండిలో అక్కడికి బైలుదేరాడు.\nబండి గ్రామందాటి కొంచెం దూరం వెళ్ళ గానే, నడవలేక అవస్థపడుతున్న ఒక నల్లని యువకుడు కనిపించాడు. కృష్ణశాస్త్రి వున్న బండిని చూస్తూనే అతడు, బండిని ఆపమంటూ చెయ్యెత్తి సైగ చేశాడు. కృష్ణశాస్త్రి ఏదో అనే లోగా బండి తోలేవాడు బండిని ఆపి, “ఏం, కాలికి దెబ్బతగిలిందా?” అంటూ జాలిగా ప్రశ్నించాడు.\nదానికి ఆ యువకుడు ఇద్దరివైపూ చిరు నవ్వుతో చూస్తూ, “కాలిలో ముల్లు దిగ బడింది. ముల్లు వచ్చేసింది గాని నొప్పివుండి పోయింది. నేను బలభద్రపురం వెళ్ళాలి. మీరు గనక అటేవెళుతుంటే కాస్త మీ బండిలో నన్నూ తీసుకువెళతారా?” అంటూ అడిగాడు.\nఆ మాటలతో అతణ్ణి పరీక్షగా చూసిన కృష్ణ శాస్త్రికి, అతడి మొహంలో కాస్త విద్యాగంధం వున్నట్టే కనిపించింది, దాంతో కాస్తహుందాగా, “సరే, రండి!” అన్నాడు.\nయువకుడు వచ్చి బండిలో కూర్చున్నాడు. కృష్ణశాస్త్రి అతణ్ణి, “మీ పేరేమిటి?” అని ప్రశ్నించాడు.\nదానికి ఆ యువకుడు, “నాకు కాస్త చెవు డున్నది. దయచేసి గట్టిగా మాట్లాడండి,\" అన్నాడు.\nకృష్ణశాస్త్రి, ఆ యువకుణ్ణి తిరస్కారంగా చూస్తూ, “మీ పేరేమిటని అడుగుతున్నాను,” అంటూ ఇంచుమించు అరిచాడు.\nయువకుడు చిరునవ్వుతో, \"జగన్నాధుడు! బలభద్రపురం జమీందారుగారిఆశ్రయం కోరి కవితా పోటీలకు వెళుతున్నాను,” అన్నాడు.\nఆ జవాబు వినగానే కృష్ణశాస్త్రి ముఖంలో ఇంతింతనరాని హేళన కనిపించింది.\nబండి బలభద్రపురం పొలిమేరలకు చేర గానే, “ఇక్కడికి దరిదాపుల్లో అపరధన్వంతరిగా పేరుబడ్డ నరసింహయ్య అనే ఒక వైద్యుడు న్నాడు. ఆయన చేత కాలికి మందు వేయించు కుని వస్తాను,” అని చెప్పి జగన్నాధుడు బండి దిగిపోయాడు.\nఆ మర్నాడు ఉదయమే కవితా పోటీలు ప్రారంభమయ్యాయి. కృష్ణశాస్త్రి మొదట్లోనే తన కవిత్వాన్ని వినిపించి, జమీందారు ప్రశం సల్ని అందుకున్నాడు. అతడి తర్వాత మరో నలుగురు తమ కవిత్వాలు వినిపించారు.\nఅంతలో, జగన్నాధుడు మరో నడివయస్కు డితో కలిసి అక్కడికి వచ్చాడు.\nఆ నడివయస్కుణ్ణి చూస్తూనే జమీందారు సాదరంగా పలకరించి, ఆయనను అపర ధన్వంతరి అయిన వైద్యశిఖామణి నరసింహ య్యగా సభికులకు పరిచయం చేశాడు. అప్పుడు నరసింహయ్య పక్కనవున్న జగన్నా ధుణ్ణి, జమీందారుకు చూపుతూ, “ఈ యువకుడి పేరు జగన్నాధుడు. నిన్న మధ్యాహ్నం మంచి ఎండలో కుంటుకుంటూ వచ్చాడు. కాల్లో ముల్లు దిగబడిపోయి నొప్పి చేసిందని మందు అడిగాడు. సరేనని కూర్చో బెట్టి కట్టుకడుతూ, ఆ మాటా ఈ మాటా మాట్లాడాను. తను ఇక్కడ జరగబోయే కవి త్వపు పోటీలకు వచ్చానని చెప్పేసరికి, “ఏదీ, మందు మీద కవిత్వం చెప్పండి, చూద్దాం!\" అని వేళాకోళంగా అన్నాను. అప్పుడు ఇతడు ఆశువుగా చెప్పిన కవిత్వపు సారాంశం ఏమిటో వినండి: అందరు వైద్యులూ మందులిస్తారు. అవి వున్న రోగాన్ని మాత్రమే నయంచేస్తాయి. కరుణార్ద్రహృదయుడైన వైద్యుడి చేతి మందు మాత్రం, అమృతం కంటే మహిమగలదై ఉన్న రోగాల్నే కాక, రాబోయే రోగాల్ని కూడా నివారి స్తుంది. ఈ వైద్యుడు అటువంటి వాడేగనుక, నాకు ఈ రోజు లభించింది మందు కాదు, అమృతం అనటంలో ఎటువంటి అతిశయోక్తీ లేదు! ఈ కవిత్వం విన్న తర్వాత ఇక ఈ జగన్నాధుణ్ణి ఎలా వదిలి పెట్టను చెప్పండి, వెంటబెట్టుకు వచ్చాను!” అన్నాడు.\nఈ మాటలన్నీ విన్న జమీందారు ఆనం దంతో చప్పట్లు కొడుతూ, “చాలా బావుంది. ఏది స్వామీ... మీ కవితా సుగంధాన్ని ఇక్కడ కూడా కాస్త విరజిమ్మండి,” అంటూ సాద రంగా ఆహ్వానించాడు.\nఆవెంటనే నరసింహయ్య, జమీందారుతో, “జగన్నాధుడికి ఒక వ్యాధికారణంగా చెవుడు సంప్రాప్తించింది. మనం కాస్త గట్టిగా మాట్లాడితే తప్ప వినిపించదు. నేను తాపీగా ఇతణ్ణి పరీ క్షించి ఆ కాస్త లోపం కూడా లేకుండా చేస్తాను, ' అన్నాడు.\nఆ మాటలకు జమీందారు, “చెవుడైతేనేం? మనిషికి శారీరక అవయవాల్లో లోపం వున్నా ఫర్వాలేదు, బుద్ధిబాగుంటే అంతే చాలు, అన్నాడు.\nఆ తర్వాత జగన్నాధుడు తన సుమధుర కవిత్వంతో సభికుల్ని మైమరపింపజేశాడు. ఆ కవిత్వం విన్న తర్వాత కృష్ణశాస్త్రితో సహా మిగతా కవులందరికీ కూడా తమ కవిత్వం ఎంత రసవిహీనమైనదో తెలియవచ్చింది. కృష్ణశాస్త్రికి, జగన్నాధుడు తనకు కేవలం కవిత్వం లోనే గాక మానవతాగుణాల్లో కూడా పాఠం నేర్పినట్టు అనిపించింది. అతడి మనసు గర్వాన్ని విడిచిపెట్టి వినయగుణాన్ని నేర్చుకు నేందుకు నెమ్మదిగా సిద్ధమైంది. పోటీలు ముగియగానే జమీందారు, జగన్నాధుణ్ణి దుశ్శాలువలతో సత్కరించి, అతడి కోరిక ప్రకారం తన ఆస్థానకవిని చేసుకున్నాడు.\nవిశ్రాంతి సమయంలో కృష్ణశాస్త్రి, జగన్నా ధుణ్ణి కలుసుకుని, మాటలకు కాస్త తడుము కుంటూ, “నేను మిమ్మల్ని నిన్న బండి ప్రయాణ సమయంలో చిన్నచూపు చూసిన మాట నిజం. అందుకు నన్ను క్షమించండి. మీరింత గొప్ప కవులనుకోలేదు,” అన్నాడు.\nఇందుకు జగన్నాధుడు పెద్దగా ఆనందించ కుండా, “అంగవైకల్యం గలవారు ఏదో విధంగా గొప్పవారైతేనే వారిని ఆదరించాలను కోవడం పొరపాటు. అలా ఆలోచించే వారికి బుద్ధివైకల్యం వున్నట్టే!” అన్నాడు.\nఆ మాటలు కృష్ణశాస్త్రికి కొరడా దెబ్బల్లా తగిలాయి. అతడు ఒక్క నిముషం మౌనంగా వండి, “విషం కూడా ఒక్కొక్కసారి అమృతంలా పనిచేస్తుందన్న విషయం మీకు తెలిసిందే. ఇప్పుడు మీరన్న మాటలు నాకు ముందు విషప్రాయంగా వున్నా, ముందు ముందు అవి అమృతోపమానంగా పనిచేసి, నా మన సుకు పట్టిన, పట్టనున్న రోగాలన్నిటినీ నయం చేస్తాయన్న గట్టి నమ్మకం నాకు కుదిరింది. ఇక శెలవు!” అంటూ చేతులు జోడించి అక్కడి నుంచి వచ్చేశాడు.\nతర్వాత అతడు తన ఊరిపొలిమేరల్లో ఒక ఆశ్రమాన్ని నిర్మించి, అందులో వికలాంగు లకు ఆశ్రయం కల్పిస్తూ, వారికి జీవితం పట్ల ఆశాభావాన్ని పెంపొందించేందుకూ, వారు ఏదో ఒక వృత్తివిద్యలో నైపుణ్యాన్ని సాధించేం దుకూ పాటుపడసాగాడు.\nఇక్కడి దాకా కథ చెప్పిన ఆ యువకుడు, రాజుతో, \"అయ్యా, నేనే ఆ కృష్ణశాస్త్రిని. నేను ఈ ఆశ్రమం స్థాపించి దాదాపు నాలుగేళ్ళు కావస్తున్నది. దీని గురించి విన్న జగన్నాధుడు తనకు బుద్ధి పుట్టినప్పుడల్లా ఇక్కడికి వస్తు న్నాను. ఆయనే నా గురువు, దైవం... అన్నీ అనిభావిస్తూ, నేను ఈ కార్యభారాన్ని వహిస్తు న్నాను,\" అంటూ ముగించాడు.\nకృష్ణశాస్త్రి చెప్పినదంతా విన్న రాజు గిరి ధరుడు పరవశంలో మునిగిపోతూ, తానెవరై నదీ అతడికి చెప్పి, “ఈ సంవత్సరం నాకు సన్మానానికి అర్హులైనవాళ్ళు దొరకలేదని బాధ పడ్డాను. ఇప్పుడు నాకు ఒక ఏడుకాదు జీవిత మంతా కూడా సన్మానించతగ్గవ్యక్తులు ఒకరు కాదు, ఇద్దరు దొరికారు. ఇది నా భాగ్యం!” అన్నాడు.",
            "book_page_end": 11,
            "story_id": "2006_03_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "దుఃఖకారణం!",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "నీతి కథ",
            "moral": "నిజమైన దాతృత్వానికి బంధుత్వాలు, స్నేహాలు అడ్డురావు. నిస్వార్థ దానమే గొప్పది.",
            "keywords": [
                "కుమారస్వామి",
                "ధర్మదాత",
                "వీలునామా",
                "దుఃఖం",
                "నిస్వార్థం"
            ],
            "characters": [
                "కుమారస్వామి",
                "గ్రామ పెద్ద",
                "పేదవాడు"
            ],
            "locations": [
                "అనంతవరం",
                "శ్మశానం"
            ],
            "content": "అనంతవరంలో, కుమారస్వామి అనే భూస్వామి వుండేవాడు. ఆయన గొప్ప ధర్మదాత. తన గ్రామవాసులకేకాక, ఆపదల్లోవున్న ఇతర గ్రామాలవాళ్ళక్కూడా లేదనకుండా సాయం చేస్తుండేవాడు. ఆయన తన తొంభైయవ ఏట కాలధర్మం చెందే ముందు, తన ఆస్తిలో సగం దేవాలయాల్లో జరిగే ధర్మకార్యాలకూ, మిగిలిన సగం బంధుమిత్రులకూ చెందేలా వీలునామా రాశాడు.\nఆయనకు గ్రామానికి ఉత్తరానవున్న శ్మశానంలో ఉత్తరక్రియలు జరుగుతున్నవి. కుమారస్వామి పట్ల భక్తిగౌరవాలుగల అనేక మంది అక్కడ గుమిగూడారు. వాళ్ళల్లో అతి పేదదుస్తుల్లో వున్న ఒక నడివయసు వ్యక్తి, గుండెలవిసేలా దుఃఖించసాగాడు.\nఇది చూసి జాలిపడిన పొరుగు గ్రామం పెద్ద ఒకడు అతణ్ణి సమీపించి, “మరేమనుకోకు. ఇంతగా దుఃఖిస్తున్నావు. కుమారస్వామి, నీకేమైనా బంధువా?” అని అడిగాడు.\nకాదన్నట్టు తలాడించాడు పేదవాడు.\n“మరి ఆయనకు ఆప్తమిత్రుడివి కాదు గదా!” అన్నాడు గ్రామపెద్ద.\n“ఆ రెండు కానందువల్లే, నాకు దుఃఖం ఆగడం లేదు,” అన్నాడు పేదవాడు.",
            "book_page_end": 12,
            "story_id": "2006_03_04",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ – 7",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ ధారావాహిక",
            "moral": "తెలివిగా వ్యవహరిస్తేనే శత్రువుల బారి నుండి తప్పించుకోగలం.",
            "keywords": [
                "బ్రహ్మదండి",
                "కాలభైరవుడు",
                "కేశవుడు",
                "జయమల్లు",
                "మాంత్రికుడు",
                "రాజగురువు"
            ],
            "characters": [
                "బ్రహ్మదండి",
                "కాలభైరవుడు",
                "కేశవుడు",
                "జయమల్లు",
                "రాజు",
                "రాజగురువు"
            ],
            "locations": [
                "రాకాసి లోయ",
                "బ్రహ్మపురం",
                "గుహ"
            ],
            "content": "[బ్రహ్మదండి మాంత్రికుడు కాలభైరవుడి ముందు హోమం చేయసాగాడు. ఈ లోపల బ్రహ్మపుర రాజుగారి అంగరక్షకుడు ఇద్దరు సైనికులతో అడవి సమీపంలోని కొండ దగ్గిరకు వచ్చాడు. అక్కడ వాళ్ళకు ఒక చెట్టుకింద కేశవుడి తండ్రి అయిన ముసలివాడు కనిపించాడు. సైనికులు అతణ్ణి కొండ మీదికి దారితీయమన్నారు. వాడు కొండ ఎక్కటం ప్రారంభించాడు. తరవాత-]\nఎత్తుగా వున్న ఒక చోట, రాళ్ళచాటుగా నిల బడి కొండ కిందికి చూస్తున్న జయమల్లుకు నలుగురు మనుషులు కొండ ఎక్కటం కని పించింది. గుహలో బ్రహ్మదండి మాంత్రి కుడు, కాలభైరవుడి ముందు ముగ్గులు వేసి, వాటి మధ్య కేశవుణ్ణి కూచోపెట్టి హోమం చేస్తూ మంత్రాలు పఠిస్తున్నాడు. కేశవుణ్ణి కాలభైరవుడు ఆవేశించ బోతున్నాడనీ, ఆ స్థితిలో అతణ్ణి చూడటం ప్రమాదం అనీ చెప్పి, అతడు జయమల్లును గుహనుంచి బయటికి పంపేశాడు. కాని, జయమల్లు వీలు దొరికినప్పుడల్లా గుహ దగ్గిరకు వెళ్ళి లోపల జరుగుతున్న తతంగం అంతా చాటుగా వుండి చూస్తూనేవున్నాడు.\nజయమల్లు తెలుసుకోవాలనుకుంటున్న దేమిటంటే; కాలభైరవుడు ఆవేశించినప్పుడు కేశవుడు ఏమి చెపుతాడన్నది. రాకాసి లోయకు వెళ్ళే మార్గం, అక్కడున్న ధనరాసులో మరేవో వున్న చోటూ, మాంత్రికుడు తెలుసుకోవాలని చూస్తున్న సంగతి అతడికి లోగడే తెలుసు. ఒకసారి, ఆ రహస్యం తెలుసుకున్న తరవాత మాంత్రికుడు, కేశవుణ్ణి చంపేస్తాడన్న అను మానం కూడా జయమల్లుకు వుంది. కనక, తాను రాకాసి లోయకు వెళ్ళే మార్గం ఏదో వినాలి. కాలభైరవుడు ఆవేశించినప్పుడు కేశ వుడు చెప్పే మాటలు, వాడు వదిలిపోయిం తరవాత, అతడికి జ్ఞాపకం వుండే అవకాశం లేదు. కనక తనే విని జ్ఞాపకం వుంచుకోవాలి.\nజయమల్లు ఇలా ఆలోచిస్తూ, కొండ దిగువకు చూసేసరికి, కొండ ఎక్కుతున్న నలుగురిలో నుంచి ఒకడు వెనుదిరిగి, వేగంగా అడవిలోకి పరిగెత్తి పోతున్నాడు. తతిమ్మా ముగ్గురూ శిలా ప్రతిమల్లా కదలా మెదలక నిలబడి, కొండపైకి చూస్తున్నారు.\nఆ ముగ్గుర్నీ అంత ఆశ్చర్య పరిచిన సంగతే మిటా అని జయమల్లు వెనుదిరిగి చూశాడు. గుహలో నుంచి నల్లని పొగ బయటికి వచ్చి, తాటిచెట్టు ప్రమాణాన ఆకాశంలోకి లేచింది. కొండ ఎక్కుతున్న ముగ్గుర్నీ, ఆశ్చర్య పరిచిన దృశ్యం అదేనని జయమల్లు గ్రహించాడు. ఇప్పుడు తనేం చేయాలి? బ్రహ్మదండి మాంత్రికుడితో, చెప్పాలా? చెప్పక పోతే.....\nఈలోపల రాజుగారి అంగరక్షకుడు కొండ దగ్గిర నుంచి పంపిన సైనికుడు బ్రహ్మపురం కేసి వాయువేగ మనోవేగాలతో పరిగెత్తుతు న్నాడు. వాడికి అదృష్టం కొద్దీ దారిలో, గుర్రా న్నెక్కి పోతున్న ఒక శతవృద్ధు కనిపించాడు. ఇదే అదననుకుంటూ సైనికుడు కత్తి దూసి, ఆ వృద్ధుణ్ణి భయపెట్టి గుర్రం నుంచి కిందికి లాగి, దాన్నెక్కి నగరం కేసి దౌడు తీశాడు.\nకోట ముఖద్వారం దాటి ఆవరణలోకి అడుగు పెడుతూనే, సైనికుడు, “మహా రాజా, మహారాజా!” అంటూ కేకలు పెట్టాడు. ఆ కేకలు వింటూనే కొత్తగా నియమితుడైన సేనానాయకుడు భవనంలో నుంచి బయిటికి వచ్చి, “ఏయ్, నోరుముయ్! ఏకంగా మహా రాజుగారినే కేకలుపెట్టి పిలుస్తున్నావే, నీకే మన్నా మతి పోయిందా? ఏమిటీ సంగతి?” అని గద్దించి అడిగాడు.\nసైనికుడు దానితో అదురుకుని, “సేనానీ, రాజుగారి అంగరక్షకుడు నన్ను పంపాడు. కొండమీద వున్న గుహలో నుంచి నల్లని పొగ బయలుదేరి ఆకాశం ఎత్తు లేస్తున్నది. గుహలో మాంత్రికు డొకడున్నాడనీ, వాడే లోగడ సేనానాయకుణ్ణి చంపాడనీ, ఒక ముసలివాడు చెప్పాడు. ఆ వార్త రాజుగారికి చెప్పి, మరికొందరు సైనికుల్ని వెంటపెట్టుకు రావలసిందిగా అంగరక్షకుడు నన్నుపంపాడు,” అన్నాడు.\n“అదీ చెప్పవలసిన తీరు! ఒక్కగుక్కలో అన్నీ చెప్పేశావ్. ఇక నోరు మూసుకుని నా మెటరా,” అంటూ సేనానాయకుడు, సైనికుణ్ణి వెంటపెట్టుకుని రాజుగారి దగ్గిరకు వెళ్ళాడు.\nరాజుగారూ, రాజగురువూ సేనానాయ కుడు చెప్పినదంతా విని, సైనికుణ్ణి, “ఆ ముసలివాడెవరు?” అని ప్రశ్నించారు.\n“వాడు మాకు అడవిలో కనిపించాడు. తను అడవిలో కందమూలాలూ, ఆకులల ములూ తిని బతుకుతుంటానని చెప్పాడు,” అన్నాడు సైనికుడు.\n“గుహలో నుంచి పొగరావటానికి కారణం మాంత్రికుడే ఎందుకై వుండాలి? శత్రు సైనికు లెందుక్కాకూడదు?” అని ప్రశ్నిం చాడు రాజగురువు.\n“కాదని ఆ ముసలాడే చెప్పాడు. తను అడవిలో ఆ మాంత్రికుణ్ణి చాలాసార్లు చూశా డట. వాడుండే గుహకూడా తనకు తెలుసు నన్నాడు,” అన్నాడు సైనికుడు.\n“వింత జంతువును గురించి ఆ ముస లాడి కేమైనా తెలుసా?” అని రాజుగారు ప్రశ్నవేశాడు.\n“ఆ వింతజంతువు ఆ మాంత్రికుడి సృష్టే నని ముసలాడి నమ్మకం. తను మాత్రం ఆ జంతువును చూడలేదన్నాడు, మహారాజా,\" అన్నాడు సైనికుడు.\n\"గురువర్యా, ఏమిటి కర్తవ్యం?” అన్నాడు రాజుగారు.\nరాజగురువు ఓ క్షణకాలం ఆలోచించి, “ఆ కొండ మీది గుహలో ఎవడో మాంత్రికు డున్నాడనేందుకు సందేహం లేదు. శత్రు సైనికులైతే అంత తెలివి తక్కువగా గుహలో నుంచి పొగ బయట పడనివ్వరు. అలా జరిగితే వాళ్ళ రహస్యం మనకు తెలిసి పోతుందిగదా. కనుక, అంత తెలివితక్కువ శత్రువులుండరు. ఇప్పుడు నా అనుమానం ఏమిటంటే, ఆ మాంత్రికుడు ఏదో పెద్ద ఎత్తున గుహలో హోమం చేస్తున్నాడని. లేక పోతే అంత పొగ ఒక్కసారిగా బయట పడేం దుకు వీలులేదు. వాణ్ణి మనం ప్రాణాలతో పట్టుకోవాలి,” అన్నాడు.\n“వాడు దుష్టమాంత్రికుడు గదా. మనం రహస్యంగా వెళ్ళి వాణ్ణి పట్టుకోగలమా?” అన్నాడు రాజుగారు నిస్పృహకనబరుస్తూ.\n“అదంతా నాకు వదలండి. నేను మంత్ర శాస్త్రం తెలిసిన వాడినైనా, ఇంత వరకూ దాన్ని ఉపయోగంలో పెట్టలేదు. ఆ దుష్టుడి మంత్ర శక్తిని హరించి, వాణ్ణి ఎలా చేజిక్కించుకో వాలో నాకు తెలుసు,” అంటూ రాజగురువు, సేనానాయకుడికేసి తిరిగి, “సేనానీ, మెరికల వంటి వాళ్ళను ఓ పదిమంది సైనికుల్ని ఏరి వెంటనే బయలుదేరేందుకు సిద్ధం చేయి,” అన్నాడు.\nపది నిమిషాలు గడిచీ గడవక ముందే రాజగురువూ, సేనానాయకుడూ, సైనికులూ గుర్రాలెక్కి, నగరం వదిలి అడవి మార్గాన కొండ దగ్గిరకు బయలుదేరారు. అంగరక్ష కుడు పంపిన సైనికుడు దారితీస్తున్నాడు.\nగుహముందు కావలివున్న జయమల్లు కొండను సమీపిస్తున్న రాజగురువునూ, ఇతర సైనికులనూ చూశాడు. ఇంతకు ముందు అడవికి అడ్డం పడి పరిగెత్తిపోయిన సైని కుడు, వీళ్ళందర్నీ వెంటపెట్టుకు వస్తున్నా డని అతడికి అర్థం అయింది. గుహలో నుంచి బయటికి వెలువడుతున్న పొగ మాంత్రికుణ్ణి పట్టిచ్చింది. వాడు రాకాసి లోయలో వున్న వేటికోసమో చేసే ప్రయత్నంలో మైమరిచి, తన గొంతుకు ఉరితాడు పడనున్న సంగతే గుర్తించటం లేదు!\nజయమల్లు చప్పున వెనుదిరిగి గుహదగ్గి రకు వెళ్ళాడు. లోపల కంచులా మోగుతున్న బ్రహ్మదండి మాంత్రికుడి గొంతు చప్పున ఆగి పోయింది. ఆ వెంటనే కేశవుడి గొంతు విని పించింది. అతడు చెపుతున్నాడు: “వింధ్యా రణ్యాల కవతల ఒక గొప్ప కొండలోయ వున్నది. అదే రాకాసి లోయ. ఆ లోయలో ఒకచోట ఎత్తయిన ఒక రావిచెట్టు. దాని కింద ఒక పాము పుట్ట.....\" బ్రహ్మదండి మాంత్రి కుడు ఎక్కడలేని ఆనందంతో పెద్దగా నవ్వుతూ, \"ఊం, కాలభైరవా, చెప్పు, త్వరగా చెప్పు,\" అంటూ కేశవుడి భుజం మీద మంత్ర దండంతో గట్టిగా చరిచాడు.\n“ఎండిమోడుగా వున్న చెట్టువెన్నెల రాత్రి ఫల పుష్పాలతో నిండిపోతుంది. పులి రాజును చంపి, చర్మం వలిచి, దాన్ని....” కేశవుడు మాట మధ్యలోనే ఆగి, చేత్తో గొంతు గట్టిగా పట్టుకుని వణికిపోతూ వెనక్కూ ముందుకూ ఊగసాగాడు.\nకేశవుడి వాలకం చూస్తూనే, బ్రహ్మదండి మాంత్రికుడు గుహదద్దరిల్లేలా, “ఆ... ఎవడు వాడూ? నా మీదే మంత్ర ప్రయోగం చేశాడా? కాలభైరవుడి నోరు కట్టుబడేలా చేశాడా?” అంటూ హుంకరించాడు. జయమల్లు ఒక్క గంతులో గుహముందు నుంచి పరిగెత్తి కొండ దిగువకేసి చూశాడు. గుర్రాల మీద వచ్చిన వాళ్ళల్లో నుంచి, ఒకరు కిందికి దిగి, కమండ లంలో నుంచి నీళ్ళు తీసుకుని, కొండరాళ్ళ మీద చల్లుతూండటం అతడికి కనిపించింది. అతడు రాజగురువు!\nబ్రహ్మదండి మాంత్రికుడితోపాటు, తనూ, కేశవుడుకూడా రాజభటులకు చిక్కి పోతా మని జయమల్లు భయపడ్డాడు.\n“గురురాయా, గురురాయా!\" అంటూ జయమల్లు గుహలోకి పరిగెత్తి, \"బ్రహ్మపుర సైనికులు కొండ ఎక్కి వస్తున్నారు,” అన్నాడు మాంత్రికుడితో.\nమాంత్రికుడు పళ్ళు పటపట కొరికి, “వాళ్ళు సైనికులయితే మనకేం భయంరా, శిష్యా. వాళ్ళవెంట తుచ్ఛ మాంత్రికుడెవడో ఒకడున్నాడు. వాడు మన ఉపాసకుల ఊడల మర్రి నోరు కట్టేశాడు. సరే, ఆ తుచ్ఛుణ్ణి కాల భైరవుడికి బలిపెట్టక మానను,” అన్నాడు.\n“ఆ తుచ్ఛమాంత్రికుడు నోరు కట్టేసే లోపల మనకు కావలసిన సంగతులన్నీ, కాలభైరవుడు చెప్పేశాడా, గురురాయా?” అని అడిగాడు జయమల్లు.\nహఠాత్తుగా బ్రహ్మదండి మాంత్రికుడి కను బొమలు ముడివడినై. అతడు అనుమానంగా జయమల్లుకేసి చూస్తూ, “నీవేమైనా చాటున దాగివుండి, గుహలో జరుగుతున్నదంతా చూశావా ఏరా, శిష్యా?” అని అడిగాడు.\n“అదేమిటి గురురాయా! నన్ను బయట కావిలి వుండమన్నారు గదా? మీ ఆజ్ఞపాలించ బట్టే, నేనా బ్రహ్మపురి సైనికుల్ని చూడటం తటస్థించింది. గుహలో జరుగుతున్నదేమిటో చూస్తూ కూచుంటే, కొండను సమీపిస్తున్న శత్రువులనెలా చూడగలిగేవాడిని?” అన్నాడు జయమల్లు అమాయికంగా.\nఅప్పటివరకూ మైకంలో వున్న వాడిలా అటూ ఇటూ ఊగుతున్నకేశవుడు, చప్పున లేచి నిలబడి, చుట్టూ కలయచూస్తూ, \"నే నెక్కడున్నాను? నేనెవణ్ణి?” అంటూ కేకలు ప్రారంభించాడు.\nమాంత్రికుడు అతణ్ణి సమీపించి భుజం పట్టుకుని కుదుపుతూ, “నువ్వు కేశవుడివి. మహామాంత్రికుడైన బ్రహ్మదండి గుహలో వున్నావు. తెలిసిందా? అడుగో చూడు, ఉపాస కుల ఊడలమర్రి, ఉన్మత్త భైరవుడు!\" అన్నాడు ఆవేశంతో.\nకేశవుడు కాలభైరవుడి విగ్రహం కేసి చూసి, “కాలభైరవుడి కళ్ళల్లో వెలుగు కొంచెం తగ్గి నట్టుందేం?” అన్నాడు.\nజయమల్లు ఏదో చెప్పబోయేంతలో మాంత్రికుడు అతణ్ణి వారించి, \"మరేం లేదు, కేశవా. నేను అజాగ్రత్తగా వున్న సమ యంలో, ఒక తుచ్ఛ మాంత్రికుడు, నా మీద దొంగదెబ్బ తీశాడు. నువ్వేమీ భయపడకు. వాణ్ణి కొద్ది క్షణాలలో కాలభైరవుడికి బలి పశువును చేస్తాను,\" అంటూ అమితావేశంతో హుంకరించాడు.\n“గురురాయా, మనం ఇక్కడ కాలయా పన చేసేందుకు లేదు. ఎటైనా పారిపోదాం. మార్గం చూపండి,\" అన్నాడు జయమల్లు.\n“పారిపోవటమా? ఈ మహామాంత్రికుడు బ్రహ్మదండి, శత్రువులకు భయపడి పారి పోవటమా? ఎంత మాటన్నావు, శిష్యా! కాల భైరవుడే నాకు రక్ష! ఇక్కణ్ణించే, నా మీద దొంగ దెబ్బ తీసిన నీచుణ్ణి హతమారుస్తాను. వాడి పాఠం వాడికే ఒప్ప చెపుతాను. మీ ఇద్దరు మాత్రం ఎక్కడికైనా దూరంగా పోయి దాక్కోండి?” అంటూ బ్రహ్మదండి మాంత్రి కుడు కాలభైరవుడి విగ్రహం కేసి నడిచాడు.\nకేశవుడు తన విల్లంబులు తీసుకున్నాడు. ఆ తరవాత జయమల్లూ అతడూ కలిసి, గుహ నుంచి బయిటికి వచ్చి, జాగ్రత్తగా రాళ్ళ వెన కగా నక్కుతూ, ఏనుగుల కొలను కేసి వేగంగా పారిపోసాగారు. -(ఇంకావుంది)",
            "book_page_end": 18,
            "story_id": "2006_03_05",
            "raw_genre_backup": "ఫాంటసీ ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "రత్నమాల",
            "book_page_start": 19,
            "pdf_page_start": 19,
            "pdf_page_end": 23,
            "author": "చందమామ బృందం",
            "genre": "బేతాళ కథలు",
            "moral": "నిస్వార్థంగా, మనస్ఫూర్తిగా ఇతరులకు మేలు చేస్తేనే నిజమైన సంతోషం కలుగుతుంది. స్వార్థంతో చేసే పనులు శాపాలకు దారి తీస్తాయి.",
            "keywords": [
                "రత్నమాల",
                "బైరాగి శాపం",
                "భిక్షాటన",
                "విక్రమార్కుడు",
                "శివాని"
            ],
            "characters": [
                "విక్రమార్కుడు",
                "బేతాళుడు",
                "శ్రీనివాసుడు",
                "గౌరవుడు",
                "భైరవుడు",
                "బైరాగి",
                "దేవయ్య",
                "శివాని",
                "దేవకి"
            ],
            "locations": [
                "శ్మశానం",
                "సిరిపురం",
                "మార్కాపురం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కొని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, నీవెవరో ఒక మంత్ర సిద్ధుడైనవాణ్ణి అవమానించి, అతడివల్ల శాపగ్రస్తుడివై ఇలా రాత్రివేళ శ్మశానంలో నానా కష్టాలూ అనుభవిస్తున్నావేమో అన్న శంక కలుగుతున్నది. గృహస్థుల ఇళ్ళకు అతిథి, అభ్యాగతులుగా వచ్చే సాధు, సన్యాసి, బైరాగుల్లో కొందరు మంత్రవిద్యల్లో ఆరితేరిన వారుంటారు. ఆ సంగతి గ్రహించ లేని గౌరవుడు అనేవాడు, మిడిసి పాటుతో ప్రవర్తించి ఒక బైరాగి వల్ల శాపం పొంది ఎలా కష్టాల పాలయ్యాడో చెబుతాను, శ్రమ తెలియకుండా, విను,” అంటూ ఇలా చెప్ప సాగాడు:\nశ్రీనివాసుడు సిరిపురంలో ప్రముఖ వ్యాపారి. ఆయన భార్య సుజాత అనుకూలవతి, సుగుణవతి. ఇద్దరు కొడుకుల్లో పెద్దవాడు భైరవుడు నెమ్మదస్థుడు. చిన్నవాడు గౌరవుడు దుడుకు మనిషి.\nఒక రోజున వాళ్ళింటికి ఓ బైరాగి వచ్చి భోజనం పెట్టమన్నాడు. సుజాత ఆయనకు కమ్మని విందు భోజనం పెట్టింది. భైరవు డాయనకు వినయంగా సేవలు చేశాడు. గౌరవుడు మాత్రం ఆకలికి భిక్షాందేహి అంటూ వచ్చినవాడికిన్ని మర్యాదలేమిటని చిరాకు పడ్డాడు.\nబైరాగి అది విని, “అన్నార్తులను ఈ సడిం చకు. మున్ముందు నువ్వే బిచ్చమెత్తుకుని జీవించాల్సిరావచ్చు,” అన్నాడు.\n“మా ఇంట్లో భోంచేసి నన్నే శపించే నీలాంటి దుష్టుల్ని నేను లెక్కచేయను,’ అని గౌరవుడు అక్కణ్ణించి వెళ్ళిపోయాడు.\nశ్రీనివాసుడు, సుజాత, భైరవుడు, బైరాగి మాటలకు భయపడి, గౌరవుడి తప్పు కాయ మని బ్రతిమాలారు. బైరాగి నవ్వి, “మీకేం కావాలో కోరుకోండి!” అన్నాడు.\n“మాకే కోరికలూ లేవు. గౌరవుడి దుడుకు తనం తగ్గే ఉపాయం చెప్పండి,” అని కోరారు.\nబైరాగి వారితో, “మీ ఇంట గౌరవుడి వంటి దుష్టుడు పుట్టడం ఆశ్చర్యం. మీరు అతడి కతణ్ణి విడిచి పెట్టండి. మీకేం కావాలో కోరు కోండి,” అని హితవు చెప్పాడు.\n“గౌరవుడి భవిష్యత్తు బాగుండాలని తప్ప, మాకే కోరికలూ లేవు,\" అన్నారు ముగ్గురూ.\nబైరాగి, “అతడి వక్రబుద్ధిని, మార్చేశక్తి నాకు లేదు,” అంటూ నిట్టూర్చి, ధగధగ మెరుస్తున్న ఒక రత్నమాలను తన అంగీలోంచి తీసి శ్రీనివాసుడికిచ్చి, “ఈ మాల మహిమా న్వితం! దీన్ని పూజామందిరంలో ఉంచి పూజిం చండి. ఇది మిమ్మల్ని కాపాడుతుంది. కానీ దీన్ని అనర్హులు ధరించినా, దానం చేసినా ఎలాంటి ప్రయోజనం వుండదు,” అని చెప్పాడు. గౌరవుడు బాగుపడాలన్న ఆశతో, శ్రీనివాసుడా మాలను బైరాగి సమక్షంలోనే పూజా మందిరంలో వుంచాడు. బైరాగి వారిని దీవించి వెళ్ళిపోయాడు.\nకొంతకాలంగడిచింది. ఒక రోజున శ్రీనివా సుడు కొడుకులిద్దర్నీ పిలిచి, “నాకు వృద్ధాప్యం చేరువవుతున్నది. నా తనువు, మనసు విశ్రాంతి కోరుతున్నాయి. ఇకమీదట భైరవుడు వ్యాపారం కొనసాగిస్తాడు. గౌరవుడు, అన్నకు చేదోడువా దోడుగావుండాలి,” అన్నాడు.\nతండ్రి, అన్నకు పెద్దరికమిచ్చాడని అలి గిన గౌరవుడు, తానిక ఆ ఇంట్లో వుండననీ, తనకు కొంత డబ్బిస్తే, స్వంతంగా వేరే వ్యాపారం చేసుకుంటాననీ అన్నాడు. చేసేది లేక శ్రీనివాసుడు అతడికి కొంత డబ్బిచ్చాడు. గౌరవుడా డబ్బు తీసుకుని ఇంట్లోంచి వెళ్ళి పోయాడు. ఐతే, అతడే వ్యాపారం చేసినా నష్టాల మీద నష్టాలొచ్చి, ఏడాదిలోనే తండ్రి ఇచ్చిన డబ్బంతా అయిపోయింది.\nగౌరవుడు ఇంటికి తిరిగివచ్చి తండ్రితో, తను వ్యాపారంలో పూర్తిగా నష్టపోయానని చెప్పి, “అన్నయ్య వ్యాపారంలో రాణిస్తే అది వాడిగొప్పతనం కాదు. నేను రాణించక పోతే అది నా తప్పూ కాదు. అంతా పూజా మందిరం లోని రత్నమాల మహిమ. నాకా రత్నమాల ఇస్తే, బాగుపడేదాకా దగ్గర వుంచుకుని తిరిగి ఇచ్చేస్తాను,” అన్నాడు.\n“రత్నమాలను పూజామందిరం నుంచి తీస్తే అరిష్టంచుట్టుకుంటుంది. ఆ మాలను గురించి బైరాగి చెప్పిందేమిటో, ఆ తర్వాత మా ద్వారా విని కూడా, నువ్వింకా ఆ మాల కావాలనడం, నీది వక్రబుద్ధి అని చెప్పుకోవ డమే!” అన్నాడు శ్రీనివాసుడు.\nతండ్రి మాటలు గౌరవుడికి కోపం తెప్పిం చినై. ఆ రాత్రి అంతా నిద్రపోయాక అతడు ఇంట్లోంచి కొంత డబ్బూ, రత్నమాలా తీసు కుని, ఊరొదిలి తెల్లవారే సరికి మరొక ఊరు చేరాడు. ఆ ఊరు చాలా పెద్దది. చుట్టూవున్న ఐదారు ఊళ్ళకు కూడలిస్థలం.\nఅలాంటి ఊరు వస్త్రవ్యాపారానికి అను వుగా వుంటుందని భావించిన గౌరవుడు, అక్కడ ఒక ఇల్లు అద్దెకు తీసుకుని, దాపుల వున్న పట్టణానికి పోయి, భారీగా వస్త్రాలు కొనుగోలు చేశాడు. తిరుగు ప్రయాణంలో వాటిని ఒక ఒంటెద్దు బండిలో వేసుకుని వస్తుండగా, హఠాత్తుగా ఉరుములూ మెరుపు లతో జడివాన ప్రారంభమైంది.\nఆ తర్వాత కొద్దిసేపటికి ముగ్గురు దొంగలు బండిని అటకాయించి బండివాడికీ, గౌరవు డికీ కత్తులు చూపి బెదిరించి, బండిని మరో మార్గం పట్టించారు. గౌరవుడు తన దురదృష్టా నికి చింతిస్తూ ఊరు చేరి, తన ఇంటిని సమీ పించే సరికి, అది పిడుగు పాటుకు గురై భగ భగమండిపోతున్నది.\nఈ జరిగిన రెండు దుర్ఘటనలతో గౌరవుడికి తన దగ్గరున్న రత్నమాల విషనాగుకంటే భయంకరంగా తోచింది. అతడు దాన్ని వది లించుకోవడం ఎలాగా అని ఆలోచిస్తూండగా, బైరాగి, కాలిబూడిదై పోతున్న ఇంటి ముందు కనిపించి, “ఓ పాపీ, నీ దుష్ప్రవర్తనే నీకు శాపమైంది! ఈ రోజు నుంచీ ఊళ్ళు తిరు గుతూ బిచ్చమెత్తుకుని పొట్టపోసుకో. నిన్ను నిస్వార్థంగా, మనస్ఫూర్తిగా పెళ్ళిచేసుకుంటా నన్న అమ్మాయికిస్తే, నీకా రత్నమాల నుంచి విముక్తి లభిస్తుంది,” అని చెప్పాడు.\nఅప్పట్నించీ గౌరవుడు భిక్షాటన చేస్తూ ఊళ్ళు తిరగసాగాడు. ఎవరైనా అమ్మాయి కనిపిస్తే తన కథ చెప్పుకుని, తనను పెళ్ళాడితే రత్నమాల ఇస్తాననేవాడు. రత్నమాల కోసం ఆశ పడి, ఇద్దరు ముగ్గురు, బిచ్చగాడైనా అతణ్ణి పెళ్ళాడతామన్నారు. కానీ వాళ్ళకిచ్చిన మరు క్షణమే రత్నమాల, గౌరవుడి దగ్గరకు వచ్చేసింది.\nఅలా కొన్నాళ్ళకు గౌరవుడు మార్కాపురం అనే ఊరు చేరుకున్నాడు. అక్కడ దేవయ్య అనే అతడున్నాడు. తల్లిదండ్రులు చిన్నప్పుడే పోగా, కాయకష్టం చేసి జీవిస్తూ, చెల్లెలు శివానిని పెంచి పెద్ద చేశాడు. ఆ అన్నాచెల్లె ళ్ళకు ఒకరంటే ఒకరికి ప్రాణం.\nదేవయ్య ఆ ఊళ్ళో వుండే దేవకి అనే అందమైన అమ్మాయిని ప్రేమించాడు. నాలు గిళ్ళల్లో పనులు చేస్తూ జీవిస్తున్న దేవకికి నా అన్నవాళ్ళు లేరు. డబ్బున్నవాణ్ణి చేసుకుని సుఖంగా జీవించాలని ఆమె ఆశ. అది తెలి సిన దేవయ్య, ఆమెకు తన ప్రేమ గురించి చెప్పడానికి సంకోచించాడు. అన్న మనసెరి గిన శివాని, దేవకిని కలుసుకుని, “నా అన్న ప్రేమించిన నిన్ను, నేను వదినగా భావిస్తు న్నాను. అన్న నాకు దేవుడైతే వదిన దేవత. నా అన్నను పెళ్ళిచేసుకో,” అని అడిగింది.\n“దేవతలు రత్నమాల ధరిస్తారు. నాకో రత్నమాల తెచ్చివ్వు. నీ అన్నను పెళ్ళి చేసు కుంటాను,” అన్నది దేవకి వెంటనే.\n“రత్నమాల కోసం ఏమైనా చేయగలను కానీ, అది డబ్బుకుతప్ప దొరకదే!” అన్నది శివాని బాధగా.\nసరిగ్గా అప్పుడే భిక్షం కోసం ఆ ఇంటి ముందు కొచ్చిన గౌరవుడా మాటలు విన్నాడు. అతడు శివానిని గుచ్చిగుచ్చి చూస్తూ, “డబ్బ డక్కుండా నీకు రత్నమాల ఇస్తాను. మరి నన్ను పెళ్ళి చేసుకుంటావా?” అంటూ సంచీలోవున్న మాలను బైటకు తీశాడు.\nరత్నమాలను చూస్తూనే శివాని కళ్ళు మెరిశాయి. ఆమె మారాలోచనలేకుండా గౌరవుణ్ణి పెళ్ళి చేసుకోవడానికి ఇష్టపడింది.\nగౌరవుడు రత్నమాలను శివాని చేతిలో పెడితే, అది అక్కడ స్థిరంగా వుండిపోయింది. శివాని దానిని దేవకి మెడలో వేసింది.\nగౌరవుడు పరమానందంగా, “ఆహా! నాకు బైరాగి శాపం నుంచి విముక్తికలిగింది. ఆయన చెప్పినట్టు నన్ను మనస్ఫూర్తిగా పెళ్ళాడే అమ్మాయివి దొరికావు,” అన్నాడు.\nఆ సమయంలో చెల్లెలు శివాని కోసం అటుగా వచ్చిన దేవయ్య, గౌరవుడు తన దుడుకు స్వభావం వల్ల బైరాగి శాపానికి గురై బాధలు పడ్డాడే తప్ప, మంచి కుటుంబానికి చెందిన వాడని అతడి ద్వారా వివరంగా సంగతి తెలుసుకుని చాలా సంతోషించాడు. ఆ తర్వాత గౌరవుడికి, శివానీతోనూ; దేవయ్యకు, దేవకితోనూ పెళ్ళిళ్ళు జరిగాయి.\nబేతాళుడు ఈ కథ చెప్పి, “రాజా, బైరాగి తను ఇచ్చిన రత్నమాలవల్ల, శ్రీనివాసుడి కుటుంబానికి మేలు జరుగుతుందని చెప్పాడు. కానీ, దానికి విరుద్ధంగా గౌరవుడు తన దుందుడుకుతనం కొద్దీ శాపగ్రస్తుడై బిచ్చగాడుగా ఊళ్ళుపట్టిపోయాడు. ఇది శ్రీనివాసుడి కుటుంబానికి మేలు జరగడం కాదుగదా? ఆ రత్నమాలవల్ల గౌరవుడికి మాత్రం జరిగిన మేలేపాటి? ఆ మాలవల్ల నిజంగా మేలు పొందినవాడు దేవయ్యగదా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలి పోతుంది,” అన్నాడు.\nదానికి విక్రమార్కుడు, “బైరాగి, గౌరవుడి కిచ్చిన శాపంలోని వింతా, విడ్డూరమేమంటే, దానివల్ల గౌరవుడికేకాక, ఇతరులకు కూడా మేలు జరిగింది. గౌరవుడు నానా కష్టాలకూ గురైన తర్వాత, శ్రీనివాసుడి కుటుంబం ఆశించినట్టు సరైన మార్గంలోకి వచ్చాడు. అతడు, శివానీకి భర్త అవడం ఆమెకు జరిగిన మేలు. దేవయ్యకు తను ప్రేమించిన అమ్మాయి లభించింది. ఇందువల్ల, బైరాగి శాపం అంద రికీమేలు చేసిందనడంలో సందేహం లేదు,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు. (కల్పితం) [ఆధారం : \"వసుంధర” రచన]",
            "book_page_end": 23,
            "story_id": "2006_03_06",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని: పాదుకల ఊరేగింపు",
            "book_page_start": 24,
            "pdf_page_start": 24,
            "pdf_page_end": 24,
            "author": "చందమామ బృందం",
            "genre": "సాంస్కృతిక వ్యాసం",
            "moral": "చందమామ బృందం",
            "keywords": [
                "పాదుకల యాత్ర",
                "తుకారాం",
                "జ్ఞానేశ్వర్",
                "భక్తి",
                "మహారాష్ట్ర"
            ],
            "characters": [
                "తుకారాం",
                "జ్ఞానేశ్వర్",
                "విఠలనాధుడు"
            ],
            "locations": [
                "మహారాష్ట్ర",
                "పూణే",
                "పంధర్‌పూర్",
                "దేహూ",
                "ఆలందీ"
            ],
            "content": "యేటా జూన్-జూలై మధ్య మహారాష్ట్రలో సుప్రసిద్ధమైన రెండు ‘పల్లకీయాత్ర’లు జరుగుతాయి. సాధారణంగా ఈ పల్లకీల వెంట ఐదు నుంచి పదిలక్షల మంది భక్తులు, రెండు దిశల నుంచి పూణేను చేరుకుని గమ్యం కేసి పయనమవుతారు. ఈ పల్లకీలలో నాలుగయిదు వందల సంవత్సరాలకు పూర్వం జీవించిన భక్తకవులు తుకారాం, జ్ఞానేశ్వర్ కొయ్య పాదుకలను ఉంచి మోసుకు వెళతారు. పూణే, పంధరూర్ల మధ్య దాదాపు 2 8 రోజుల పాటు జరిగే ఈ యాత్రలో భక్తులు 200 కి.మీ. దూరం పాదరక్షలు లేకుండా నడుస్తారు. ఆ సమ యంలో వారు కనబరచే భక్తి శ్రద్ధలు, క్రమశిక్షణ అబ్బురపరుస్తాయి. గత జూన్ నెల 30వ తేదీ దేహూ, ఆలందీ సింహ ద్వారాల గుండా దాదాపు 6,00,000 మంది భక్తులు పూణే నగరాన్ని చేరుకున్నారు. దేహూ నుంచి తుకారాం పాదుకలనూ, ఆలందీ నుంచి జ్ఞానేశ్వర్ పాదుకలనూ తీసుకువచ్చారు. మరునాడు వాళ్ళందరూ విఠలనాధుడనే విష్ణువు దేవాలయమున్న పంధర్ పూర్కు బయలుదేరారు. 29వ తేదీ అక్కడికి చేరుకున్నారు. ఉత్సవ స్ఫూర్తితో ఆనం దోత్సాహాలతో సాగే ఈ ఊరేగింపులో పాల్గొనే భక్తులకు ఏమాత్రం అలసట కలగడం లేదు!",
            "book_page_end": 24,
            "story_id": "2006_03_07",
            "raw_genre_backup": "సాంస్కృతిక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "చందమామ కబుర్లు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వార్తా వ్యాసం",
            "moral": "చందమామ బృందం",
            "keywords": [
                "స్పైడర్ మ్యాన్",
                "పవిత్ర ప్రభాకర్",
                "తిరుక్కురళ్",
                "టి షర్ట్స్",
                "యోగం"
            ],
            "characters": [
                "పవిత్ర ప్రభాకర్",
                "మీరా పార్కర్",
                "మేరీ జేన",
                "అంకుల్ భీమ్",
                "జీవ కె. కాంగ్"
            ],
            "locations": [
                "ముంబాయి",
                "తిరుప్పూరు",
                "ఇటలీ"
            ],
            "content": "పంచకట్టులో స్పైడర్ మ్యాన్\nపిల్లల అభిమాన కామిక్ పాత్ర స్పైడర్ మ్యాన్ ఇప్పుడు భారతీయ పత్రికలలో పంచకట్టులో సాక్షాత్కరించనున్నాడు. ఈ నూతన భారతీయ అవతారంలో స్పైడర్మ్యాన్ పేరు పవిత్ర ప్రభాకర్. ముంబాయి వీధులలో పవిత్ర ప్రభాకర్, గుండాల ఆటకట్టించడం తొలి భాగంలో చూపబడుతుంది. ఒక యోగి నుంచి అతీత శక్తులను పవిత్ర ప్రభాకర్ వరంగా పొందుతాడు. సాలెపురుగులా దారం అల్లే తన అద్భుత శక్తిని పవిత్ర ప్రభాకర్ దుష్టశక్తులను తుదముట్టించడానికి ఉపయోగించుకునేలా యోగి ఆశీర్వదిస్తాడు. పవిత్ర ప్రభాకర్ పాత్రలో మీరా పార్కర్ను, ప్రభాకర్ స్నేహితురాలు మీరా జైన్ పాత్రలో మేరీ జేనను, అంకుల్ భీమ్ పాత్రలో అంకుల్ బెను పాఠకులు సులభంగా పోల్చుకోకలుగుతారు. భారతీయ స్పైడర్ మ్యాన్ రచయిత జీవ కె. కాంగ్.\nటి షర్ట్స్ మీద 'తిరుక్కురళ్' ద్విపదలు\nకోయంబత్తూరు సమీపంలోని తిరుప్పూరు-బనియన్లు, సాక్స్, గ్లోవ్స్, టి షర్ట్స్ మొదలైన అల్లిక దుస్తులకు చాలా ప్రసిద్ధిగాంచింది. ఇక్కడ తయారయ్యే దుస్తులకు విదేశాల్లో మంచి గిరాకీ ఉంది. ఇటీవల ఒక కంపెనీ టి-షర్ట్ శాంపిల్స్ ఇటలీకి పంపింది. వాటి మీద తమిళంలో ‘తిరుక్కురళ్' ద్విపదలను ముద్రించి పంపింది. వాటిని చూసి కొనుగోలుదార్లు ఆశ్చర్యపోయారు. ఆ ద్విపదలు 2000 సం.లకు పూర్వం రచింపబడినవని, వాటి అర్థాలను విడమరిచి చెప్పడంతో మరింత ముగ్ధులయ్యారు. కంపెనీ తమ టి షర్ట్లకు ‘టీమ్ స్పిరిట్' అనే 'బ్రాండ్ నేమ్’ పెట్టింది. తిరుక్కురళ్ను తమిళంలో ముద్రించడంతో పాటు దాని ఇంగ్లీషు అనువాదాన్ని కూడా ముద్రించ మని ఇటలీ కొనుగోలుదార్లు కోరారు. ఆ కంపెనీ ఇప్పటికే భారతియార్, భారతి దాసన్ కవితలను టి షర్ట్స్ మీద ముద్రించడానికి ఆలోచిస్తోంది. ఇది విజయ వంతమైతే మన ఆధ్యాత్మిక గురువుల చిత్రాలు, వారి సూక్తులు, యోగాసనాల భంగిమలు మొదలైన వాటిని కూడా ముద్రించవచ్చు!",
            "book_page_end": 25,
            "story_id": "2006_03_08",
            "raw_genre_backup": "వార్తా వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "వసంతం ఎప్పుడు వస్తుంది?",
            "book_page_start": 26,
            "pdf_page_start": 26,
            "pdf_page_end": 30,
            "author": "చందమామ బృందం",
            "genre": "జానపద కథ",
            "moral": "కోపం వచ్చి రహస్యాలను బయటపెట్టడం, అత్యాశకు పోవడం ప్రమాదకర పరిణామాలకు దారి తీస్తుంది.",
            "keywords": [
                "జలదేవత",
                "నీమా",
                "చంద్రతల్ తటాకం",
                "రహస్యం",
                "వేసవి"
            ],
            "characters": [
                "నీమా",
                "డోల్నా",
                "చంద్రతల్ జలదేవత"
            ],
            "locations": [
                "లాహోల్",
                "స్పితీ నది",
                "కుంజాంలా కనుమ",
                "చంద్రతల్ తటాకం",
                "హాన్సే గ్రామం"
            ],
            "content": "లాహోల్ను స్పితీ నదితో కలిపే కుంజాంలా కనుమ సమీపంలోని లోయలో చంద్రతల్ అనే తటాకం ఉండేది. శీతాకాలంలో తటాక జలాల పైభాగం గడ్డకట్టుకుపోయేది. వేసవి కాలంలో దట్టమైన పచ్చటి గడ్డితో కొండ చరి యలు ఎంతో అందంగా కనిపించేవి. మంచు కిరీటాలతో కొండ శిఖరాల ప్రతిబింబాలు తటాక జలాలలో మనోహర దృశ్యాలను ఆవిష్క రించేవి. పరిసర ప్రాంతాలలోని గ్రామాల నుంచి గొర్రెల కాపరులు తమగొర్రెల మందలతో అక్క డికి చేరేవారు. గొర్రెలకు కావలసినంత పచ్చగడ్డి లభించడం వల్ల, శీతాకాలం సంకేతాలు మొదల య్యేంత వరకు అక్కడే మకాం చేసేవారు.\nచంద్రతల్ తటాక సమీపంలో ఉన్న హాన్సే గ్రామంలో నీమా అనే యువకుడు అన్న, వదినెలతో కలిసి నివసిస్తూండేవాడు. వదినె డోల్నా గయ్యాళి. శీతాకాలంలో నీమా ఇంటి దగ్గర ఉండేప్పుడు - కట్టెలు చీల్చడం, నీళ్ళు తేవడం లాంటి ఇంటి పనులన్నిటినీ అతనికి పురమాయించేది వదినె డోల్నా. పొద్దస్తమానం తిడుతూ ఉండేది. “ఒక పని చేసీ, చేయక ముందే అలా కూర్చుంటావేమిటి? తొందరగా పెళ్ళి చేసుకుని పెళ్ళాన్ని తెచ్చుకో. నీ పనులూ, నా పనులూ అన్నీ నీ పెళ్ళాం చేసి పెడుతుంది. అప్పుడు హాయిగా కూర్చుని కావలసినంత విశ్రాంతి తీసుకోవచ్చు,” అని సాధిస్తూ ఉండేది.\nఎప్పుడెప్పుడు వేసవి వస్తుందా, ఎప్పుడె ప్పుడు గొర్రెలను తోలుకుని కొండచరియలకు వెళదామా అని నీమా ఎల్లప్పుడూ ఎదురు చూస్తూండేవాడు. వేసవికాలం ఆరంభం కాగానే, వదినె ఇచ్చే ఆహార పదార్థాలను తీసుకుని, గొర్రెలను తోలుకుని కొండల మీదికి వెళ్ళే వాడు. కాళ్ళ కింద పచ్చిక తగలగానే గొర్రెలు సంతోషంతో ఎగిరేవి. నీమా గొర్రెలను మేయడా నికి వదిలి, దాపుల నున్న గుహను శుభ్రం చేసి, తెచ్చుకున్న ఆహారపదార్థాలను ఒక మూలలో పెట్టి, గొర్రెల రక్షణకు వృత్తాకారంలో తడికల దడి నిర్మించేవాడు. అవన్నీ పూర్తయ్యాక గుహ ముందు ఎండుటాకులు పరుచుకుని వెల్లకిలా పడుకుని ముల్కీలా కొండ శిఖరం మీది మేఘా లను చూస్తూ కాలం గడిపేవాడు.\nసాయంకాలానికి వెళ్ళి, గొర్రెలను మళ్ళించి తడికల దడిలోకి తోతేవాడు. తరవాత ఆకలికి ఇంత తిని, ప్రజలు కథలు కథలుగా చెప్పు కునే చంద్రతల్ జలదేవతను గురించి కలలు కంటూ నిద్రపోయేవాడు.\nఅది ఒక పున్నమి రాత్రి. నీమా తటాకం సమీపంలో చలిమంట ముందు కూర్చుని ఉన్నాడు. చంద్రతల్ నిర్మల జలాలలో నిండు చంద్రుడి బింబం అందంగా ప్రతిఫలిస్తున్నది. ఉన్నట్టుండి ఒక స్త్రీ కంఠస్వరం వినిపించింది. మొదట నీమా తన భ్రమ అనుకున్నాడు గాని, కంఠస్వరం వినిపించిన దిశ కేసి చూస్తే తెల్లటి దుస్తులతో ఒక అందమైన యువతి తటాకం ఒడ్డుకు దగ్గరగా నిలబడి ఉంది.\nఆమె నీమా కేసి మెల్లగా నడిచి వచ్చి, “నేను చంద్రతల్ జలదేవతను. నిన్ను చాలా రోజు లుగా చూస్తున్నాను. నీతో స్నేహం చేయాలను కుంటున్నాను. నువ్వు చాలా అందంగా ఉన్నావు. నీ పేరేమిటి?” అని అడిగింది మృదువైన కంఠ స్వరంతో.\n“నా పేరు నీమా. హాన్సే గ్రామం మాది. వేసవిలో పచ్చిక లభిస్తుంది గనక, గొర్రెలు తోలుకుని వస్తాను. ఎవరూ చూడనప్పటికీ, చంద్రతల్ జలదేవత గురించి పలువురు చెప్పు కోవడం చాలా విన్నాను,\" అన్నాడు నీమా సంతో షంగా నవ్వుతూ.\n“నీమా, నువ్వు ఇక్కడికి వచ్చినప్పుడల్లా నాకు వసంత కాలం. వెళ్ళినప్పుడు శీతాకాలం. నువ్వు నిద్ర పోతూండడం చూస్తే నా కెంతో ఆనందం కలుగుతుంది. నేను రాత్రి సమయంలో మాత్రమే తటాకం నుంచి వెలు పలికి రాగలను. ఈ రాత్రే నువ్వు మేలుకుని ఉండడం చూడడం తటస్థించింది. అందువల్లే తెగువతో నీ దగ్గరికి వచ్చాను. నువ్వు నాతో రాగలవా?” అని అడిగింది జలదేవత ఎంతో ఆప్యాయంగా.\nనీమా ఒక్కక్షణం అవాక్కయి పోయాడు. ఆ తరవాత తేరుకుని, జలదేవత చేయిపట్టు కుని తటాకం కేసి అడుగులు వేశాడు. ఇద్దరూ తటాకంలో అడుగు పెట్టారు. దేవత చేయి పట్టుకోవడం వల్ల నీమా కూడా దేవతలాగే నీళ్ళ మీద నడవసాగాడు! తటాక మధ్యానికి చేరు కోగానే, దేవత ఒక మంత్రదండాన్ని తీసి పైకీ, కిందికీ ఊపింది. అంతే! అక్కడ నీళ్ళు రెండుగా విడిపోవడంతో, మెట్లు కనిపించాయి. ఇద్దరూ మెట్లగుండా కిందికి దిగివెళ్ళి ఒక అందమైన భవనాన్ని చేరుకున్నారు.\nభవనం గోడకు పొదగబడిన మణులు, మాణిక్యాలు, రత్నాలు, రాత్రుల్లో నక్షత్రాలు మెరిసినట్టు మెరుస్తున్నాయి. భవనం నేల బంగారంతో తాపడం చేసినట్టు నిగనిగలాడు తున్నది. భవనంలో తిరుగుతూన్న వందలాది దేవతారూపాలు వారిని గౌరవ మర్యాదలతో భవనంలోపలికి తీసుకువెళ్ళాయి.\nతనను అక్కడికి తీసుకు వెళ్ళిన దేవత, వారికి రాణి అయివుంటుందని నీమా గ్రహిం చాడు. మిగిలిన దేవతలు తెచ్చి ఇచ్చిన పట్టు వస్త్రాలను నీమా ధరించాడు. వాళ్ళు అతని దుస్తుల మీద సుగంధ పరిమళా లను చిలకరించారు. ఆ తరవాత వాళ్ళు, సుమధుర ఫలాలనూ, బంగారు పాత్ర లలో పానీయాన్నీ తెచ్చి నీమా ముందుం చారు. సీతాకోకచిలుక రెక్కలతో తయారు చేసిన విసనకర్రను అందించారు. దేవత దాంతో మెల్లగా విసురుతూండగా నీమా నిద్రపోయాడు.\nతెల్లవారుతూండగా అతనికి మెల కువ వచ్చింది. దేవత నీమాను తీసుకు వచ్చి చంద్రతల్ కొలను గట్టున వదిలి, రాత్రికి మళ్ళీ వస్తానని చెప్పి వెళ్ళిపోయింది.\nతడికలదడి నుంచి గొర్రెలను వదల డానికి నీమా హడావుడిగా వెళ్ళాడు.\nఆ రోజంతా నీమా చంద్రతల్ దేవతను తలుచుకుంటూ సంతోషంగా గడిపాడు.\nచెప్పిన ప్రకారం ఆ రాత్రి దేవత మళ్ళీ వచ్చింది. నీమాను తన భవనానికి తీసుకు వెళ్ళి, మరునాడు తెల్లవారే సరికి పైకి తెచ్చి వదిలింది. ఇలాగే కొన్నాళ్ళు గడిచాయి.\nఅంతలో వేసవి ముగిసి, శీతాకాలం ఆరంభ మయింది. చలిగాలులు వీచసాగాయి. నేలపై మంచు కనిపించింది. సాయంకాలానికి తటాకం పైభాగం గడ్డకట్టడం ఆరంభమయింది.\nఆనాటి సాయంకాలం దేవత రాగానే, నీమా - ముల్కీలా కొండచరియలో పచ్చగడ్డి అయి పోవడంతో, తాను గొర్రెలను లోయకు తోలుకు పోవాలని చెప్పాడు. అవి ఉంటే తప్ప తాము బతకలేమని తెలియజేశాడు.\nఆమాట వినగానే దేవత విచారపడింది. ఆ తరవాత, “నీమా, వసంత రుతువులో పువ్వులు పూయడం ఆరంభించి, కొండ చరియలలో గడ్డి పచ్చగా మారడం ప్రారంభం కాగానే తప్ప కుండా వస్తానని నువ్వు మాట ఇవ్వాలి. ఈ శీతాకాలం ముగిసేంత వరకు నేను నీ కోసం కాచుకుని ఉంటాను. అయితే, ఒక్క విషయం గుర్తుంచుకో. మనం కలుసుకున్న సంగతి వేరె వ్వరికీ చెప్పకూడదు సుమా. చెప్పనని మాట ఇవ్వు,\" అన్నది.\nనీమా అలాగే అనిమాట ఇచ్చాడు. జలదేవత తటాకం మధ్యకు వెళ్ళి, మంత్రదండాన్ని ఊపి, కిందికి వెళ్ళేంతవరకు, ఆమెనే కళ్ళార్పకుండా చూశాడు. ఆ తరవాత పెద్దగా నిట్టూర్చి, గొర్రె లను విడిపించడానికి బయలుదేరాడు. గొర్రెలు దడి నుంచి వెలుపలికిరాగానే, మంచు గాలుల నుంచి తప్పించుకోవడానికి వేగంగా గ్రామం కేసి ఉరుకులతో పరుగులతో నడవ సాగాయి.\nఇంటికి తిరిగివచ్చిన మరిది ప్రవర్తనలో ప్రస్ఫుటమైన మార్పు రావడం చూసి వదినె డోల్నా ఆశ్చర్యపోయింది. ఒకటికి రెండుసార్లు పిలిస్తే తప్ప పలికేవాడు కాదు. ఎప్పుడూ పరధ్యా నంగా ఉండేవాడు. చెప్పిన పనిని నెమ్మదిగా చేసేవాడు. అందువల్ల ఎక్కువ పనులు చెప్పడం తగ్గించుకున్నది డోల్నా. శీతాకాలం ఇంకా ఉన్నప్పుడే నీమా రోజూ తెల్లవారక ముందే వెళ్ళి తూర్పు దిక్కు కేసి తదేకంగా చూస్తూ నిలబడే వాడు. కొండ శిఖరాలపై సూర్యుడు ఆల స్యంగా ఉదయించేవాడు; చెట్లు ఆకులు రాలిపోయి మోడువారి ఉండేవి. పువ్వులు పూయలేదు. గడ్డికి ఇంకా పచ్చదనం తిరగలేదు.\nఒకనాడు నీమా కొండలకేసి బయలు దేరడానికి సిద్ధమై, ఆహార పదార్థాల కోసం వదినె వద్దకు వచ్చాడు. “నీమా, ఇంకా వేసవి రాలేదు. మంచు కురుస్తోంది. గొర్రెలు చని పోతాయి. ఎంత కాదన్నా, మంచు కరగడానికి ఇంకా రెండు వారాలు పడుతుంది,” అన్నది వదినె ఆశ్చర్యంగా.\nనీమా బదులేమీ పలక్కుండా మౌనంగా ఊరుకున్నాడు. “నీమా, వచ్చి ఆ కట్టెలు చీల్చి ఇవ్వు,” అన్నది డోల్నా.\nఅయితే, నీమా అక్కణ్ణించి కదలలేదు. ఇంకా ఏదో తీవ్రంగా ఆలోచిస్తూనే ఉన్నాడు. వదినెకు కోపం వచ్చింది. “నీమా, నువ్వేమను కుంటున్నావు? చెబుతున్నా అలా నిలబడ్డావే మిటి? నువ్వేమయినా స్పితీ దేవుడివా? నేను నీకు బంగారు పాత్రలో వేడి వేడి పానీయం అందివ్వాలనుకుంటున్నావా ఏం?” అన్నది.\nనీమా అంతవరకు వదినె మాటకు ఎదురు పలికిందిలేదు. అయితే, ఆరోజు కోపం వచ్చింది. “అవును, నువ్వు ఇచ్చేదీ ఒక పానీయమేనా? కుడితి నీళ్ళులా ఉంటుంది. గొడ్డు కూడా ముట్టు కోదు!” అన్నాడు ఆగ్రహంతో.\n“అంటే, నా చేతి తిండి నీకు నచ్చడం లేదన్న మాట! నువ్వేదో చంద్రతల్ జలదేవత బంగారు పాత్రలో అందించే పానీయాలు తాగిన వాడిలా మాట్లా డుతున్నావు,” అన్నది వదినె హేళనగా.\n“అవును, పోయిన వేసవి కాలమంతా అదే జరిగింది! ప్రతి రాత్రి ఆమె వచ్చి నన్ను వెంట బెట్టుకుని వెళ్ళి, రుచికరమైన పానీయాలం దించి, తెల్లవారేప్పుడు పైకి తెచ్చి వది లేది తెలుసా?” అంటూ, ఆ సంగతి ఎవరికీ చెప్ప వద్దని జలదేవత చేసిన హెచ్చరిక గుర్తు రావడంతో నీమా నాలుక్కరుచుకున్నాడు.\n“అదన్న మాట సంగతి! మరి, ఇప్పుడు కూడా ఆ దేవత వెంటే హాయిగా తిరిగి వెళ్ళలేక పోయావా?” అన్నది డోల్నా. ఆ తరవాత ఎందు కలా దురు సుగా అన్నానా అని ఆమె అనుకు న్నది. అయినా, అదంతా పట్టించు కోకుండా నీమా ఇంటి నుంచి బయ లుదేరాడు. దాపులనున్న ఒక ఆశ్రమా నికి వెళ్ళి, వేసవి త్వరగా రావాలని కళ్ళు మూసుకుని భక్తితో ప్రార్థన చేశాడు. ఆ తరవాత ఇంటికి తిరిగివచ్చి కట్టెలు చీల్చడం మొదలు పెట్టాడు.\nఆ శబ్దం విని ఇంటి నుంచి వెలుపలికి వచ్చిన డోల్నా అతన్ని చూసి నవ్వుకున్నది.\nరోజూ తెల్లవారక ముందే నీమా నిద్రలేచి, ఇంటి నుంచి వెలుపలికి వచ్చేవాడు. కొండ చరియల్లో పచ్చగడ్డి కోసం చూసేవాడు. వదినె చెప్పిన పనులు వెంటనే పూర్తిచేసి ఆశ్రమానికి వెళ్ళి, “వేసవి ఎప్పుడు వస్తుందో చెప్పు దేవా?” అంటూ గట్టిగా గొంతెత్తి ప్రార్థించేవాడు.\nఆఖరికి వేసవి రానే వచ్చింది. నీమా గొర్రె లను తోలుకుని ముల్కీలా కొండకేసి బయలు దేరాడు. గుహను శుభ్రపరిచాడు. గొర్రెల కోసం తడికెలదడి నిర్మించాడు. రాత్రంతా తటాకం గట్టున దేవత కోసం ఎదురుచూస్తూ కూర్చున్నాడు.\nఅయినా ఆమె రాలేదు. ఒక వారం అలాగే గడిచి పోయింది. తనపై దేవతకు కోపం వచ్చిందా? అని తీవ్రంగా ఆలో చించసాగాడు.\nమరికొన్ని రోజులు గడిచాయి. అతనిలో ఓర్పు నశించింది. నిలకడను కోల్పోయాడు. “సరే, ఆమె రాలేదు. నేనే ఎందుకు అక్కడికి వెళ్ళకూడదు?” అనుకుంటూ తటాకంలోకి దిగి నడవసాగాడు. అతడు తటాకమధ్యం చేరుకోలేదు. ఆ తరవాత మరెక్కడా కనిపించ కుండా పోయాడు.",
            "book_page_end": 30,
            "story_id": "2006_03_09",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చందమామ క్విజ్ - 2",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "క్విజ్",
            "moral": "చందమామ బృందం",
            "keywords": [
                "క్విజ్",
                "రామాయణం",
                "పర్యావరణం",
                "ఉత్సవాలు",
                "పురాణాలు"
            ],
            "characters": [],
            "locations": [],
            "content": "ఈ క్విజ్లో అడిగే ప్రశ్నలన్నీ 2005 జనవరి- డిసెంబర్ మధ్య వెలువడిన చందమామ సంచికలలోని కథలు, శీర్షికల నుంచే ఉంటాయి. చదివినవి జ్ఞాపకం ఉంటే వీటన్నిటికీ సమా ధానాలు వెంటనే స్ఫురిస్తాయి. లేకుంటే పన్నెండు సంచికలను పక్కన పెట్టుకుని తిరగేస్తే ఇట్టే తెలిసిపోతాయి. కనుగొనడం కూడా చాలా సరదాగా ఉంటుంది.\nమీరు చేయవలసిందేమంటే : 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్కోడ్తో సహా పూర్తి చిరునామా రాయండి. 3. చందాదారు అయితే, ఆ నంబర్ రాయండి. 4. కవరు మీద చందమామ క్విజ్- 2 అని రాసి, చందమామ పూర్తి చిరునామా రాసి మాకు పంపండి. 5. మార్చ్ నెలాఖరులోగా మీ ఎంట్రీ మాకు అందాలి. 6. మే నెల సంచికలో ఫలితాలు వెలువడతాయి.\n1. రామాయణానికి సంస్కృత భాషలో ఎన్ని పాఠాంతరాలు ఉన్నాయి?\n2. ధరిత్రీ దినోత్సవం, జలదినోత్సవం ఎప్పుడు జరుపుకుంటున్నాము?\n3. “మనిషిని ఆపదనుంచి గట్టెక్కించేది ధైర్యమే. ఎట్టి పరిస్థితుల్లోనూ ధైర్యాన్ని కోల్పోకుండా బతుకుతూ గొప్పవాళ్ళుకండి,” అన్న గురూపదేశం ప్రకారం నడుచుకుని యువరాజుకు సలహాదారుగా ఎదిగిన యువకుడి పేరేమిటి? ఏ కథలో వస్తాడు?\n4. ప్రపంచాన్ని పీడిస్తున్న కాలుష్యానికి ఐదు ముఖ్య మైన కారణాలు ఉన్నాయి. అవి ఏవి?\n5. 'లాయ్హరోబా' అంటే ఏమిటో తెలుసా?\n6 . అధికార దర్పంతో బలహీనులను వేధించేవారు చివరికి భంగపడక తప్పదని హెచ్చరించే గ్రీకు పూర్వగాథ ఏది? కథానాయకుడి పేరేమిటి?\n7. ఈ కింది చిత్రంలోని మూడు పాత్రలు ఏవి?",
            "book_page_end": 31,
            "story_id": "2006_03_10",
            "raw_genre_backup": "క్విజ్",
            "normalized_genre_te": "క్విజ్",
            "normalized_genre_code": "QUIZ",
            "content_type": "QUIZ / PUZZLE",
            "language": "TELUGU"
        },
        {
            "title": "పాఠకులకు కథలపోటీ ఫలితాలు: భాషకు అర్థం (అక్టోబర్ ’05)",
            "book_page_start": 32,
            "pdf_page_start": 32,
            "pdf_page_end": 32,
            "author": "ఎం. సుచరిత",
            "genre": "ఉత్తమ ముగింపు",
            "moral": "చందమామ బృందం",
            "keywords": [
                "గాడిద",
                "భాషకు అర్థం",
                "సైగ",
                "ఉత్తమ ముగింపు"
            ],
            "characters": [
                "సుభాష్",
                "గౌతం"
            ],
            "locations": [
                "హైదరాబాద్"
            ],
            "content": "“నా గాడిదకేమో నా భాష అర్థమయ్యేట్టులేదు,” అన్నాడు సుభాష్.\n“ఇంతకూ నువ్వేం భాష మాట్లాడావు?\" అని అడిగాడు గౌతం. “మామూలుగా మనం మాట్లాడే భాషే,” అన్నాడు సుభాష్.\n“మనుషులైన మనకే ఒక్కొక్కసారి ఒకరు చెప్పేది, మరొ కరికి అర్థంకాదు. మరి జంతువులకు, అదీ గాడిదకు ఎలా అర్థమవుతుంది?” అన్నాడు గౌతం. “మరేం చేయమంటావు?” అని అడిగాడు సుభాష్. “నువ్వు ‘లే' అంటూ చేతిని పైకి ఎత్తి సైగ చెయ్యాలి. 'తిను,' అన్నప్పుడు దాని ఎదురుగా దాణా పెట్టాలి. ‘పడుకో అన్నప్పుడు దాని తలపై చెయ్యి వేసి ప్రేమతో నిమరాలి. ‘పనిలోకి వెళదాం, పద,' అన్నప్పుడు దాని వీపుపై బరువువేయాలి. అప్పుడే దానికి నువ్వేం చెబుతు న్నదీ అర్థమవుతుంది,” అని వివరించాడు గౌతం.",
            "book_page_end": 32,
            "story_id": "2006_03_11",
            "raw_genre_backup": "ఉత్తమ ముగింపు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పాఠకులకు కథలపోటీ ఫలితాలు: బతకనేర్చిన పడవవాడు (నవంబర్ ’05)",
            "book_page_start": 32,
            "pdf_page_start": 32,
            "pdf_page_end": 32,
            "author": "సి. నాగప్రణీత",
            "genre": "ఉత్తమ ముగింపు",
            "moral": "చందమామ బృందం",
            "keywords": [
                "పడవవాడు",
                "కూలీ",
                "దైవదర్శనం",
                "ప్రయాణం"
            ],
            "characters": [
                "పీతాంబరం",
                "పడవవాడు"
            ],
            "locations": [
                "నది",
                "రాంజీనగర్",
                "నెల్లూరు"
            ],
            "content": "గుడికి వెళ్ళి దైవదర్శనం చేసుకుని తిరిగి వచ్చిన పీతాం బరం భార్యాపిల్లలతో హడావుడిగా పడవలోకి ఎక్కబోయాడు. పడవవాడు ఆగమన్నట్టు చేత్తో సైగ చేసి, “మనిషికి ఐదు రూపాయలిచ్చి పడవలోకి ఎక్కి కూర్చోండి, బాబూ,” అన్నాడు.\n“అదేమిటి? ఇంతకు ముందు మనిషికి ఒక్క రూపాయే కదా తీసుకున్నావు. మరిప్పుడేమో,\" అని పీతాంబరం మాట ముగించకముందే, “అది నది ఆ వైపు నుంచి ఈ వైపుకు దాటించడానికి. ఈ వైపునుంచి ఆ వైపుకు వెళ్ళేందుకు మాత్రం ఐదు రూపాయలే!\" అన్నాడు పడవవాడు నిష్కర్షగా. చేసేది లేక పీతాంబరం పడవవాడికి పదిహేను రూపాయలిచ్చి భార్యాపిల్లలతో పడవలోకి ఎక్కి కూర్చున్నాడు. పడవవాడు మొదట గుంభనగా ఎందుకు నవ్వాడో పీతాంబరానికి ఇప్పుడర్థమయింది. “నేనూ పిల్లలు గలవాణ్ణి బాబూ, తమ వంటి వారిచ్చే కూలీడబ్బుల్తో బతుకు నావను నడపాలి కదా,” అంటూ పడవవాడు పడవను ముందుకు నడపడానికి తెడ్డును అందుకున్నాడు.",
            "book_page_end": 32,
            "story_id": "2006_03_12",
            "raw_genre_backup": "ఉత్తమ ముగింపు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఉత్తమ బహుమతి పొందిన ముగింపు!: రామయ్య తెలివి (డిసెంబర్ ’05)",
            "book_page_start": 33,
            "pdf_page_start": 33,
            "pdf_page_end": 33,
            "author": "ఎ.ఎ. ప్రతాప్",
            "genre": "ఉత్తమ ముగింపు",
            "moral": "దయ్యాన్ని తెలివిగా ఉపయోగించుకోవడం ద్వారా విజయం సాధించడం, దయ్యానికి విముక్తి లభించడం.",
            "keywords": [
                "రామయ్య",
                "సాంబయ్య",
                "దయ్యాన్ని వదిలించుకోవడం",
                "ఉపాయం",
                "రాళ్ళ వాన"
            ],
            "characters": [
                "రామయ్య",
                "సాంబయ్య (దయ్యం)"
            ],
            "locations": [
                "జంద్రాపేట",
                "ప్రకాశం జిల్లా"
            ],
            "content": "సాంబయ్య దయ్యాన్ని వదిలించుకునే ఉపాయం ఏమిటా అని రామయ్య ఒక రాత్రంతా తీవ్రంగా ఆలోచించాడు. తెల్లవారాక ఇంటి వెలుపలికి వచ్చి చూస్తే, ఇటుకరాళ్ళు, గులకరాళ్ళు ఇలా వాకిటి నిండా రకరకాల రాళ్ళు పడి ఉన్నాయి. వాటిని చూడగానే రామయ్యకు మెరుపులా ఒక ఆలోచన తట్టింది. వెంటనే అతడు రాళ్ళన్నిటినీ ఏరి ఇంటి ముందర గుట్టగా పోశాడు. ఆ రాళ్ళు గృహ నిర్మాణానికి పనికి రాగలవని చెప్పి సరసైన ధరకు అమ్మడం ప్రారంభించాడు. రామయ్య మీద కోపంతో సాంబయ్యదయ్యం రాత్రుల్లో రాళ్ళవానను ఇంకా ఉధృతం చేసింది. అదంతా రామయ్యకు ఆదాయానికి దారిచూపడంతో, సాంబయ్య దయ్యం కొన్నాళ్ళకు రాళ్ళు విసరడం మానేసింది. అయినా సాంబయ్య దయ్యం తనకు తెలియకుండానే రామయ్యకు ఉపకారం చేసినందువల్ల, దాని పాపాలు నశించి, దయ్యం రూపం నుంచి విముక్తి లభించింది. రామయ్యకు దయ్యంపీడ విరగడయ్యింది.",
            "book_page_end": 33,
            "story_id": "2006_03_13",
            "raw_genre_backup": "ఉత్తమ ముగింపు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఉత్తమ బహుమతి పొందిన ముగింపు!: విదూషకుడి చమత్కారం! (జనవరి '06)",
            "book_page_start": 33,
            "pdf_page_start": 33,
            "pdf_page_end": 33,
            "author": "వి. మంజురాణి",
            "genre": "ఉత్తమ ముగింపు",
            "moral": "చందమామ బృందం",
            "keywords": [
                "విదూషకుడు",
                "రాజు",
                "గుర్రం",
                "చమత్కారం",
                "పోషణ"
            ],
            "characters": [
                "రాజు",
                "విదూషకుడు",
                "గుర్రం"
            ],
            "locations": [
                "విద్యానగర్",
                "హైదరాబాద్"
            ],
            "content": "విదూషకుణ్ణి ఎలాగైనా పరిహసించి నవ్వాలనే అవకాశం కోసం ఎదురుచూస్తూన్న రాజుకు, విదూషకుడు గుర్రంపై ఎదురు పడగానే, “ఏమిటి విదూషక రత్నమా, నువ్వెక్కి వచ్చిన గుర్రం అంతలావుగా, బలంగా ఉంది. నువ్వేమో గాలికి ఎగిరిపోయేలా బక్కగా, బలహీనంగా ఉన్నావు?” అన్నాడు.\nఅందుకు విదూషకుడు వెంటనే, “నేనేమో తమ పోషణలో ఉన్నాను. గుర్రం నా పోషణలో ఉంది, మహారాజా!\" అన్నాడు వినయంగా.\nతన విసురు తనకే తగిలినందుకు రాజు ఉలిక్కిపడ్డాడు. అయినా మరుక్షణమే తేరుకుని, హాస్యప్రియుడు గనక, మనసారా నవ్వుకుని, “నువ్వు కూడా త్వరలోనే గుర్రంలా బలంగా తయారు కావాలి,” అంటూ విదూషకుడికి ఒక వరహాల మూటను కానుకగా ఇచ్చాడు.",
            "book_page_end": 33,
            "story_id": "2006_03_14",
            "raw_genre_backup": "ఉత్తమ ముగింపు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "ఫలించిన దేశాటన",
            "book_page_start": 34,
            "pdf_page_start": 34,
            "pdf_page_end": 37,
            "author": "డా: జొన్నలగడ్డ మార్కండేయులు",
            "genre": "రాజనీతి",
            "moral": "గొప్ప పరిపాలన అనేది ప్రజల కష్టసుఖాలను తెలుసుకోవడం, నిజమైన ప్రతిభావంతులను గుర్తించి, వారి సలహాలు స్వీకరించడం ద్వారానే సాధ్యమవుతుంది.",
            "keywords": [
                "విక్రముడు",
                "దేశాటన",
                "రాజనీతి",
                "పూజారి",
                "ప్రతిభావంతులు"
            ],
            "characters": [
                "జయదేవుడు",
                "విక్రముడు",
                "వివేకవర్మ",
                "పూజారి",
                "గురుపత్ని"
            ],
            "locations": [
                "విశాల దేశం",
                "విశాలా నగరం",
                "చందన ఆలయం"
            ],
            "content": "విశాల దేశాన్ని జయదేవుడనే రాజు పాలించే వాడు. విక్రముడు ఆయన కుమారుడు. విక్రముడు యువరాజుగా పట్టాభిషిక్తుడవ గానే, తండ్రితో, “రాచరికపు బాధ్యతలు స్వీకరించే ముందు, నేను దేశాటన చేయదలి చాను. దీవించి పంపించండి,\" అన్నాడు.\nజయదేవుడు నవ్వి, “మారువేషంలో ప్రజలలో ఒకడిగా కలిసిపోయి, వారి కష్ట సుఖాలు తెలుసుకోవడం కోసం, దేశాటన చేయడం అనాదిగా వస్తూన్న ఆచారం. దేశా టన చేస్తున్నప్పుడు ప్రమాదం ఏర్పడవచ్చు. మారువేషపు దేశాటనకంటే, యువరాజు హోదాలోనే దేశమంతా తిరిగిరా,” అన్నాడు.\nవిక్రముడు, యువరాజునని చెప్పుకో కుండా ప్రజల కష్టసుఖాలు తెలుసుకున్న అనుభవంతో, భవిష్యత్తులో తండ్రిలాగే తాను కూడా మంచిరాజుననిపించుకుంటానని, అందుకు తగిన సమయం ఇదేనని తండ్రిని ఒప్పించి దేశాటనకు బయలుదేరాడు.\nవిక్రముడితోబాటు మంత్రికొడుకు వివేక వర్మకూడా బయలుదేరాడు. ఇద్దరూ సామా న్యుల్లావేషాలు ధరించి, గుర్రాల మీద, చాలా దూరంగా వున్న అనేక జనావాసాల్లో, ఒక నెల రోజుల పాటు పర్యటించారు. వాళ్ళు ఎక్కడికి వెళ్ళినా, వాళ్ళు అడక్కుండానే వాళ్ళ అవస రాలు సమకూరుతున్నాయి. తన తండ్రి పాలన అద్భుతంగావున్న కారణం వల్లనే ప్రజలు ప్రయాణీకుల పట్ల ఇంత ఆదరాభి మానాలు చూపుతున్నారని, యువరాజు విక్రముడు సంతోషించాడు.\nమరొకనెల రోజులు గడిచాక విక్రముడూ, వివేకవర్మా రాజధానికి తిరుగు ప్రయాణమై, సాయంకాలానికి ఒక అడవి ప్రాంతానికి చేరుకున్నారు.\nవిక్రముడు దగ్గర్లోవున్న ఒక రాతి గుట్టపైకి పోయి దూరంగా చూస్తూ, “ఇక్కడికి కను చూపుమేరలో ఏదో కట్టడం కనిపిస్తున్నది. బహుశా అది పాడుపడిన ఇల్లుగాని లేదా ఏదైనా పాతకాలపు దేవాలయమైనా కావచ్చు. ఈ రాత్రికి అక్కడ ఆగిపోదాం,” అన్నాడు.\nఇద్దరూ కలిసి ఆ ప్రాంతానికి చేరుకున్నారు. నిజంగానే అది ఒకచిన్న దేవాలయం. ఆలయ ప్రవేశద్వారం తలుపులు మూసివున్నాయి. ద్వారానికిరువైపులా రెండు అరుగులువు న్నాయి. వాళ్ళు గుర్రాలను మేతకు వదిలేసి, చెరొక అరుగు మీద కూర్చున్నంతలో, ఒక ఒంటెద్దు బండి వచ్చి ఆలయం ముందు ఆగింది. అందులోంచి ఆలయ పూజారి పెద్ద పళ్ళెంతో దిగాడు.\nపూజారి ఆలయం లోపలికివెళ్ళి, మంత్రాలు చదివి అమ్మవారికి నైవేద్యం పెట్టి, బయటకు వచ్చి వాళ్ళిద్దరి వివరాలూ అడిగాడు. వాళ్ళు తాము బాటసారులమని చెప్పగానే, పూజారి వాళ్ళకేసి పరీక్షగా చూసి చిన్నగా నవ్వాడు.\nతర్వాత పూజారి వాళ్ళతో, “ఈ ఆలయం లోని అమ్మవారి పేరు చందన. ఈ చిట్టడవి ప్రాంతంలో చందనవృక్షాలు ఎక్కువ. ఈ చిట్టడవిపై రాజగురువులవారివేసర్వహక్కులు. ఇక్కడి నుంచి నడిస్తే అరగంటలో మా గ్రామం చేరుకోవచ్చు. ఈ రాత్రికి మా ఇంట్లో వుండండి. మా రాజగురువుగారి తమ్ముడు, ఈ దేవాల యానికి ధర్మకర్త. నేను రాజగురువు పినతండ్రి కొడుకును. రాజనీతి శాస్త్రాన్ని చదువుకు న్నాను. నాకు రాజాదరణ లభించే వరకు వేచివుండమని, రాజగురువు ఈ పూజారి పదవి ఇచ్చాడు,” అన్నాడు.\nపూజారి కోరగా విక్రముడు, వివేకవర్మ అతడి వెంట గర్భగుడిలోకి వెళ్ళారు. రక్త చందనం కలపలో మలచబడ్డ చందనమాత అమ్మవారి విగ్రహం ప్రసన్నంగావుంది. యువ రాజు, మంత్రికుమారుడు భక్తిగా నమస్క రిస్తూ కళ్ళు మూసుకున్నారు. “చందన మాత భావిమహారాజును, మంత్రిని ఆశీర్వది స్తోంది!\" అన్నపూజారి మాటలు విని కళ్ళు తెరిచి ఆశ్చర్యంగా, “ఏమిటి మాట్లాడుతు న్నారు?\" అని పూజారికేసి కోపంగా చూశారు.\nపూజారి తొణక్కుండా, “ప్రభువులు కోప గించుకోకండి! నేను రాజనీతి శాస్త్రాన్ని చదివా నని చెప్పాను. రాజు కొలువులో చేరాలను కుంటున్నాను. మీరు దేశాటనకు బయలు దేరిన యువరాజు, మంత్రి కుమారుడని ఊహించడం, నాకు పెద్ద కష్టమైనదికాదు. మీ ప్రవర్తనలో రాజసం స్పష్టంగా కనిపిస్తు న్నది. పంచకళ్యాణి గుర్రాల మీద బయలు దేరిన మీరు యువరాజే ఎందుకు కాకూడ దని ఊహించాను,\" అన్నాడు.\nపూజారి మేధాశక్తికి విక్రముడు, వివేకవర్మ అబ్బురపడ్డారు. పూజారి వాళ్ళతో వినయంగా, “దేశాటన ప్రధానోద్దేశం పరిశీలన. ఆ తర్వాత వాటిలోని మంచి చెడులను గ్రహించి, పరిపాల నలో ఎంతవరకు అమలు పరచాలన్నది వివేకం మీద ఆధారపడి వుంటుంది. సంప్ర దాయమంటూ దేశాటన చేయాలని బయలు దేరిన మిమ్మల్ని మహారాజుగారు ఒక కంట కనిపెడుతూనే వుంటారు. మీకు తెలియ కుండా, మిమ్మల్ని ఆపదపాలు కాకుండా రాజుగారు తగిన ఏర్పాట్లు చేసేవుంటారు. అందుచేత మిమ్మల్ని గుర్తుపట్టినా పట్టనట్టు నటిస్తారు-స్వదేశంలో మీరెవరో, నాలాగే చాలా మంది మిమ్మల్ని గుర్తించి వుంటారు,” అన్నాడు.\nవిక్రముడు అవునన్నట్లు తల ఊపి, “మొదట్లో మిమ్మల్ని సామాన్య పూజారిగా భావించాను. ఇప్పుడు, మీ దగ్గర నేర్చుకునే రాజనీతిశాస్త్ర విషయాలు చాలా వున్నాయని పిస్తున్నది. నేనూ, మంత్రి కుమారుడు వివేక వర్మామీ గ్రామంలో కొన్ని రోజులువుంటాము. మాకు రాజనీతి విషయాలను గురించి అవ గాహన కలిగించండి,” అని కోరాడు.\nతర్వాత బండిలో పూజారి, గుర్రాల మీద విక్రముడు, వివేకవర్మ చిట్టడవిలో ప్రయాణం చేసి, పూజారి వుండే గ్రామంలో ప్రవేశించారు.\nఇంటి ముందు పంజరంలో వున్న చిలుకల జంట, పూజారితో పాటు లోపలికి వస్తున్న యువరాజునూ, మంత్రి కుమారుణ్ణి చూసి, “రండి, రండి!” అని ఆహ్వానించి, “అమ్మ గారూ! గురువుగారు ఎవరినో అతిథులను ఇంటికి తీసుకువచ్చారు,” అని పలకసాగాయి.\n“మీ గురువుగారికిది కొత్త అలవాటు కాదుగా! రాత్రివేళ చిట్టడవిలోని అమ్మవారి ఆలయం దగ్గర ఎవరున్నా ఇలాగే వెంట బెట్టుకువస్తారు. చిలుకలకు పలుకులు నేర్పారుగాని, నాలుగు ఎకరాల పొలమైనా సంపాదించడం నేర్వలేక పోయారు,” అంటూ పూజారి ఇల్లాలు బయటకు వచ్చింది.\nఆమె విక్రముణ్ణి, వివేకవర్మనూ చూసి కాస్తంత ఆశ్చర్యపోయి ఏదో అనబోయేంతలో, విక్రముడు, \"చిలుకల చేత కూడా మాట్లా డించగల గొప్ప గురువు ఈయన. వీరివద్ద మేం కోరుకుంటున్న విద్య నేర్చుకోవడానికి వచ్చాం. ఆదరించి మీ ఇంట వుండనివ్వాలని కోరుతున్నాం,” అన్నాడు.\nఆ మాటలకు గురుపత్ని నవ్వి, “రాజ గురువుకు, పూజారిగారు పినతండ్రి కొడుకు. అన్నగారు తనకు కొలువిప్పిస్తాడని, ఈయన గారి ఆశ. మీలాంటి శిష్యులను చేర్చుకుని చదువు చెప్పివుంటే, ఈ పాటికి భుక్తి కోసం ఇలా పూజారిగా వుండవలసిన అవసరం కలిగేదికాదు. రాజగురువుగా తనకు పోటీ రాగల తనను కొలువులో ఏనాటికీ చేరనీయ డని తెలిసీ కూడా, అన్ననే నమ్ముకున్న ఈయన దగ్గర మీరేం నేర్చుకుంటారు?” అన్నది.\n“రాజనీతి!” అన్నారు యువరాజూ, మంత్రికుమారుడూ ఒక్కసారే.\nపూజారి భార్య ఫక్కున నవ్వి, “రాజు తనకు నచ్చిన మనిషిని చేరదీసి పదేపదే సలహాలడుగుతాడు. ప్రజలా రాజాశ్రయం వున్నవాడిని చూసి అతడు గొప్పవాడనుకుని, తమ శక్తి సామర్థ్యాలను మరిచిపోయి ఉప కారంచేసి పెట్టమని ఆశ్రయిస్తారు. అప్పుడా యన ప్రతిభవున్న వ్యక్తిని రాజును కలవనీయ కుండా మర్రిచెట్టు నీడలోని మొక్కలాగ, తన నీడలోనే అణచివేస్తాడు. మర్రిచెట్టు నీడలోని ప్రతిభావంతులను గుర్తించగల మహారాజును తయారు చేయగలగాలని రాజనీతి చదువు కొని, రాజుకొలువు కోసం పూజారిగా మారిన ఈ పూజారిగారు, మీకు చెప్పే రాజనీతి ఏమిటో మరి!” అన్నది.\nభార్య ఇలా మాట్లాడుతుంటే పూజారి చిరునవ్వుతో మౌనంగా యువరాజు, వివేక వర్మలకేసి చూస్తూ వుండిపోయాడు.\nవిక్రముడు, “దేశాటనకనిబయలుదేరిన మేమెవరమో, మీరు గుర్తించారని అనుకుంటు న్నాను. నిజమైన ప్రతిభావంతులను గుర్తించి అభివృద్ధిలోకి తీసుకువచ్చేలా కొలువులోకి రప్పించడమనే ప్రయత్నమే, నిజమైన దేశా టన అని నాకు తెలియజేసిన మీకు, నా కృతజ్ఞ తలు. పూజారిగారివంటి గురువుల సహా యంతో రాజనీతి నేర్చుకుంటాను. రానున్న నా పరిపాలనలో వారి సలహాలు తీసు కుంటాను!” అన్నాడు.\nఆ తర్వాత పూజారినే కాదు, అన్నిరంగాల నుంచి మేధావులను, విక్రముడు స్వయంగా వెళ్ళి కలుసుకుని మరీ కొలువులోకి ఆహ్వా నించి, తండ్రి తర్వాత మంచి పరిపాలకుడని పించుకున్నాడు.",
            "book_page_end": 37,
            "story_id": "2006_03_15",
            "raw_genre_backup": "రాజనీతి",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "శత్రువును జయించే రాజమార్గం!",
            "book_page_start": 38,
            "pdf_page_start": 38,
            "pdf_page_end": 39,
            "author": "చందమామ బృందం",
            "genre": "చారిత్రక ఉదంతం",
            "moral": "అధికార బలం ఉపయోగించకుండా, సానుభూతితో, అవగాహనతో శత్రువును మిత్రుడిగా మార్చుకోవడమే రాజమార్గం.",
            "keywords": [
                "ఫిలిప్ రాజు",
                "ఆర్కిడియస్",
                "జ్ఞానపిపాస",
                "సానుభూతి",
                "రాజమార్గం"
            ],
            "characters": [
                "ఫిలిప్ రాజు",
                "ఆర్కిడియస్",
                "అరిస్టాటిల్"
            ],
            "locations": [
                "మెసిడోనియా"
            ],
            "content": "మెసిడోనియారాజు ఫిలిప్ (క్రీ.పూ. 382 - 3 3 2) అలెగ్జాండర్ తండ్రిగా మాత్రమే అంద రికీ గుర్తుంటాడు. ఆనాటి గ్రీకురాజులందరి లోకీ శక్తివంతుడైన రాజుగా ఉంటూనే, ఆయన మరోవైపు తీరని జ్ఞానపిపాస కలిగిన వ్యక్తిగా ఉండేవాడు. ఆయనకు జ్ఞానార్జన పట్ల ఉన్న ప్రేమను చాటడానికి ఆనాటి గొప్ప తత్వవేత్త అరిస్టాటిల్ను తన కుమారుడికి గురువుగా నియమించాడన్న ఒక్క నిజం చాలు.\nరాజ్యంలో ఒక మారుమూల ప్రాంతంలో నివసించే ఆర్కిడియస్ అనే భూస్వామి, రాజు ఫిలిప్ను తరచూ తీవ్రంగా విమర్శించేవాడు. ఆ సంగతి చారుల ద్వారా, రాజుకు తెలియ వచ్చింది. అధికారులు, ప్రముఖులు కూడా దాన్ని ధ్రువపరిచారు. అతడు రాజు పట్ల ద్వేషం కనబరుస్తున్నాడని చెప్పారు.\nఒకసారి రాజు తన పరివారంతో ఆర్కిడి యస్ నివసిస్తూన్న ప్రాంతానికి వెళ్ళాడు. “ఇవాళ, నన్ను ద్వేషిస్తూన్న శత్రువు అంతం చూస్తాను,” అన్నాడు రాజు అధికారులతోనూ, మిత్రులతోనూ.\n“తప్పక అంతమొందించాలి,” అంటూ అందరూ ముక్త కంఠంతో ఆమోదించారు.\n“అవును. ఇకపై సహించలేను. వెంటనే అంత మొందించాలి,” అన్నాడు రాజు దృఢ నిశ్చయంతో.\nఆర్కిడియస్ ను వెంటబెట్టుకురమ్మని భటు లను పంపాడు రాజు ఫిలిప్. ఆర్కిడియస్ భటుల నుంచి తప్పించుకోలేక పోయాడు. కుటుంబ సభ్యుల దుఃఖం ఆగలేదు. అతడు కూడా కన్నీళ్ళతో ఇంటినుంచి బయలుదే రాడు. ఆయనకు కఠినమైన శిక్షపడుతుందనీ, మరణ దండన కాకపోయినా, కారాగారశిక్ష తప్పదనే అందరూ భావించారు. అతడు శేష జీవితాన్ని కారాగారంలోనే గడపవలసి వస్తుం దని వేదన చెందారు. భటులు అతన్ని రాజు సమక్షానికి నడిపించారు. అతడు రాగానే, రాజు తన చుట్టూ ఉన్న వారందరినీ వెలు పలికి వెళ్ళమన్నాడు. రాజాజ్ఞ కాగానే, శత్రువును బంధించి, రాజాజ్ఞను అమలు చేయడానికి భటులు మాత్రం ద్వారం వద్ద సిద్ధంగా నిలబడ్డారు.\nఒక గంట తరవాత రాజు ఫిలిప్, ఆర్కిడియస్ ఇద్దరూ స్నేహితుల్లా మాట్లాడుకుంటూ, నవ్వుతూ గదినుంచి వెలుపలికి రావడం చూసి అందరూ విస్తు పోయారు. రాజు, ఈ పెద్దమనిషికి విలువైన కానుకలిచ్చి, సగౌరవంగా ఇంటి వద్ద వదిలిరండి,” అని అధికారులను ఆదేశించాడు. “ఏమయింది, ప్రభూ? శత్రు నిర్మూలనం చేస్తానని నిర్ణయం తీసుకున్నారు కదా? అతన్ని వదిలి పెట్టారే మిటీ?” అని అడిగాడు ఒక ప్రముఖుడు.\n“అవును, నా శత్రువును నిర్మూలించాను!” అన్న ఫిలిప్, మందహాసం చేస్తూ, మళ్ళీ ఇలా వివరించాడు: “నేను శత్రువును నిర్మూలించ డమే కాదు; ఒక మిత్రుణ్ణి కూడా సంపా యించానన్న సంగతి కూడా మీకు త్వరలోనే తెలియగలదు. ఆర్కిడియస్ చాలా మంచి మనిషి. కొంత వరకు వదంతుల కారణంగా; మరికొంత కొన్ని నా చర్యల వల్ల, నాపట్ల వ్యతిరేకతను పెంచుకున్నాడు. వదంతులలో వాస్తవం లేదని తేటతెల్లం చేశాను. నా చర్యలను వివరించాను. దొర్లిన పొరబాట్లను ఒప్పుకు న్నాను. పరిస్థితులను అర్థం చేసుకోగానే, అతని లోవున్న నా శత్రువు మటుమాయమయ్యాడు. అవగాహన కారణంగా నా పట్ల సదభిప్రాయం ఏర్పడింది. పైకి చెడుగా కనిపించినప్పటికీ, నేను రాజుగా అవసరమైన అలాంటి చర్యలను తీసు కోక తప్పదన్న నిజాన్ని అతడు గ్రహించాడు.”\nఆ తరవాత రాజు కాస్సేపు ఆగి, “ఒక శత్రు వును హతమార్చడం, కొత్త శత్రువులను పుట్టి స్తుంది. శత్రువును, స్నేహితుడుగా మార్చడం ద్వారా కొత్త మిత్రులను ఏర్పరచుకోవడంతో పాటు శాంతిని పటిష్ఠం చేసుకోవచ్చు,” అన్నాడు మందహాసం చేస్తూ.\nఆ విధంగా ఫిలిప్ బలవంతుడైన రాజే అయినప్పటికీ-అధికారబలం ఉపయోగించ కుండా, సానుభూతితో అర్థం చేసుకోవడం ద్వారా శత్రువును జయించవచ్చనీ, అదే శత్రు వును జయించడానికి సరైన రాజమార్గం అనీ నిరూపించాడు! -(చం.బ.)",
            "book_page_end": 39,
            "story_id": "2006_03_16",
            "raw_genre_backup": "చారిత్రక ఉదంతం",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 16,
        "author_counts": {
            "విశ్వం": 1,
            "చందమామ బృందం": 9,
            "లక్ష్మీగాయత్రి": 1,
            "ఎం. సుచరిత": 1,
            "సి. నాగప్రణీత": 1,
            "ఎ.ఎ. ప్రతాప్": 1,
            "వి. మంజురాణి": 1,
            "డా: జొన్నలగడ్డ మార్కండేయులు": 1
        },
        "genre_counts": {
            "సంపాదకీయం": 1,
            "పత్రికా రచన": 1,
            "నీతి కథ": 2,
            "ఫాంటసీ ధారావాహిక": 1,
            "బేతాళ కథలు": 1,
            "సాంస్కృతిక వ్యాసం": 1,
            "వార్తా వ్యాసం": 1,
            "జానపద కథ": 1,
            "క్విజ్": 1,
            "ఉత్తమ ముగింపు": 4,
            "రాజనీతి": 1,
            "చారిత్రక ఉదంతం": 1
        }
    }
}