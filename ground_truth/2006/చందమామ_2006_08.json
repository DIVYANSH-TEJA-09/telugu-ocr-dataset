{
    "book_id": "చందమామ_2006_08",
    "stories": [
        {
            "title": "రుచిరాజు",
            "book_page_start": 7,
            "pdf_page_start": 7,
            "pdf_page_end": 10,
            "author": "నందిరాజు పద్మలతా జయరాం",
            "genre": "జానపద కథ",
            "moral": "కేవలం వంటకాలకు వంకలు పెట్టడం తెలిస్తే సరిపోదు, ఆ పని చేసే సామర్థ్యం కూడా ఉండాలి. భార్య సహకారంతో పనికిరానివాడు రుచిరాజుగా మారాడు.",
            "keywords": [
                "తిమ్మరాజు",
                "రుచిరాజు",
                "వంకలు పెట్టడం",
                "వంట",
                "శారద",
                "నందివరం"
            ],
            "characters": [
                "తిమ్మరాజు",
                "మీసాల తిమ్మరాజు (తాత)",
                "నాయనమ్మ",
                "శారద",
                "సత్యరాజు (జమీందారు)"
            ],
            "locations": [
                "నందివరం",
                "సుబ్బన్న పేట"
            ],
            "content": "నందివరం జమీందారు దివాణంలో రుచికరమైన వంటలు చేయడంలో మీసాల తిమ్మరాజు సాటిలేని వాడనిపేరు. దివాణంలో చాలా సంవత్సరాలు ప్రధాన వంటవాడుగా పని చేసిన మీసాల తిమ్మరాజు వృద్ధాప్యం పైబడడంతో, భార్యతో కలిసి తన స్వగ్రామమైన సుబ్బన్న పేటకు చేరుకున్నాడు.\nఅక్కడ జీవితం ప్రశాంతంగా సాగిపోతున్నది గాని, అతడు భోజనానికి కూర్చున్న ప్రతి ఒక్కసారీ, భార్య చేసిన వంటకాలలో ఉప్పు చాలలేదనీ, కారం ఎక్కువయిందనీ, సరిగ్గా ఉడకలేదనీ ఏదో ఒక వంక పెట్టేవాడు. దాన్ని వాళ్ళ పదేళ్ళ మనవడు తిమ్మరాజు శ్రద్ధగా గమనిస్తూండేవాడు. కొన్నాళ్ళకు మీసాల తిమ్మరాజు కాలం చేశాడు. ఇప్పుడు ఇంట్లో ఉన్నది మీసాల తిమ్మరాజు భార్య, మనవడు తిమ్మరాజు మాత్రమే. కూరలో ఏమాత్రం ఉప్పు తగ్గినా, “ఏమిటి నాన్నమ్మా, ఇలా చప్పగా వండావు? నోట్లో పెట్టలేకుండా ఉన్నాను,\" అని విసుక్కునేవాడు తిమ్మరాజు. వాడిది అంతా తాత పోలిక అని లోలోపల నవ్వుకునేది నాయనమ్మ. తల్లిదండ్రులు లేని బిడ్డగదా అని వాడు అడిగిందల్లా పూట పూటకూ రుచిగా చేసి పెట్టేది. దాంతో తిమ్మ రాజు తిండి తినడానికి తప్ప, మరెందుకూ పనికి రాకుండా తయారయ్యాడు. ఎదుట ఎవరూ అనకపోయినా, చాటుగా ఊళ్ళోవాళ్ళం దరూ అతణ్ణి, 'తిండికి తిమ్మరాజు, పనికి పోతరాజు' అని చెప్పుకుని నవ్వుకునేవారు.\nఇలా ఉండగా తిమ్మరాజుకు పెళ్ళయింది. అతడు కొద్దిపాటి ఆస్తిపరుడు కావడంతో నందివరానికి చెందిన ఒకరైతు తన కూతురు శారదనిచ్చి చేశాడు. పెళ్ళిరోజు భోజనాన్ని నానారకాలుగా వంకలు పెట్టాడు తిమ్మరాజు. అల్లుడి తిండిపుష్టికి సంతోషించి, కోరినట్టు వండించి పెట్టాడు మామగారు.\nరెండువారాలు గడిచాక భార్యను కాపురా నికి తెచ్చుకోవడానికి తిమ్మరాజు అత్తగారిం టికి వెళ్ళాడు. అందరూ భోజనాలకు కూర్చు న్నారు. అన్నీ వడ్డించారు.\n“ఇదేమిటీ వంకాయ కూర? ఇందులో కాస్త అల్లం, పచ్చిమిరప దంచి వెయ్యా ల్సింది. ఈ పరమాన్నంలో పచ్చకర్పూరం వేస్తే ఆ రుచే వేరు. అయ్యో, ఈ గారెలేమిటి ఇంత గట్టిగా ఇలా చెక్కముక్కల్లా ఉన్నాయి? పప్పు సరిగ్గా నానినట్టు లేదు,” అంటూ తిమ్మ రాజు తన పాకశాస్త్ర ప్రావీణ్యం వెలగబెట్టాడు. అందరూ కొత్తల్లుడికి సర్ది చెప్పారు. అయితే, అతడి భార్య శారదకు మాత్రం ఈ పద్ధతి నచ్చలేదు. మౌనంగా ఊరుకున్నది. ఆనాటి రాత్రి శారద తెచ్చిన పాలను రుచి చూసి, “ఈ పాలల్లో కాస్త ఏలకుల పొడి, బాదం పలుకులు, చిటికెడు కుంకుమపువ్వు కలిపి ఉంటే అమోఘంగా ఉండేది. ఏమం టావు?” అన్నాడు తిమ్మరాజు. శారదకు చివ్వున కోపం వచ్చినా తమాయించుకుని, “మీకు రుచులు బాగా తెలుసనుకుంటాను. అలాగే వంటచేయడం కూడా వచ్చా?” అని అడిగింది. “వండడం రాదు గానీ, రుచులు చెప్పడం వచ్చు,” అన్నాడు తిమ్మరాజు దర్పంగా. “ఇదిగాక మీకు ఏ ఏ విద్యలు వచ్చు?” అని అడిగింది శారద. “భలేదానివే! కోటి విద్యలు కూటి కొరకే అని వినలేదూ. కూటికి లోటు లేనప్పుడు విద్యలు నేర్వవలసిన ఖర్మ మనకేమిటి?” అని ఎదురు ప్రశ్నవేశాడు తిమ్మరాజు. పరిస్థితి అర్థమైన శారద, తల్లితో చెప్పుకుని బాధపడింది. భర్తను నెమ్మదిగా, మంచిగా దారికి తెచ్చుకోవాలని తల్లి బుద్ధిచెప్పాక, శారద భర్తతో సుబ్బన్న పేటకు కాపురానికి బయలుదేరింది. పూటకోరకం పిండివంట చేసుకుని తినడం తప్ప, అత్తవారింట్లో మరి దేనిమీదా ఆసక్తి లేదని త్వరలోనే గ్రహించిన శారద, ఆ సంగ తిని తిమ్మరాజు నాయనమ్మతో ఒకనాడు నెమ్మ దిగా ప్రస్తావించింది. “అవును, శారదా, నేనేం చేయను? వాడికి చిన్నప్పుడే తల్లిదండ్రులు పోయారు. ఆ తరవాత ఈ ఊళ్ళో వాడి మేనమామ ఉన్నంత వరకు, తిమ్మరాజు అతనికి భయపడి బుద్ధిగా చదువుకుంటూండేవాడు. వ్యాపార నిమిత్తం అతడు దూర ప్రాంతానికి వెళ్ళిపోయాడు. ఆ తరవాత అడిగే వాళ్ళు లేక, వాడు ఇలా తయా రయ్యాడు,\" అని వాపోయింది నాయనమ్మ.\nఒకనాటి రాత్రి భోజన సమయంలో శారద భర్తకు వడ్డిస్తూ, “కూర్చుని తింటే కొండలైనా కరిగి పోతాయంటారు. ఎన్నాళ్ళిలా ఉన్నది ఖర్చు పెట్టుకుంటారు? ఏదైనా పనిచేయండి. కాస్త కాలక్షేపంగా కూడా ఉంటుంది,\" అన్నది. తిమ్మరాజు సుష్టుగా భోజనం ముగించి, “నాకేపనీ రాదు. నన్నెవరు చేర్చుకుంటారు? పనిచ్చేవాళ్ళుంటే అలాగే చేరతాలే,\" అంటూ లేచివెళ్ళి చేతులు కడుక్కున్నాడు విసురుగా. ఆమాత్రం ఒప్పుకున్నాడు చాలను కున్నది శారద.\nఇంతలో శారద పుట్టిన ఊరైన నంది వరంలో శ్రీరామ నవమి ఉత్సవాలు, అన్న సమారాధనలు జరుగుతున్నాయని కూతు రునూ, అల్లుణ్ణి పిలిచారు. భార్యాభర్తలిద్దరూ బయలుదేరారు. ఆ ఉత్సవాలు నందివరం జమీందారు సత్యరాజు ఆధ్వర్యంలో జరుగు తున్నాయి. అలవాటుగా అన్న సంతర్పణలో కూడా వంటకాలకు వంకలు పెట్టనారంభించాడు తిమ్మరాజు: “ఈ పూర్ణం బూరెలు తీపి తక్కువగా ఉన్నాయి. పులిహోరలో ఇంగువ పోపు మరింత తగిలిస్తే, నాలుగూళ్ళు ఘుమాయించేది. అయ్యో! లడ్డూల్లో జీడి పప్పు పలుకులు మరిచారా ఏం? ఈ ఎండా కాలంలో దోరమామిడి కాయతో రసం కాస్తే బావుండేది.” ఈ వ్యాఖ్యలు ఆనోటా ఈనోటా జమీం దారు దాకా చేరాయి. “రుచులకు ప్రసిద్ధి గాంచిన నందివరం జమీందారు ఆతిథ్యానికి ఈనాటి వరకు వంకలు పెట్టిన వాళ్ళెవరూ లేరు. ఎవరీ తెగువరి?” అని ఉరిమాడు జమీందారు. “దొరవారు క్షమించాలి! తమరడిగిన ఆ వ్యక్తి మా అల్లుడు తిమ్మరాజు. వంటలో నలమహారాజుకు సాటి. రుచులు, పాకాలు అతనికి తెలిసినట్టు మరెవ్వరికీ తెలియదు. తన విద్యను ఆదరించే ప్రభువులు కరువై, ఇలా ఉన్నాడేగాని, అవకాశం దొరికితే తన ప్రావీణ్యం చూపగలవాడే!\" అన్నాడు జమీం దారుతో శారద తండ్రి భయం భయంగా. “తిమ్మరాజా? మీసాల తిమ్మరాజు తాలూకు వాడు కాదు కదా?” అని అడిగాడు జమీం దారు. “సాక్షాత్తూ ఆయనగారి మనవడే ప్రభూ!” అన్నాడు శారద తండ్రి. “అలా అయితే, మరీమంచిది! వెంటనే మా దివాణంలో ప్రధాన వంటవాడిగా నియ మించుకుంటాం. అతడి పాకశాస్త్ర ప్రావీ ణ్యాన్ని పరీక్షిస్తాం,” అన్నాడు జమీందారు. విషయం విన్న తిమ్మరాజు వణికిపోయాడు. “మీనాన్న ఎంతపనిచేశాడు! నాకు వంకలు పెట్టడం తెలుసు గాని, వంటలు చేయడం రాదు. ఇక జన్మలో వంకలు పెట్టను. వండింది తిని తిరుగుతాను. రాత్రికి రాత్రే, ఊరు వదిలి పారిపోదాం,” అని తిమ్మరాజు భార్యతో లబలబ లాడాడు. ”అనవసరంగా బెంబేలు పడకండి. మీ పదవి ప్రధానవంటవాడు. చెప్పి చేయిం చాల్సిందే తప్ప, చేయాల్సింది పెద్దగా ఉండదు. అనుభవమున్నవంటవాళ్ళు పదిమంది దాకా మీకింద ఉంటారు. ఏ ఏ దినుసులు, ఏ ఏ ప్రమాణాల్లో వేయాలో చెప్పి చేయించండి చాలు. కావాలంటే, వంటలకు సంబంధిం చిన వివరాలన్నీ నేను మీకు చెబుతాను,” అని భర్తకు సర్ది చెప్పి ఒప్పించింది శారద.\nమరునాడే దివాణానికి వెళ్ళిన తిమ్మరాజు, భార్య సూచనలను తు.చ. తప్పకుండా పాటిస్తూ, కొద్ది రోజుల్లోనే మంచి వంట వాడుగా జమీందారు అభిమానానికి పాత్రుడ య్యాడు. జమీందారు అతనికి ‘రుచిరాజు’ అని బిరుదునిచ్చి సన్మానించాడు! భర్తలో వచ్చిన మంచి మార్పుకూ, లభిం చిన గౌరవానికీ శారద పరమానందం చెందింది. ఆమె తల్లిదండ్రులు, తిమ్మరాజు నాయనమ్మ కూడా ఎంతో సంతోషించారు.",
            "book_page_end": 10,
            "story_id": "2006_08_01",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "సమయజ్ఞత",
            "book_page_start": 11,
            "pdf_page_start": 11,
            "pdf_page_end": 12,
            "author": "డా. వాడవల్లి చక్రపాణిరావు",
            "genre": "నీతి కథ",
            "moral": "సరైన సమయం కోసం వేచి చూడకుండా, చేయాలనుకున్న పనిని వెంటనే మొదలుపెట్టాలి. పని ప్రారంభించిన తర్వాతే కాలం కలిసి వస్తుంది.",
            "keywords": [
                "సమయజ్ఞత",
                "విక్రమసేనుడు",
                "సాధువు",
                "పని ప్రారంభం",
                "కాశ్మీర దేశం"
            ],
            "characters": [
                "విక్రమసేనుడు (రాజు)",
                "సాధువు",
                "మంత్రి",
                "పండితులు"
            ],
            "locations": [
                "కాశ్మీర దేశం",
                "అడవి",
                "ఆశ్రమం"
            ],
            "content": "కాశ్మీర దేశాన్ని విక్రమసేనుడు పరిపాలిస్తున్న కాలం అది. ఒక నాడు విక్రమసేనుడు కొలువు తీర్చి పండితగోష్ఠి నిర్వహిస్తున్నాడు. ఆ సమ యంలో ఘూర్జరదేశం నుంచి వచ్చిన ఒక పండితుడు, తాను సంస్కృతంలో రచించిన ఒక శ్లోకాన్ని వినిపించాడు. అది సమయజ్ఞత ప్రాముఖ్యాన్ని చాటి చెప్పే శ్లోకం. “ఎప్పుడు, ఏ పని చేయాలో తెలుసు కుని చేస్తే, ఆ పనులు నెరవేరుతాయి. అలా కాక, అదును తప్పి చేసినపనులు వ్యర్థమవు తాయి,” అని ఆ పండితుడు రచించిన శ్లోక భావం. రాజు ఆ శ్లోకం విని చాలా ఆనందిం చాడు. పండితుడికి ఘనంగా బహుమానం కూడా ఇచ్చాడు. ఆ తర్వాత ఆయన సభనుద్దే శించి ఒక ప్రశ్నవేశాడు: “ఏపని అయినా ఫలానా సమయానికి చేయాలి అని తెలుసు కోవడం ఎలా?” సభలో వున్న జ్యోతిష పండితుడు లేచి, గ్రహగతులను బట్టి తెలుస్తుంది అన్నాడు. మరొక పండితుడు లేచి, అనుభవంగల పెద్దలను అడిగితే తెలుస్తుంది అన్నాడు. సభలోని తక్కిన పండితులు కూడా, ఎవరికి తోచిన అభిప్రాయాలు వారు చెప్పారు. పండితులు చెప్పిన ఏ ఒక్క సమాధా నమూ, విక్రసేనుడికి సంతృప్తికరంగా లేదు. ఆయన పండితులతో, “దీని గురించి తీరి కగా మరొకసారి ఆలోచిద్దాం,” అని, సభను ఆ రోజుకు ముగించాడు. కొంతకాలం గడిచింది. విక్రమసేనుడు ఒకనాడు మంత్రితో కలిసి ఒక అడవిలోకి వెళ్ళాడు. అలా కొంత దూరం పోగా, అంద మైన ఆశ్రమం ఒకటి కనిపించింది. దానికి సమీపంలో ఒక సాధువు భూమిని తవ్వుతూ కనిపించాడు. రాజు, ఆయన దగ్గరకు వెళ్ళి నమస్కరించాడు. “మహానుభావా! తపస్సంపన్నులైన తమరు, నాకు కలిగిన ఒక సందేహాన్ని తీర్చాలి,’ అన్నాడు రాజు సాధువుతో.\nసాధువు తల ఎత్తి, రాజుకేసి ఒక్కక్షణం చూసి, ఒక చిరునవ్వు నవ్వి తన పని తాను చేసుకోసాగాడు. అప్పుడు రాజు వినయంగా, “మరేమీ లేదు. సమయ మెరిగి పని చెయ్యాలంటారు గదా! ఆ సమయాన్ని తెలుసుకోవడం ఎలాగు? అదీ నా సందేహం,” అన్నాడు. సాధువు, రాజుకేసి మరొకసారి చూసి, మరొక నవ్వు నవ్వాడు. సాధువు ఏదో దీక్షలో వున్నాడని భావించిన విక్రమసేనుడు అక్కడి నుంచి తిరిగి రాజభవనానికి వచ్చేశాడు. ఆ మర్నాడు పెద్దవాన కురిసింది. విక్రమ సేనుడు, ఆశ్రమానికి వెళదామనుకుని వెళ్ళ లేకపోయాడు. ఆ మరుసటి రోజు వాతా వరణం చల్లగా, ప్రశాంతంగా వుంది. ఈసారి రాజు ఒక్కడే బయలుదేరి, అడవిలోని ఆశ్ర మానికి చేరుకున్నాడు. ఆ సమయంలో సాధువు తాను తవ్విన నేలను చదును చేసి, మొక్కలు నాటుతున్నాడు. విక్రమసేనుడు, ఆయన దగ్గరకు వెళ్ళి నమస్కరించి, “స్వామీ! ఈసారయినా తమరు నా ప్రశ్నకు సమాధానం చెప్పకోరుతున్నాను. లోగడ వచ్చినప్పుడు తమరిని, ఏ పని ఎప్పుడు చెయ్యాలో ఎలా తెలుస్తుంది? అని అడి గాను,” అన్నాడు. సాధువు తన పని తను చేసుకుంటూ, రాజు మొహంలోకి చూసి, “మహారాజా! మీ ప్రశ్నకు సమాధానం మొన్ననే ఇచ్చాను. ఐతే, మీరు గ్రహించలేదు,” అన్నాడు. “అలాగా, స్వామీ! కాస్త వివరంగా చెప్పండి,” అన్నాడు విక్రమసేనుడు. “ఇదీ, ఆ వివరం!\" అంటూ సాధువు తన పనిలో మునిగిపోయాడు. సాధువు మాటల ద్వారా, ప్రవర్తన ద్వారా, విక్రమసేనుడికి అప్పుడు స్ఫురించింది: సమయం వచ్చిందా లేదా అని ఆలోచిస్తూ కూర్చోకుండా, చేయాలనుకున్న పనిని మొదలుపెడితే, సాధువుకు మొక్కలు నాటేం దుకు వర్షం తోడయినట్లుగా, చేసేపనికి కాలం కలిసి వస్తుంది, అన్న యథార్థం! సాధువుకు నమస్కరించి తృప్తిగా వెనుదిరి గాడు విక్రమసేనుడు.",
            "book_page_end": 12,
            "story_id": "2006_08_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ – 12",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక/సాహసం",
            "moral": "ఆపదలో ధైర్యంగా, తెలివిగా వ్యవహరించాలి. తెలివైన వ్యూహాలు ఇతరుల అనుమానాలను తప్పిస్తాయి.",
            "keywords": [
                "కేశవుడు",
                "జయమల్లు",
                "బ్రహ్మదండి",
                "రాకాసిలోయ",
                "క్షత్రియ వేషం",
                "రాజగురువు"
            ],
            "characters": [
                "కేశవుడు",
                "జయమల్లు",
                "బ్రహ్మదండి (మాంత్రికుడు)",
                "రాజగురువు",
                "కేశవుడి తండ్రి (గురువు)",
                "జితవర్మ",
                "శక్తివర్మ"
            ],
            "locations": [
                "బ్రహ్మపుర నగరం",
                "రాకాసిలోయ",
                "వింధ్యారణ్యం"
            ],
            "content": "[క్షత్రియ యువకుల్లా వేషాలు మార్చుకునేందుకు కేశవుడూ, జయమల్లూ నిశ్చయించుకుని, కాపలా భటులను కట్టి పడేసి బ్రహ్మదండి మాంత్రికుడు గుహలో దాచుకున్న బంగారం దొంగిలించారు. అదే సమయంలో అక్కడ రాజధానీ నగరంలో గాఢనిద్రలో ఉన్న బ్రహ్మదండి కేకలుపెడుతూ గది నుంచి బయిటికి పరిగెత్తాడు. అతణ్ణి కాపలాభటుడు అడ్డుకుని, తోటి భటుల కోసం కేకలుపెట్టాడు. తరవాత-]\nగుండెల మీదికి సూటిగా గురిచేసివున్న ఈటే, కాపలాభటుడి కేకలూ వింటూనే, బ్రహ్మదండి మాంత్రికుడికి నిద్రమత్తు వదిలి పోయింది. అంతలో అక్కడికి మరిద్దరు కాపలా భటులు పరిగెత్తుకు వచ్చారు. “పారిపోవాలని చూస్తున్నావా?\" అంటూ ఒక భటుడు ఈటెను పైకెత్తాడు. బ్రహ్మదండి, “అయ్యల్లారా! నన్ను చంపకండి. నేను పారి పోవాలని ప్రయత్నం చెయ్యలేదు,” అన్నాడు వణికిపోతూ. “పారిపోయేందుకు ప్రయ త్నించలేదా? అయితే ఇదంతా ఏమిటి?\" అంటూ మొదట దారి అడ్డగించిన భటుడు, ఈటె తిరగవేసి బ్రహ్మదండి నెత్తిన ఒక్క బాదుబాదాడు. ఆ దెబ్బకు బ్రహ్మదండికింద బడి, గిలగిలలాడుతూ, “మహాభట కేసరీ! నన్ను చంపకు. నిద్రపోతూండగా పీడకల వచ్చింది,” అంటూ బావురుమన్నాడు. భటులు వాణ్ణి మోసుకుపోయి, మంచం మీదికి గిరవాటువేశారు. బ్రహ్మదండి మంచం మీదపడుతూనే, ఆ అదురుకు, ఎగిరి కింద నేల మీద వెల్లికిలా పడి, లేచి ఒళ్ళు దులుపు కుంటూ, “బాబులూ, నన్ను హింసించ కండి. నా దగామారి శిష్యుడూ, మరొకడూ కలిసి, నేను రక్తం ఓడ్చి సంపాయించి దాచు కున్న డబ్బును దొంగిలిస్తూంటే చూసి, మతి చెడి తప్పుగా ప్రవర్తించాను,” అన్నాడు. “ఇందాక, ఏదో పీడ కలవచ్చి, పరిగెత్తాన న్నావు. ఇప్పుడు నీ శిష్యులు, నువ్వు దాచు కున్న బంగారం ఎత్తుకుపోతూంటే చూసి, మతి చెడిందంటున్నావు? ఏది నిజం?” అని అడిగాడు ఒక కాపలా భటుడు. “వీడు మళ్ళీ కొండల్లోకి పారిపోయేందుకు ఏదో ఎత్తువేస్తున్నాడు. వీడి ఆట కట్టించా లంటే, రాజగురువు కోసం కబురు పంపా ల్సిందే,” అన్నాడొక భటుడు. రాజగురువు పేరు వింటూనే, బ్రహ్మదండి గడగడా వణికిపోతూ, “నాయనలారా! యోధ భట భల్లూకాల్లారా! నన్ను కరుణించండి. ఆ అర్ధరాత్రంలో వెళ్ళి రాజగురువును నిద్ర లేపితే, ఆ కోపంలో ఆయన నన్నేమిచేసినా చేయవచ్చు. నా తప్పు మన్నించండి!” అన్నాడు. కాపలాభటులు మాంత్రికుడి గది తలు పులు బిగించి, అక్కడ ఇద్దరు కాపలావుం డగా, మూడోవాడు రాజగురువు దగ్గిరకు పోయాడు. రాజగురువు భటుడు చెప్పిం దంతా విని, “మంచిపని చేశారు. తెల్లవారు తూనే వాణ్ణి రాజుగారి దగ్గిరకు తీసుకురండి. మీ నాయకుడితో, కొండల్లోని బ్రహ్మదండి గుహదగ్గిర ఏమి జరిగిందో తెలుసుకురమ్మన్నా నని చెప్పండి,” అన్నాడు. సూర్యోదయం అయ్యే లోపలే నలుగురు భటులు, బ్రహ్మదండి మాంత్రికుడి గుహ దగ్గిరకు వెళ్ళి, కాళ్ళూ చేతులూ కట్టి పడ వేయబడివున్న తమ ఇద్దరు అనుచరుల్ని చూశారు. వాళ్ళు రాత్రి జరిగిన సంగతంతా చెప్పారు. గుహ దగ్గిర్నుంచి భటులు రాచనగరుకు తిరిగి వచ్చేసరికి, అక్కడ రాజూ, రాజగురు వుల ముందు బ్రహ్మదండి మాంత్రికుడు చేతులు కట్టుకు నిలబడి వున్నాడు. భటులు జరిగిందంతా చెప్పారు. అంతా శ్రద్ధగా విన్న రాజగురువు, “కాపలా భటుల్ని కాళ్ళూ చేతులు కట్టి గుహలో ప్రవేశించిన వాళ్ళు బందిపోట్లు కాదు. కేశవుడూ, జయమల్లూ అయివుంటారు. పోతే, ఆ మూడోవాడెవడైనదీ తెలియటం లేదు!” అన్నాడు. “అనుమానమేల రాజగురు చూడామణీ! వాడు, కేశవుడి తండ్రి అయిన ముసలివాడు! నా పీడకల సంగతి చెప్పాను గదా? అందులో ఆ ముసలి వెధవ కనిపించలేదు. ఏమైతేనేం, నా నిధి దొంగిలించబడింది,” అంటూ బ్రహ్మ దండి కళ్ళనీళ్ళ పర్యంతమయ్యాడు. రాజగురువు, మాంత్రికుడి కేసి జాలిగా చూస్తూ, “విచారించకు బ్రహ్మదండీ! రాకాసి లోయలో దొరికే నిధుల్లో నీకూ భాగం వుంటుంది. మనక్కావలసిన కేశవుడు ఇంకా మన రాజ్య సరిహద్దుల్ని దాటిపోలేదని కూడా తేలిపోయింది. వాణ్ణి పట్టుకునేందుకు ప్రయ త్నిద్దాం. కాని, వాడి ప్రయాణంకూడా రాకాసి లోయకే అని అర్థమవుతున్నది. దారి ఖర్చుల కోసం నీ బంగారం దొంగిలించాడు. పాపం,’ అన్నాడు రాజగురువు. బ్రహ్మదండి కోపంతో బుసలుకొడుతూ, “మహారాజా! మహారాజగురుశేఖరా! ఇక నాకు అనుమతి ఇప్పించండి. తమరు వేసిన పథకం ప్రకారం, నేను రాకాసిలోయ చేరి, ఆ దుష్టులైన కేశవ జయమల్లుల్ని, కాలభైరవు డికి బలిచేసి, అక్కడ లభించే ధనరాసుల్ని తమ వద్దకు పట్టుకువస్తాను,” అన్నాడు. రాజగురువు అక్కడ నిలబడివున్న భటుల్ని వెళ్ళిపొమ్మని చెప్పి, రాజుతో, “మహారాజా! బ్రహ్మదండీ, జితవర్మా, శక్తివర్మల ప్రయాణా నికి, ఈ సాయంకాలం ముహూర్తం పెట్టాను. ఎవరికీ ఎలాంటి అనుమానం కలక్కుండా వుండేందుగ్గాను, మనవేగులవాళ్ళు ఈ సరికే నగరంలో, అవసరం అయిన వదంతులు లేవదీసి వుంటారు,” అన్నాడు. రాజగురువు చెప్పినట్టు, ఆ నాటి సూర్యో దయం వేళకే బ్రహ్మపుర నగరంలో ఒక వదంతి ప్రచారం కాసాగింది. రాజగురువు కాలిమీద ఎప్పుడో ఒక వ్రణం లేచిందనీ, అది ఎన్ని చికిత్సలకూ లొంగనందున, వింధ్యారణ్యా లలో దొరికే ఒక ఔషధి కోసం బ్రహ్మదండి మాంత్రికుడు వెళుతున్నాడనీ స్త్రీలూ, పురు షులూ, పిన్నలూ, పెద్దలూ చెప్పుకోసాగారు. రాకాసిలోయలో ఏవో నిధుల కోసం బ్రహ్మ దండివెళుతున్నాడని తెలిస్తే, అతడు ప్రయా ణించవలసిన దేశాలరాజులు, అతడికి ఆటంకాలు కలిగిస్తారని రాజగురువు, ఈ వదంతి ప్రచారంలో పెట్టించాడు. రాజగురువు ప్రాణ రక్షణకోసం ఏదో ఔషధో, మూలికో తెచ్చుకు నేందుకు వెళ్ళే మనుష్యుల్ని ఎవరూ ఏమీ చేయరు సరి కదా, ప్రయాణానికి అవసరం అయిన సహాయం కూడా చేస్తారు. మొత్తం మీద రాజగురువు వేసిన ఎత్తుగడ పారింది. మహా దుష్టమాంత్రికుడని పేరు మోసిన బ్రహ్మదండి, ఇరవైనాలుగ్గంటల్లో ఘనవైద్యుడుగా అందరిచేతా చెప్పుకోబడ్డాడు.\n“అతడెంత గొప్పవైద్యశాస్త్రనిధి కాకపోతే, రాజగురువు తన దీర్ఘవ్యాధిని కుదిర్చేందుకు అతణ్ణి నియమించుకుంటాడు!” అనుకు న్నారు ప్రజలు. ఆ రోజు సాయంకాలం బ్రహ్మదండి మాంత్రికుణ్ణి వింధ్యారణ్యాలకు సాగనం పేందుకు రాజగురువు స్వయంగా నగర ద్వారం దగ్గిరకు వచ్చాడు. ఆయన లోగడే, రాజాస్థానంలో ఉద్యోగాలు చేస్తున్న ఇద్దరు యువకుల్ని-జితవర్మ, శక్తివర్మ-అనే వాళ్ళను బ్రహ్మదండి వెంట వెళ్ళేందుకు నియమిం చాడు. వాళ్ళపని, రాకాసిలోయలో ఒకవేళ నిధినిక్షేపాలు దొరికితే, వాటి నెత్తుకుని బ్రహ్మ దండి పారిపోకుండా చూడటం. కాని, ప్రయా ణంలో ఎవరైనా అడిగితే మాత్రం, తామిద్దరూ అతడి అంగరక్షకులుగా నియమించబడి నట్టు బొంకాలి. నగరం ప్రవేశించేప్పుడు ఎంతో అవమా నించబడిన బ్రహ్మదండి, నగరం వదిలి పోయే ప్పుడు రాజగురువు చేత గొప్పగా సన్మానించ బడ్డాడు. ఇక్కడ బ్రహ్మపుర నగరాన్ని మాంత్రికుడు వదిలివెళ్ళే సమయంలో, అక్కడ అడవి మధ్య దాగివున్న కేశవుడూ, జయమల్లూ కూడా వింధ్యారణ్యాలకు వెళ్ళేందుకు తయా రవుతున్నారు. కేశవుడి తండ్రి కొని తెచ్చిన దుస్తులు ధరించటంతో వాళ్ళిద్దరూ క్షత్రియ యువకుల్లా మారిపోయారు. డాలూ, కత్తీ, శిరస్త్రాణం, అంబులపొదీ-వాళ్ళ నిప్పుడు చూసిన వాళ్ళెవరూ, గొడ్లకాపరీ, బ్రహ్మదండి మాంత్రికుడి శిష్యుడూ అని గుర్తించలేరు. ఈ విధంగా వాళ్ళిద్దరూ వేషాలు వేసుకుని బయలుదేరనున్న సమయానికి, ముసలి వాడు తానూ వాళ్ళ వెంట వస్తానని పట్టు బట్టాడు. కేశవుడూ, జయమల్లూ అతడికి దారిలో ఎదుర్కోవలసివున్న ఆపదలను గురించి చెప్పారు. ఈ వృద్ధాప్యంలో కొండలూ, అడవుల వెంట పడి కొన్నివందల కోసుల దూరం నడవటం కష్టమని అన్నారు. కాని, ముసలివాడు తన పట్టు వదలలేదు. “సరే, ఈ రూపంలో నిన్ను ఎవరైనా గుర్తి స్తారు, ఎట్లా?\" అన్నాడు కేశవుడు. “నగరంలో మీకు దుస్తులు కొనేప్పుడే, నాకూ అవసరం అయిన దుస్తులు కొనుక్కు న్నాను. కొంచెం ఆగండి. నన్ను మీరు గుర్తించ గలరో లేదో చూస్తాను!\" అంటూ ముసలి వాడు చెట్లచాటుకు వెళ్ళి, పావు గంట కాలం గడిచీగడవక ముందే, తిరిగివచ్చాడు.\nముసలివాడి వేషం చూసి, కేశవుడూ, జయమల్లూ పొందిన ఆశ్చర్యం అంతా ఇంతా కాదు. పట్టువస్త్రాలూ, మెడలో రుద్రాక్షమాలా, చేతిలో దండకమండలాలూ, చెవులకు కుండ లాలూ, ముఖాన విభూతిరేఖలూ-అతడి ప్పుడు చూడడానికి అచ్చు పండితుడిలా వున్నాడు. “నే నిప్పుడు, మీ ఇద్దరికీ గురువును! రాజపుత్రులను దేశాటన చేయించేందుకు బయలుదేరినవాణ్ణి, తెలిసిందా?” అన్నాడు ముసలివాడు. “అది బాగానేవుంది, గురూ! కాని, మనం దారిలో ఏ నగరానికైనా వెళితే, అక్కడ పండితులు తారసపడి నిన్నేమైనా ప్రశ్నిస్తే, అప్పుడు మనం ఏమయ్యేట్టు?” అని అడి గాడు జయమల్లు. “గురు మౌనానందుడు! ఈ యాత్రలో ఆయన తన శిష్యులతో తప్ప, మరెవరితోనూ మాట్టాడరు, సరిపోయే!\" అన్నాడు ముసలి వాడు. కేశవుడికి ఆలోచించే కొద్దీ తన తండ్రిని వెంటబెట్టుకు వెళ్ళటమే అన్ని విధాలా క్షేమ మనిపించింది. ఈ వయసులో అతణ్ణి, ఈ అరణ్యంలో ఒంటరిగా వదలి పోవటం ఏ మాత్రం మంచిదికాదు. ఇప్పుడు కేవలం బ్రహ్మపుర సైనికుల బెడద మాత్రమే కాదు. సామాన్య ప్రజలు కూడా తమకోసం వెతు కుతూ ఉంటారు. ఎందుకంటే ఈ సరికి బ్రహ్మపురరాజ్యంలో వున్నవాళ్ళందరికీ, తాము తండ్రీ కొడుకులమన్న సంగతి తెలిసిపోయి వుంటుంది. తన తల విలువ ఒకచిన్న సామంత రాజ్యం. ఆ ఆశ వున్నవాళ్ళెవరూ తన తండ్రి దొరికితే, తన జాడలు తెసుకునేందుకు, అతణ్ణి హింసించక మానరు. కేశవుడు ఎన్నో కష్టనష్టాలు భరిస్తూ అడవిలో తనను పెంచి పెద్ద చేసిన తన తండ్రి కేసి ఎంతో ప్రేమగా చూస్తూ, \"అయ్యా....” అని ఏమో చెప్ప బోయేంతలో ముసలివాడు, ముఖంలో లేని కోపాన్ని తెచ్చిపెట్టుకుని, “అయ్యా కాదు... గురూ!\" అన్నాడు కఠిన స్వరంతో. కేశవుడికీ, జయమల్లుకూ నవ్వాగింది కాదు. ఇద్దరూ ముసలివాడి కేసి చేయి చూపుతా చిగ్గరగా నవ్వారు. ఆ తరవాత కేశవుడు తన తండ్రిని సమీపించి, అతడి చేయిపట్టుకుని మెల్లగా ముందుకు నడి పిస్తూ, “గురూ, ఇక మనం ఇక్కడి నుంచి బయలుదేరుదాం. చీకటిపడే వేళకన్నా, మనం ఏదైనా పల్లె చేరాలి. ఈ రాత్రికి అక్కడే పడుకుని, తెల్లవారి మనం రాళ్ళూ, రప్పలూ చెట్టూ చేమలు దాటుకుంటూ వేగంగా ప్రయాణానికవసరం అయిన గుర్రాలు కొను క్కుని ముందుకు సాగుదాం. ఎందుకంటే, కాలినడకన రాజకుమారులూ, వాళ్ళ గురువూ దేశాటన చేస్తున్నారంటే, ఎవరికైనా అనుమా నాలు కలగవచ్చు,” అన్నాడు. అరణ్యంలో దాదాపు రెండు గంటల కాలం ప్రయాణంచేసి, చీకటిపడుతూండగా ముగ్గురూ ఒక పల్లె చేరారు. వాళ్ళు వీధిలో నడుస్తూండగా, రచ్చబండ చుట్టూచేరిన జనం అనుకునే మాటలు వాళ్ళకు కొంత ఆశ్చర్యాన్నీ, మరింత భయాన్నీ కూడా కలి గించినై. “బ్రహ్మదండి మాంత్రికుడు, ఇద్దరు అంగరక్షకుల్ని వెంటపెట్టుకుని, వింధ్యా రణ్యాలకు వెళుతున్నాడట! అక్కడ మాత్రమే పెరిగే ఒక ఔషధి తెచ్చి, ఎన్నాళ్ళుగా నయం కాని రాజగురువు కాలివ్రణాన్ని నయం చేస్తాడట!” “ఇందులో ఏదోమోసం వున్నది. అయినా, మనం రాజపుత్రులం కనక, ఈ అలగాజనం ఆడుకునే ఊసుకబుర్లలో తల దూర్చ కూడదు,\" అంటూ జయమల్లు కేశవుడికి సంజ్ఞచేసి, రచ్చబండ దగ్గిరవున్న జనంలో, “ఈ పల్లెలో పూటకూళ్ళ ఇల్లు ఎక్కడో చెప్తు తారా?” అని అడిగాడు. ఆ ప్రశ్న వింటూనే ఒక వృద్ధుడు ముందుకు వచ్చి, “అయ్యా, పూటకూళ్ళ ఇల్లు ఈ దగ్గిర్లోనే వున్నది. కాని, అక్కడ మీకు వసతి దొరకదేమో అని నా భయం. రాజుగారి ఆజ్ఞాపత్రం తీసుకుని, బ్రహ్మదండి అనే ఒక ఘనవైద్యుడూ, అతడి అంగరక్షకులిద్దరూ, ఈ రాత్రికి, అక్కడే దిగబోతున్నారని వార్త వచ్చింది,” అన్నాడు. ఆ మాటలు వింటూనే కేశవుడూ, జయ మల్లూ గతుక్కుమన్నారు. కాని, ముసలి వాడు మాత్రం దండం పైకెత్తి, “అలాగా, సరే, చూద్దాం. దేశాటనకు బయలుదేరిన రాజకుమారులు పూటకూళ్ళ కొంపలోనే, రాత్రంతా గడపాలని ఎక్కడుంది? ఓయి, శిష్యులూ! రండి, నడవండి!” అంటూ ముందుకు కదిలాడు. ",
            "book_page_end": 18,
            "story_id": "2006_08_03",
            "raw_genre_backup": "ధారావాహిక/సాహసం",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "అహంకారి పండితుడు",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "బేతాళ కథ",
            "moral": "సాహితీ ప్రయోజనం కోసం ఇతరుల తప్పులను ఎత్తి చూపడం అహంకారం కాదు. అసలైన అహంకారం తమకు శక్తికి మించిన కార్యాన్ని సాధించామనే భ్రమలో ఉండటం.",
            "keywords": [
                "విక్రమార్కుడు",
                "బేతాళుడు",
                "మహానందుడు",
                "చిన్మయుడు",
                "కవిత్వం",
                "అహంకారం"
            ],
            "characters": [
                "విక్రమార్కుడు",
                "బేతాళుడు",
                "మహానందుడు",
                "చిన్మయుడు",
                "పరిమితుడు",
                "సంచారుడు"
            ],
            "locations": [
                "బ్రహ్మపురం",
                "శంఖపురం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, ఇంత అర్ధ రాత్రివేళ భీతిగొలిపే ఈ శ్మశానంలో నువ్వు అకుంఠిత మైన పట్టుదలతో పడుతున్న శ్రమ చూస్తూంటే, నువ్వేదో అతిజటిలమైన కార్యాన్ని సాధించేందుకు ప్రయత్ని స్తున్నట్టు శంక కలుగు తున్నది. కొందరు వ్యక్తులు అహంకారం కొద్దీ తమ శక్తియుక్తులకు మించిన కార్యాలను సాధించామన్న భ్రమకు లోనై, నలుగురిలో అపహాస్యా నికి గురౌతుంటారు. నువ్వు తగు హెచ్చరికగా ఉండేందుకు అలాంటి ఒక అహంకారి పండితుడి కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nబ్రహ్మపురంలో మోటయ్య అనే పేదరైతు కొడుకు చిన్మయుడు. అతడు చిన్నప్పట్నించీ ఆశువుగా కవిత్వం చెబుతూంటే విని ముచ్చట పడిన, పరిమితుడనే ఆచార్యుడు శిష్యుడిగా స్వీకరించాడు. అందరికీ పది సంవత్సరాలు పట్టే చదు వును, చిన్మయుడు మూడు సంవత్సరాల్లోనే నేర్చుకోగా, పరిమితుడతణ్ణి మెచ్చుకుని, “నేను చెప్పగలిగింది చెప్పాను. ఇక మీదట దండకారణ్యంలోని గురుకులానికి వెళ్ళి చదువు కొనసాగిస్తే, నీ తెలివికి రాణింపు ఉంటుంది,” అని సలహా ఇచ్చాడు. ఐతే, కాయకష్టం చేసే తండ్రికి చేదోడు వాదోడుగా ఉండాలనుకున్న చిన్మయుడు, ఊళ్ళోనే వుండిపోయాడు. ఒకసారి ఆ ఊరికో రాజాస్థానకవి వస్తే, పరిమితుడాయనకు చిన యుడి గురించి చెప్పి, “శాస్త్రజ్ఞాన ముంది కానీ నాకు కవిత్వాన్ని అంచనా వేసే శక్తిలేదు. నీవతడి కవిత్వం విని రాజసన్మానయోగమున్న దేమో చెప్పు!” అని కోరాడు. రాజాస్థానకవి, చిన్మయుడి కవిత్వం విని, “నీ కవిత్వంలో వ్యాకరణ, అలంకార శాస్త్రా లకు సంబంధించిన దోషాలున్నాయి. కొంత కాలం నువ్వు గురు శుశ్రూష చెయ్యాలి. శంఖపురంలో మహానందుడనే మహాపండితు డున్నాడు. ఆయన కనుక యోగ్యతా పత్ర మిస్తే, నీకు రాజసన్మానార్హత కలిగినట్లే,” అని చెప్పివెళ్ళాడు. చిన్మయుడు, మహానందుడి గురించి వాకబుచేయగా, తమ ఊళ్ళోని సంచారుడనే భూస్వామి, మహానందుడి దూరపు బంధు వని తెలిసింది. అతడాయన్ను కలుసుకుని సంగతి చెప్పాడు. దానికి సంచారుడు, “మహానందుడు చాలా నిక్కచ్చి మనిషి. కవిత్వంరాని నేను నీ కవిత్వం గురించి ఆయనకు చెబితే, బంధు వునే అయినా నామాట వినడు. ఒక చక్కని కావ్యం రాసి ఆయనకు వినిపించి మెప్పించు. ఐతే, ఆయనకు అహంకారమెక్కువనీ, తప్పు లెన్నడమే తప్ప మెచ్చుకోవడం తెలియదనీ కొందరంటారు,” అన్నాడు. చిన్మయుడిలో పట్టుదల వచ్చింది. అతడు ‘శ్రీ కృష్ణ లీలామృతం' అనే కావ్యాన్ని వారం రోజుల్లో పూర్తి చేశాడు. మహానందుణ్ణి మెప్పించగలనన్న నమ్మకంతో, అతడు శంఖపురానికి వెళ్ళి మహానందుడి ఇల్లు చేరుకున్నాడు. ఆ సమయంలో మహానందుడు, తన ఇంటి అరుగు మీద కూర్చుని, ఆరంభుడనే ఒక యువకవి చదివే కవిత్వాన్ని వింటూ, అందులోని వ్యాకరణ దోషాలను అతనికి వివరిస్తున్నాడు. ఆ వివరణ వింటూనే చిన్న యుడు ఫక్కున నవ్వాడు. మహానందుడు తల తిప్పి చిన్మయుణ్ణి చూసి, అతడి నవ్వుకు కారణమడిగాడు. “అయ్యా! బురదలో పుట్టిన కమలం ఎంత అందంగావున్నా, బురదకు అలంకారం కాలేదు. బురద నుంచి వేరు చేస్తేనే కదా కమలం అలంకారమౌతుంది. కానప్పుడా దోషాలను సవరించి ప్రయోజనమేమిటి? సర్వం ఎరిగిన తమ బోటి మహాపండితులీ విధంగా కాలాన్ని వృథా చేయడం హాస్యాస్ప దంగా తోచి నవ్వాపుకోలేక పోయాను,” అన్నాడు చిన్మయుడు. మహానందుడు, చిన్మయుణ్ణి చురుగ్గా చూసి, \"కవిత్వం చెప్పాలనుకున్న ప్రతి వాడూ వ్యాకరణ దోషాల గురించి క్షుణ్ణంగా తెలుసుకోవాలి. మిడిమిడి జ్ఞానంతో నన్ను అపహాస్యం చేసి, నువ్వే నా కాలాన్ని వృథా చేశావు,” అని, “ఇంతకూ నీవెవరు?” అని అడిగాడు. చిన్మయుడాయనకు తన ఊరు, పేరు, అభిలాషచెప్పాడు. అది విన్న మహానందుడు మరింత చిరాకు పడి, “నాకు గురు శుశ్రూష చేయాలని వచ్చినవాడివి, నన్ను చూసీ చూడ గానే పాదాభివందనం చేయాలి. నీ పని చెప్పి నన్ను అర్థించాలి. ముందు నువ్వు మరే గురువు వద్దనైనా మర్యాద నేర్చుకుని రా. ఆ తర్వాత నేను నిన్ను శిష్యుడిగా స్వీకరించే విషయం ఆలోచిస్తాను,” అన్నాడు చాలా కటువుగా. చిన్మయుడు నిరాశపడి తిరిగి తన ఊరు చేరాడు. సంచారుడు ఏమైందని అడిగితే, “అయ్యా! తమరన్నదే నిజం. మహానందుడు మహా అహంకారి. ఆయన్ను మెప్పించి యోగ్యతా పత్రం పొందడం, నావల్లకాదు. నేనిక కవిత్వం చెప్పే ఆలోచన మానుకు న్నాను,” అన్నాడు. ఇది జరిగిన కొన్నాళ్ళకు సంచారుడికి మహానందుడొక లేఖ పంపాడు. “మీ ఊళ్ళో వున్న చిన్మయుడనే యువకవిరాసిన, 'శ్రీ కృష్ణ లీలామృతం' అనే కావ్యంలోంచి, అతడికి బాగా నచ్చిన పద్యాలు కొన్ని తెలుసుకుని వచ్చి, వాటిని నాకు వినిపించు. అయితే, నా గురించి అతడికిచెప్పకు,” అన్నది ఆ లేఖలోని సారాంశం. సంచారుడు, ఆయన చెప్పినట్లే చేసి శంఖ పురం వెళ్ళాడు. మహానందుడాయనకు రుచికరమైన విందు భోజనంతో ఆతిథ్య మిచ్చాడు. భోజనమయ్యాకసంచారుడాయన ఆతిథ్యాన్ని మెచ్చుకుంటూ, “నీ భార్య యశోద చేసిన ఈ మిఠాయి, పచ్చటి కాంతిని ప్రసరిస్తున్న పూర్ణచంద్రునిలా ఉన్నది. అందు లోని అమృతానికై ఆత్రపడిన నేను, రాహు వులా గుటుక్కున మింగబోతే, అది గొంతుకు అడ్డంపడింది. నోరు తెరిచిననాలో మన్ను తిన్న బాలకృష్ణుణ్ణి చూసిందో ఏమో; నీ యశోద నాకు అమ్మగామారి, అలనాటి యశోదను స్ఫురింపజేసింది,” అనే భావం వచ్చేలా ఒక పద్యం చెప్పాడు. మహానందుడు ఆశ్చర్యంగా, “నువ్వు చెప్పినవేవీ ఇక్కడ జరగలేదు. కానీ అన్నం పెట్టిన ఇల్లాలిలో అమ్మను చూస్తూ, నీవు కల్పించిన భావచమత్కారం అపూర్వంగా ఉన్నది. ఈ పద్యం చిన్మయుడి కావ్యంలోనిది కాదు కదా!” అన్నాడు. సంచారుడు అవునన్నట్టు మెల్లగా తల వూపి, “చిన్మయుడు నీ దగ్గరకొచ్చినప్పుడే, అతడి కావ్యం విని, ఈ విషయం చెప్పా ల్సింది,” అన్నాడు. దానికి మహానందుడు చిన్నగా నవ్వి, \"కవిత్వమొక తీరని దాహమన్నాడో మహాకవి. చిన్మయుడు రాజాశ్రయానికి వెళితే, అతడికి కనకాభిషేకం జరుగుతుందని, నామ్మకం,\" అన్నాడు. సంచారుడు బ్రహ్మపురానికి తిరిగి వెళ్ళి, ఈ విషయం చిన్మయుడికి చెబితే, ముందత డికి పట్టరాని సంతోషంతో నోటమాట రాలేదు. కాసేపటికి తమాయించుకుని, \"నేను శంఖ పురం వెళ్ళి, ఆ మహాకవికి నా కావ్యం వినిపిం చక పోతే, నేనే అహంకారిననిపించుకుం టాను,” అంటూ వెంటనే తన కావ్యాన్ని తీసు కుని శంఖపురం వెళ్ళాడు. ఆ సమయంలో మహానందుడు, ఇంటి అరుగు మీద కూర్చుని మరొక కవి చదువు తున్న కావ్యం వింటున్నాడు. ఆయన చిన్మ యుణ్ణి చూస్తూనే చప్పున లేచి నిలబడ్డాడు. చిన్మయుడు వెంటనే ఆయన పాదాలంటి నమస్కరించి, \"గురువర్యా! తమకు నా కావ్యం వినిపించాలని వచ్చాను. నన్ను మీ శిష్యుడిగా స్వీకరించండి,\" అన్నాడు. మహానందుడు, చిన్మయుణ్ణి, “ఆయు ష్మాన్ భవ, కీర్తిమాన్ భవ,” అంటూ ఆప్యా యంగా దీవించి లేవనెత్తి, “నా మాట మన్నించి గురుశిష్య సంప్రదాయాన్ని పాటిం చావు. నాకెంతో సంతోషంగా వున్నది. ఎల్లుండి పంచమి. నీ కావ్యపఠన ఆ రోజు ప్రారంభిం చడం శుభకరం,\" అన్నాడు. మహానందుడు, చిన్మయుడికి తన ఇంట్లోనే బస ఏర్పాటు చేశాడు. పంచమినాడు ఆయన పెద్ద సభ ఏర్పాటు చేస్తే చిన్మయుడాశ్చర్య పోయాడు. ఆ సభకు ఎక్కడెక్కడి నుంచో మహావిద్వాంసులు, కవులు, పండితులు వచ్చారు. వారందర్నీ చూసి రెట్టించిన ఉత్సాహంతో కావ్యపఠనం చేశాడు చిన్మయుడు. తర్వాత మహానందుడు, ఆ కావ్యంలోని విశిష్టతను సభికులకు వివరించి చెప్పగానే, సభ హర్షధ్వానాలతో దద్దరిల్లిపోయింది. బేతాళుడు ఈ కథ చెప్పి, \"రాజా, మహానం దుడు అహంకారి పండితుడన్నది, సాహితీ పరులందరూ గట్టిగా నమ్మినట్టు కనబడు తున్నది గదా? ఆయన బంధువు సంచారుడు కూడా, ఈ విషయాన్ని చిన్మయుడికి చెప్పాడు. తప్పులెన్నడమే తప్ప, మెచ్చుకోవడం మహా నందుడికి తెలియదని సర్వత్రావున్న అభి ప్రాయం. అలాంటి అహంకారి చిన్మయుడి కవిత్వాన్ని గొప్పగా మెచ్చుకోవడం ఆశ్చర్యం కలిగిస్తున్నదికదా? మహానందుడిలో హఠా త్తుగా వచ్చిన ఈ మార్పుకు కారణమేమైవుం టుంది? కవిపండితుల్లో ఇంత కాలంగా తనకున్న చెడ్డ పేరు నుంచి బయట పడాలన్న ప్రయత్నమా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలి పోతుంది,” అన్నాడు. దానికి విక్రమార్కుడు, “మహానందుడి వద్దకు, తాము రాసిన కవిత్వాన్ని వినిపించేం దుకు, తరచుగా కవులు వస్తున్నట్టు కనబడు తున్నది. చిన్మయుడాయన్ను చూడడానికి వెళ్ళినప్పుడు, ఆరంభుడనే కవితటస్థపడ్డాడు. అలాంటి కవుల కవిత్వంలోని వ్యాకరణ, అలంకార దోషాలను ఎత్తి చూపుతూ నిర్మొహ మాటంగా మాట్లాడడం నచ్చక, ఆయన అహంకారి అని ప్రచారం జరిగింది. మహానం దుడు, చిన్మయుడి కవిత్వాన్ని గొప్పగా మెచ్చు కున్నందుకు ఆశ్చర్యపడనవసరం లేదు. అంతేకాక, మహానందుడిలో కొత్తగా వచ్చిన మార్పంటూ కూడా ఏమీ కనబడదు. సాహితీ ప్రయోజనం కోసం, ఇతరుల కవిత్వంలోని లోపాలను ఎత్తి చూపడం, అహంకారం కానే కాదు. నిజానికి మహానందుణ్ణి అహంకారి అని ప్రచారం చేస్తున్నవాళ్ళే, అసలైన అహం కారులు,\" అన్నాడు. రాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 24,
            "story_id": "2006_08_04",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "న్యాయమైన శిక్ష!",
            "book_page_start": 26,
            "pdf_page_start": 26,
            "pdf_page_end": 27,
            "author": "చందమామ బృందం",
            "genre": "చారిత్రక ఉదంతం",
            "moral": "సత్యాన్ని అంగీకరించి తప్పు ఒప్పుకున్నవాడే నిజమైన మనిషి, అబద్ధాలు చెప్పే అమాయకుల మధ్య నిజాయితీపరుడికి గౌరవం దక్కుతుంది.",
            "keywords": [
                "విలియం రాజు",
                "జైలు",
                "ఖైదీ",
                "సత్యసంధత",
                "న్యాయం",
                "శిక్ష"
            ],
            "characters": [
                "మొదటి విలియం రాజు",
                "నాలుగు ఖైదీలు",
                "జైలు అధికారి",
                "న్యాయాధికారి"
            ],
            "locations": [
                "జర్మనీ",
                "పాటెమ్ పట్టణం"
            ],
            "content": "జర్మనీ దేశాన్ని పరిపాలించిన మొదటి విలియం రాజు (1797-1888) చరిత్ర ప్రసిద్ధిగాంచిన పాలకుడు. ఆయన మాటలు, నడవడిక ఎల్లప్పుడూ ఎంతో నిరాడంబరంగా ఉండేవి. సత్యాన్ని ఆయన అన్నిటికన్నా మిన్నగా అభిమానించేవాడు. ఒకనాడు ఆయన రాజ్యం తూర్పు భాగం లోని పాటెమ్ పట్టణంలో ఉన్న జైలును తణిఖీ చేయడానికి వెళ్ళాడు. ఒక ఖైదీని చూసి, “నువ్వు ఎందుకు జైలుపాలయ్యావు?” అని అడిగాడు. “మహాప్రభూ! ఎవరో, జమీందారు భవనంలోపడి దొంగతనం చేశారు. కాపలా భటులు తరుముకోగా, ఆ దొంగలు పోతూ పోతూ తాము దొంగిలించిన సొమ్మును నా ఇంటి ఆవరణలోకి విసిరి పారిపోయారు. వాళ్ళకు పడవలసిన శిక్ష నాకు పడింది,\" అన్నాడు ఖైదీ. రాజు రెండవ ఖైదీ వద్దకు వెళ్ళి అదే ప్రశ్న వేశాడు. “ప్రభూ, స్థానిక పాలకుడికి నేనంటే మహా అసూయ, ద్వేషం. నా గ్రామానికి చెందిన ప్రజలు అతనికి వ్యతిరేకంగా తిరుగుబాటు చేస్తే, నేనే వారిని రెచ్చగొట్టానన్న ఆరోపణతో, నన్ను బంధించి ఇక్కడ తెచ్చిపడేశాడు,\" అని చెప్పాడు ఆ ఖైదీ. రాజు మూడో ఖైదీని అదే ప్రశ్న అడిగిన ప్పుడు, “ప్రభూ! ఎవరో దొంగసంతకాలు చేసి, నకిలీ పత్రాలు సృష్టిస్తే, ఆ నేరం నాపై మోపి, నన్ను తీసుకువచ్చి జైల్లో వేశారు,” అన్నాడు అమాయకంగా. ఇలా ఒక్కొక్క ఖైదీనీ విచారిస్తూ, రాజు ముందుకు వెళ్ళాడు. ప్రతి ఒక్కరూ అమాయ కత్వాన్ని ప్రదర్శిస్తూ, పై అధికారుల పొరబాటు వల్ల ఖైదు చేయబడినట్టు రాజుతో మొరపెట్టు కున్నారు. రాజు ఆఖరి ఖైదీ దగ్గరికి వచ్చి అదే ప్రశ్న అడిగాడు. ఆ ఖైదీ కొంతసేపు మౌనంగా ఊరు కుని, “నా మీది ఆరోపణలు నిజమైనవే. నేను చేయగూడని పని ఏదో చేశాను. నిజంగానే నేను నేరంచేశాను. అపరాధిని, ప్రభూ!” అన్నాడు. “అలాగా! ఇందరి అమాయకుల మధ్య నువ్వొక్కడివే దుష్టుడివన్న మాట! ఇక్కడున్న పెద్దమనుషులను చెడగొట్టగల దుర్మార్గుడివైన నిన్ను, ఇకపై ఒక్క క్షణం కూడా ఇక్కడ అను మతించకూడదు,\" అన్నాడు రాజు. వెంటనే ఆయన జైలు అధికారినీ, న్యాయాధి కారినీ పిలిపించి, ఆ ఖైదీని అప్పటికప్పుడే విడుదల చేయడానికి ఆజ్ఞలు జారీ చేశాడు.",
            "book_page_end": 27,
            "story_id": "2006_08_05",
            "raw_genre_backup": "చారిత్రక ఉదంతం",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "మృత్యులోయను వెతుక్కుంటూ....",
            "book_page_start": 29,
            "pdf_page_start": 29,
            "pdf_page_end": 33,
            "author": "చందమామ బృందం",
            "genre": "జానపద కథ",
            "moral": "నిజమైన ప్రేమ, పట్టుదల, ఆత్మవిశ్వాసం ఉంటే ఎంతటి ప్రమాదకరమైన లక్ష్యాన్ని అయినా చేరుకోవచ్చు. కానీ, హెచ్చరికలను పాటించడం తప్పనిసరి.",
            "keywords": [
                "మధువంతి",
                "మోనీసింగ్",
                "మృత్యులోయ",
                "నాగాలాండ్",
                "ప్రేమ",
                "సాహసం"
            ],
            "characters": [
                "మధువంతి (యువరాణి)",
                "మోనీసింగ్",
                "వృద్ధుడు",
                "వృద్ధురాలు (జ్ఞాని)"
            ],
            "locations": [
                "మణిపురి",
                "నది",
                "మృత్యులోయ",
                "రాజభవనం"
            ],
            "content": "మణిపురి యువరాణి మధువంతి అద్భుత సౌందర్య రాశి. ఆమెను వివాహమాడడానికి పలు వురు రాకుమారులు పోటీపడి వచ్చారు. కాని, ఆమె ఏ ఒక్కరినీ వివాహమాడడానికి అంగీక రించలేదు. తమ గారాలపట్టి వివాహం కళ్ళ చూడకుండా, కళ్ళుమూస్తామో ఏమో అని ఆమె తల్లిదండ్రులు దిగులుపడసాగారు. ఆ సమయంలో ఒక సామంతరాజు కుమా రుడు మోనీసింగ్ మధువంతిని వివాహమాడ డానికి వచ్చాడు. రూపంతో పాటు, మోనీసింగ్ లోని హుందాతనం, దయ మొదలైన విశిష్ట గుణాలను చూసి మధువంతి అతన్ని వివాహ మాడడానికి సమ్మతించింది. అతడు రాజ వంశా నికి చెందినవాడు కాకపోయినప్పటికీ, అతన్ని తమ కుమార్తె వివాహ మాడడానికి సమ్మతిం చింది, అదే చాలునని రాజదంపతులు పరమా నందం చెందారు. వివాహ ముహూర్తం నిర్ణయించ బడింది. రాజ్యమంతా మూడు రోజులపాటు ఆనందోత్సాహాలు పొంగిపొర్లాయి. అయితే, ఆ మరునాడే ఎదురు చూడని దుర్ఘటన జరిగిపోయింది. పెళ్ళికి ముందు రోజు యువరాణి సంప్రదాయానుసారం దాపుల నున్న నదికి స్నానానికి వెళ్ళింది. కాని ఆ తరవాత తిరిగిరాలేదు. ఆమెవెంట వెళ్ళిన పరిచారికలు రోదిస్తూ రాజభవనానికి తిరిగి వచ్చి సంగతి చెప్పారు. రాజ్యం విషాదంతో మునిగిపోయింది. పెళ్ళికి ముందు తమ కుమార్తెకు ప్రాణగండం ఉందన్న సంగతి రాజదంపతులకు అప్పుడే గుర్తుకు వచ్చింది. అందుకే ఆమె ఇన్నాళ్ళు పెళ్ళికి సుముఖంగా లేదని కూడా వాళ్ళు ఇప్పుడు గ్రహించారు. ఆమెను పెళ్ళాడడానికి వచ్చిన మోనీసింగ్ తీరని ఆశాభంగానికి గురయ్యాడు. ఎప్పటి కన్నా యువరాణి భౌతికకాయం నది గట్టుకు కొట్టుకు వస్తుందనీ, కడసారిగా చూసి వెళదా మనీ రాజధానిలోనే ఉండిపోయాడు. రోజూ నదీతీరానికి వెళ్ళి విచారంతో ఎదురు చూసే వాడు. నిరాశతో తిరిగి వచ్చేవాడు. తమ కూతురి పట్ల మోనీసింగ్ పెంచుకున్న అభిమానాన్ని చూసిన రాజదంపతులు ఒక దశలో అతన్ని తమ పుత్రుడిగా దత్తత చేసుకుని, యువ రాజును చేద్దామా అని కూడా ఆలోచించారు. అయితే, మోనీసింగ్ ఆ సూచనను అంగీక రించలేదు. బహుశా మధువంతిని మృత్యు లోయకు ఎవరో తీసుకుని వెళ్ళి ఉంటారనీ, తను వెళ్ళి ఆమెను తిరిగి తీసుకురాగలననీ చెప్పాడు. రాజదంపతులు ఒకరినొకరు విస్మ యంగా చూసుకున్నారు. అలాంటిలోయ ఒకటి ఉందని ఎవరికి తెలుసు? దాన్ని చేరుకోవడం ఎలాగా? ఒకసారి మరణించిన వ్యక్తి మళ్ళీ ప్రాణాలతో రావడం ఎలాసాధ్యం? అని అను మానంతో ఆలోచించసాగారు. అయితే, మోనీ సింగ్ ఆలోచన మరో దిశగా సాగింది. యువ రాణి మృతదేహం ఇంతవరకు కనిపించలేదు. అందువల్ల ఆమె మరణించిందన్న విషయం దృఢంగా చెప్పలేం. ఆమె ఎక్కడో ప్రాణాలతోనే ఉండవచ్చు. బహుశా మృత్యులోయలోనే ఉండ వచ్చు. తను అక్కడికి దారి కనుగొనడానికి వెంటనే వెళతానన్నాడు. సరేనని బరువెక్కిన హృదయాలతో రాజదంపతులు అతనికి వీడు కోలుపలికారు. తను మృత్యులోయను వెతుక్కుంటూ వెళ్ళే విషయం చెబితే, తల్లిదండ్రులు అందుకు ఒప్పుకోరని, మోనీసింగ్ వారివద్దకు వెళ్ళలేదు. ఎక్కడున్నదో, ఎటు వెళ్ళాలో తెలియని మృత్యు లోయను వెతుక్కుంటూ, ఆత్మవిశ్వాసం ఒక్కటే తోడుగా బయలుదేరాడు. మార్గమధ్యంలో కనిపించిన వృద్ధులనూ, సాధు సన్యాసులనూ, తపస్సు చేసుకునే ముని పుంగవులనూ, \"మృత్యులోయకు దారి చెప్ప గలరా?\" అని అడిగేవాడు వినయంగా. యువ ప్రాయంలోనే మృత్యువు గురించి ఎందుకు ఆలోచిస్తున్నాడా? అని అతని కేసి అందరూ వింతగా చూడసాగారు. ఆ లోయ గురించి తామెన్నడూ వినలేదని చెప్పేవారు. ఆఖరికి ఒక పండుముదుసలి తారసపడ్డాడు. మోనీసింగ్ ప్రశ్న వినగానే, “నువ్వెందుకు మృత్యు లోయకు వెళ్ళాలనుకుంటున్నావు?” అని ఎదురు ప్రశ్నవేశాడు. మోనీసింగ్ తన దీనగాథను వివరంగా తెలియజేశాడు. అంతా విన్న వృద్ధుడు మందహాసం చేసి, “నాకు మృత్యులోయకు వెళ్ళే మార్గం తెలియదుగాని, ఆ మార్గం తెలిసిన ఒకవృద్ధురాలి గురించి తెలుసు. ఆమె వయసెంతో ఎవరికీ తెలియదు. బహుశా ఆమెకు రెండు మూడు వందల సంవత్సరాలు ఉంటాయని చెప్పుకుంటారు. అయితే, ఆమెను చూడా లంటే వ్రతంలా కొన్ని కఠిన నియమాలను పాటించాల్సి ఉంటుంది. స్త్రీలకేసి చూడకూడదు. స్త్రీలు వండిన భోజనం తినకూడదు. నలభై ఒక్క రోజులపాటు, రోజూ మూడు పూటలా స్నానం చేయాలి. వృద్ధురాలికి ఇవ్వడానికి తెల్లటి పట్టు శాలువా సంపాయించాలి. ఈ నియమాలను పాటించి నిర్మలమైన మనస్సుతో నాదగ్గరికి వచ్చావంటే, కొండల కవతల ఉన్న వృద్ధురాలి గుడిసెకు వెళ్ళే మార్గం చెబు తాను,” అన్నాడు. “తమరు విధించిన నిబంధనలు తు.చ. తప్పకుండా పాటించి, ఈనాటి నుంచి నలభై రెండవ రోజు తమరిని వచ్చి దర్శిస్తాను,\" అని చెప్పి, మోనీసింగ్ తిరిగివచ్చాడు. నలభై ఒక్కరోజులు ఆడవారి ముఖం చూడకుండా, మూడు పూటలా స్నానం చేసి, స్వయంగా వండుకుని, ఒక్క పూట మాత్రం తింటూ రాత్రింబవళ్ళు దైవ ప్రార్థనతో గడిపాడు. అతడు వృద్ధుణ్ణి చూడబోయాడు. అప్పుడా యన అతడికోసం ఒకసంచీ, ఒక ఈటె, ఒక చెంబు, ఆహారం సిద్ధం చేసి ఉంచాడు. వృద్ధు రాలి కోసం ప్రత్యేకంగా నేసిన తెల్లపట్టు శాలు వాను ఇచ్చాడు. మోనీసింగ్ వృద్ధుడి వద్ద సెలవు తీసుకుని, దూరానవున్న కొండలు, కోనలు, అడవులు, దాటి ఆవలికి వెళ్ళాడు. కొండలెక్కడం అతనికి అంత కష్టంగా కనిపించ లేదు. అయితే, అవతలి వైపు చేరాక వృద్ధురాలి గుడిసెను కనుగొనడం కష్టంగా తోచింది. ఆఖరికి అడవిలో ఒక చోట సమతల ప్రదే శంలో చిన్న గుడిసె ఒకటి కనిపించింది. మోనీ సింగ్ గుడిసెను సమీపించి, “అవ్వా,” అని పిలుస్తూ, తలుపును మెల్లగా తెరిచి చూశాడు. లోపల మంచం మీద ముడతలు పడ్డ ముఖంతో, పుల్లల్లాంటి కాళ్ళు చేతులతో ఒక వృద్ధురాలు కనిపించింది. తన సంచీ నుంచి తీసి, తెల్లటి పట్టు శాలువాను ఆమెకిచ్చాడు. వృద్ధురాలి ముఖం సంతోషంతో ప్రకాశించింది. “నానుంచి నీకేంకావాలి, నాయనా?” అని అడిగింది ఆప్యాయంగా. \"అవ్వా, మృత్యులోయకు వెళ్ళాలను కుంటున్నాను,” అన్నాడు మోనీసింగ్. “అంతేనా?” అని అడిగింది వృద్ధురాలు ఆశ్చర్యంగా. “అవును, అవ్వా. అక్కడ నా ప్రాణసమాను రాలైన మధువంతిని చూడాలనుకుంటున్నాను. ఆమెను మళ్ళీ రాజభవనానికి తీసుకువెళ్ళి, ఆమె అంగీకరిస్తే, వివాహమాడాలనుకుంటు న్నాను,” అన్నాడు మోనీసింగ్. “నువ్వామెను అక్కడ కలుసుకోగలవో? లేదో? నాకు తెలియదు. మరణించిన వాళ్ళు, వెన్నెల్లో గడపడానికి అక్కడికి వస్తారన్న విషయం మాత్రం తెలుసు. అయితే, ఒక విషయంలో నిన్ను హెచ్చరిస్తున్నాను. నువ్వామెను చూశా వంటే, ఎట్టి పరిస్థితులలోనూ ముట్టుకోడదు. మాట్లాడ వచ్చు. ఆమె సమాధానం కోసం ఎదురుచూడవచ్చు,” అని చెప్పి, వృద్ధురాలు మృత్యులోయకు వెళ్ళే మార్గాన్నీ, చంద్రో దయం అయ్యేంత వరకు రాత్రుల్లో అక్కడవేచి ఉండవలసిన చోటునూ వివరించింది. మోనీసింగ్ పొద్దుగూకి చీకటిపడేంతవరకు అక్కడే ఉండి, ఆ తరవాత మృత్యులోయకేసి బయలుదేరాడు. చంద్రోదయం అయిందా లేదా అని అడ్డుగావున్న చెట్టుకొమ్మలను వంచి చూస్తూ ముందుకు నడవసాగాడు. సిద్ధంగా ఈటెను పట్టుకుని వెళ్ళినప్పటికీ, అదృష్టవశాత్తు ఎలాంటి వన్య మృగమూ దారికి అడ్డంగా రాలేదు. చంద్రోదయ మయింది. దూరంగా వెన్నెల కాంతిలో ఉన్నట్టుండి కొన్ని అందమైన ఆకారాలు పూలమొక్కల మధ్య నడయా డడం కనిపించింది. ఆ ఆకారాలలో యువరాణి మధువంతి ఎవరా అని మోనీసింగ్ ఆతృతగా చూశాడు. యువరాణి పోలికతో ఒక ఆకారం కనిపించగానే, అమితోత్సాహంతో వెళ్ళి చేయి పట్టుకుని, “యువరాణీ! నాతో వచ్చెయ్. నిన్ను మీ తల్లిదండ్రుల వద్దకు తీసుకు వెళతాను,” అన్నాడు. మరుక్షణమే యువరాణి అదృశ్యమైపోయింది. మోనీసింగ్ ఏమి చేయడానికీ తెలియక అలాగే శిలలా నిలబడ్డాడు. ఆ తరవాత యువరాణి జాడ కనిపించలేదు. తెల్లవారాక వృద్ధురాలి గుడిసెకు తిరిగి వెళ్ళి, జరిగిన సంగతి వివరించాడు. అంతా ఓర్పుగా విన్న వృద్ధురాలు, “ఈ రోజంతా ఇక్కడే ఉండి, పొద్దు పోయాక నీ ప్రేయసిని వెతు క్కుంటూ మళ్ళీ అక్కడికి వెళ్ళవచ్చు. అయితే, ఆమెను చూసినప్పుడు తాకడానికి మాత్రం ప్రయత్నించకు,\" అన్నది. సూర్యాస్తమయమై చీకటి పడ్డాక మోనీ సింగ్ మృత్యులోయ కేసి బయలుదేరాడు. అయితే, ఈ రోజు అతడు ఈటెను తీసుకు వెళ్ళలేదు. చేతిలో ఈటె పట్టుకుని ఉండడం వల్ల యువరాణి తనను గుర్తించక పోవచ్చని అనుమానించాడు. చంద్రుడు ఉదయించి, చల్లని వెన్నెలలు వెదజల్లుతూండగా అతడు అక్కడికి చేరుకున్నాడు. యువరాణి కనిపిస్తే తాకకుండా మాట్లాడాలని దృఢంగా నిశ్చయించు కున్నాడు. మనసులో దేవుణ్ణి ప్రార్థించాడు. ఆశ్చర్యమేమిటంటే దూరం నుంచే అతన్ని గుర్తించి, “మోనీసింగ్! నన్ను వెతుక్కుంటూ ఇంత దూరం వచ్చావా? ఈ చోటునెలా కను గొన్నావు?” అంటూ యువరాణి అతని దగ్గరికి పరుగెత్తుకు వచ్చింది. మోనీసింగ్ ఆమెను తాకకుండా ఉండడా నికి జాగ్రత్త పడ్డాడు. యువరాణి నదిలోకి దిగి కనిపించకుండా పోయిన క్షణం నుంచి, తను పడినపాట్లను, చేసిన సాహసాలను వివరించి, “నాతో వచ్చెయ్. నిన్ను రాజభవనానికి తీసుకు వెళతాను. మీ తల్లిదండ్రుల అనుమతితో వివాహ మాడుదాం,” అన్నాడు ఆతృతగా. “తప్పకుండా వస్తాను మోనీసింగ్! వెనక్కు తిరిగి చూడకుండా నువ్వు ముందు నడువు. నేను నిన్ను అనుసరించివస్తాను. కొండను ఎక్కి ఆవలికి వెళ్ళాక నేను నిన్ను పేరుపెట్టి పిలు స్తాను. అప్పుడు వెనక్కు తిరిగి చూడవచ్చు, అన్నది యువరాణి. తన పట్లగల నిజమైన ప్రేమను బయట పెట్టిన యువరాణిని మోనీసింగ్ పరిపూర్ణంగా విశ్వసించాడు. మృత్యులోయ నుంచి వెను తిరిగి, అడవులు, కోనలు దాటి కొండను ఎక్కు తూన్నప్పుడు తూరుపు దిక్కున వెలుగు రేఖలు కనిపించసాగాయి. ఆ సమయంలోనే అతని పేరును పిలిచే మృదువైన కంఠస్వరం వినిపిం చింది. పట్టరాని ఉత్కంఠతతో మోనీసింగ్ దగ్గరికి వచ్చింది. అతడామె చేయి పట్టుకుని పరమానందంతో ముందుకు నడిచాడు. ఇద్దరూ రాజభవనం సమీపించారు. తమ గారాలపట్టి మధువంతి తిరిగి రావడం చూసి ఆమె తల్లిదండ్రులు ఎల్లలు లేని ఆనందం పొందారు. వెనువెంటనే మధువంతీ, మోనీ సింగ్ వివాహసన్నాహాలలో దిగారు. వైభవంగా వివాహం జరిపించారు. మోనీసింగ్ను యువ రాజుగా ప్రకటించారు. నూతన దంపతులు సంతోషకరమైన జీవితాన్ని ప్రారంభించారు. మోనీసింగ్, యువరాణిని వెతుక్కుంటూ తను మృత్యులోయకు ఎలావెళ్ళిందీ వేరెవ్వ రికీ చెప్పలేదు. అది అతనిలో రహస్యంగానే మిగిలిపోయింది.",
            "book_page_end": 33,
            "story_id": "2006_08_06",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "వింతకల",
            "book_page_start": 36,
            "pdf_page_start": 36,
            "pdf_page_end": 39,
            "author": "మాచిరాజు కామేశ్వరరావు",
            "genre": "సామాజిక కథ",
            "moral": "సోమరిపోతు అయినప్పటికీ ధైర్యంతో ఇతరులకు సాయం చేయడం వలన సరైన సమయంలో గుర్తింపు లభిస్తుంది.",
            "keywords": [
                "శివుడు",
                "నీలవేణి",
                "చెంగయ్య",
                "వింతకల",
                "రాజగురువు",
                "ఉద్యోగం"
            ],
            "characters": [
                "శివుడు",
                "నీలవేణి",
                "చెంగయ్య (వ్యాపారి)",
                "గుండన్న (దొంగ)",
                "రాజగురువు",
                "రాజు",
                "రాజకుమారి"
            ],
            "locations": [
                "రాజధాని నగరం",
                "కాలవ గట్టు",
                "అడవి"
            ],
            "content": "శివుడనే వాడికి పాతికేళ్ళ వయసొచ్చినా, చదువు అబ్బలేదు. వాడికి మనుషులతో కన్నా జంతువులతో స్నేహం జాస్తి. వాడు మేక పిల్లల్ని ఎత్తుకుని ముద్దాడేవాడు. ఇంట్లోకి వచ్చిన ఎలుకల్నీ, బల్లుల్నీ చాకచక్యంగా పట్టి, గోనె సంచీలో వేసుకుని, ఊరికి దూరంగావున్న పాడుబడిన సత్రం దగ్గర వదిలి వస్తూండేవాడు. శివుడికి, ఆ ఊళ్ళో పాల వ్యాపారం చేసే చెంగయ్య కూతురు నీలవేణి అంటే చాలా ఇష్టం. ఒకనాటి సాయంకాల వేళ శివుడు, కాలవ గట్టున వున్న వేప చెట్టుకింద కూర్చుని ఏవో కూనిరాగాలు తీస్తుండగా, నీలవేణి బిందెతో కాలవనీళ్ళ కోసం వచ్చింది. శివుడు ధైర్యం తెచ్చుకుని, “నేను నిన్ను పెళ్ళి చేసుకో వాలనుకుంటున్నాను, నీకు ఇష్టమేనా?\" అని, నీలవేణిని అడిగేశాడు. “ఆ సంగతి మా నాన్నతో మాట్లాడు!” అని నవ్వుతూ వెళ్ళిపోయింది నీలవేణి. పెళ్ళికూతురు సగం ఒప్పేసుకుంది, తతిమ్మా సగం చెంగయ్య మామ ఒప్పేసు కుంటాడు-అనుకుంటూ వెళ్ళిన శివుడి మాటలువిని, అగ్గి మీద గుగ్గిలం అయిన చెంగయ్య, \"ఉద్యోగం సద్యోగం అంటూ ఏమీ లేకుండా, ఎలుకల్నీ, బల్లుల్నీ పడుతూ ఊరు మీద తిరిగే సోమరికి, నా కూతుర్నిచ్చి చేస్తానా? వెళ్ళు! వెళ్ళు!\" అనేశాడు. చెంగయ్య మాటలు శివుడికి చాలా అవ మానం అనిపించాయి. ఆ రాత్రి వాడికి ఒక వింత కల వచ్చింది. శివుడు సముద్రంలో ఈదుతున్నాడు. సమీపంలో, ఒక నల్లటి గిర జాల జుట్టు మనిషి మునిగి పోతూ కనిపిం చాడు. శివుడు అతణ్ణి కాపాడే ఉద్దేశంతో ఒడ్డుదాకా తోసుకువచ్చాడు. అదే సమ యంలో, ఒక పెద్ద అల వచ్చి తాకడంతో ఇద్దరూ ఎగిరి ఒడ్డున పడ్డారు. ఐతే, గిరజాలవాడు ఒక గొయ్యిలోనూ, శివుడు ఒక ఇసుక దిబ్బ మీదా పడడం జరిగింది. ఆ మరు క్షణం శివుడికి మెలుకువ వచ్చేసింది. ఈ వింతకలకు అర్థం ఏమిటో శివుడికి బోధపడలేదు. ఊరుకు అల్లంత దూరంలో వున్న అడవికి ఆవల కొండ గుహలో వుండే మెల్లకంటి బాబా, కలలకు అర్థాలూ, ఒక్కొక్క సారి వాటిని నిజం చేసు కునే మార్గాలూ చెబుతాడని, ఊళ్ళో జనం చెప్పుకునే వారు. తన వింతకల అర్థం తెలుసు కోవాలని శివుడు, ఆ బాబాను వెతుకుతూ బయల్దేరాడు. అడవి మధ్యలో ఒక చోట సన్నటి గులక రాళ్ళ దారివుంది. శివుడు ఆ దారిలో కొద్ది దూరం వెళ్ళగానే, అనుకోకుండా ఉధృతంగా వర్షం ఆరంభమైంది. వాడు పక్కనే వున్న అమ్మవారి గుడి అరుగు మీద తలదాచుకు న్నాడు. చూస్తూండగానే చుట్టూ చీకట్లు కమ్ముకున్నాయి. ఆ సమయంలో అటుగా ఒక ఒంటెద్దు గూడుబండి వచ్చింది. దాన్ని చూడగానే శివుడి ప్రాణం లేచి వచ్చినట్టయింది. వాడు గబగబా దాని దగ్గరకు వెళ్ళాడు. వాడికి బండి తోలుతున్న వాడెవడూ కనిపించలేదు. లోపల ఒక మనిషి పడుకునివున్నాడు. శివుడు బండి లోపలికి పోయి అతణ్ణి పరీక్షించి చూడగా, ఒళ్ళు కుంపటిలా కాలిపోతున్నది. ఆ జబ్బు మనిషి మీద శివుడికి ఎక్కడలేని జాలీ కలిగింది. ఇతడెవరో కాని, సాధ్యమైనంత త్వరలో వైద్య సహాయం లేకపోతే చావు ఖాయం-అను కుంటూ, వాడు బండిని రాజధానీ నగరం కేసి నడిపించాడు. నగరం చేరేసరికి సూర్యోదయం అవుతు న్నది. శివుడు బండి ఆపి, అక్కడ కనిపించిన నలుగురు రాజభటులను, “అయ్యా, ఈ దగ్గర్లో మంచి వైద్యుడెవరైనా వున్నారా?” అని అడిగాడు. రాజభటులు వాడికేసి అనుమానిస్తూ చూసి, \"ఇంతకూ నువ్వెవరివి?” అంటూ కటువుగా ప్రశ్నించి, బండి లోపలికి చూశారు. ఆ మరుక్షణం భటుల్లో ఒకడు, “బాబో! ఈ స్పృహలేకుండా పడివున్న వాడు గజదొంగ గుండన్న!” అంటూ కేకపెట్టాడు. భటులు బండిలో వెతికిచూడగా, గుండన్న పక్కన వున్న పెట్టెలో కొన్ని నగలూ, మరి కొంత దొంగ సొత్తూ కనిపించింది. “చూడబోతే నువ్వూ, గుండన్నాతోడు దొంగల్లా వున్నారు!” అంటూ భటుల్లో ఒకడు, శివుడి మెడపట్టుకున్నాడు. శివుడు బాధతో గిలగిల్లాడి పోతూ, \"అయ్యా, నాకు దొంగత నాలు చేసేంత తెలివీ, ధైర్యం వుంటే, నామెడ మీగుప్పెట చిక్కేదికాదు. రాత్రి నాకొక వింత కల వచ్చింది. దాని అర్థం ఏమిటో తెలుసుకు నేందుకు అడవికి ఆవల కొండ గుహలో ఉన్న మెల్లకంటి బాబా దగ్గరకు బయల్దేరి, గ్రహ చారం బావోక దారితప్పి ఇటువచ్చి, మీ పాల బడ్డాను,” అన్నాడు. ఆ వెంటనే భటుడు, శివుడి మెడపట్టు వదిలి, “ఆ మాట ముందే చెబితే పోలా! నేనూ, నీలాగా ఆ మెల్లకంటి బాబా భక్తుణ్ణి. ప్రతి అమావాస్య రోజూ వెళ్ళి, ఆయన దర్శనం చేసుకుంటూంటాను. ఏమైనా ఉద్యోగ ధర్మం పాటించాలి! నువ్వా బాబా భక్తుడివో లేక గజదొంగ అనుచరుడివో, ఆ మహారాజుగారే తేల్చాలి,” అంటూ రాజుగారి దగ్గరకు తీసుకు పోయాడు. ఆ విధంగా దొంగ గుండన్న, కొత్వాలు దగ్గరకూ, శివుడు కొలువు తీరివున్న రాజుగారి దగ్గరకూ చేరారు. భటుడు, జరిగిందంతా రాజుగారికి విన్నవించాడు. రాజు, శివుడికేసి పరీక్షగా చూసి, ఒక సారి తలపంకించి, \"ఒరే, గజదొంగ గుండన్న సహ చరుడా! నువ్వు చెప్పుకోవలసిందేమైనా వున్నదా?” అని అడిగాడు. శివుడు చేతులు జోడించి, “మహారాజా! నేను గుండన్న సహచరుణీకాదు, అనుచరుణ్ణి కాదు,\" అని, తన కొచ్చిన వింతకల గురించీ, ఆ తర్వాత జరిగినదంతా రాజుకు చెప్పాడు. రాజు చిరునవ్వు నవ్వి, దాపులనేవున్న రాజగురువు కేసి చూశాడు. రాజగురువు శివుడికేసి జాలి పడుతూన్నట్టు చూసి, “ఒరే, నువ్వా వింతకలలో నీటమునుగుతున్న గిరజాలవాణ్ణి రక్షించబోయి, ఆ ప్రయత్నంలో ఒడ్డున పడిన చేపలా చిక్కుల్లో పడ్డావు,” అని నవ్వి, రాజుతో, “వీడు నిర్దోషి, మహారాజా!\" అని చెప్పాడు. అది విన్న శివుడు ఉత్సాహంగా, రాజ గురువుతో, “స్వామీ, నమస్కారం! నేనామెల్ల కంటి బాబా దర్శనానికి వెళ్ళే శ్రమ తప్పిం చారు,” అన్నాడు. అంతలో పక్కనవున్న గదిలోంచి, పన్నెం డేళ్ళ రాజకుమారి కెవ్వుమని కేకలు వేస్తూ, తండ్రి దగ్గరకు పరిగెత్తుకు వచ్చింది జడను అటూ ఇటూ ఊపుతూ. ఆమె జడను ఒక బల్లి కరుచుకుని వుండడం, శివుడి కంట బడింది. బహుశా, రాజకుమారి జడలోని మల్లెలలో వున్న ఏదో పురుగును పట్టుకు నేందుకు బల్లి అక్కడ చేరివుంటుంది! శివుడు చప్పున ముందుకు పోయి, బల్లి మెడను రెండు వేళ్ళ మధ్య అదిమి పట్టుకుని ఇవతలికి వచ్చాడు. యువరాణి ఇది కలా నిజమా అని ఆశ్చర్యపోతూ చూస్తూన్నంతలో వాడు చక చకా వెళ్ళి, బల్లిని రాజప్రాసాదం గోడ మీంచి అవతలకు విసిరివేసి తిరిగి వచ్చాడు. “ఎంత ధైర్యం! బల్లులంటే నీకు భయంలేదా?” అని అడిగింది యువరాణి శివుణ్ణి. ఆమె ప్రశ్నకు శివుడు వినయంగా, “మా ఊళ్ళో ఎవరి ఇంట బల్లులు, ఎలుకలు వున్నా, నేను పట్టి దూరంగా విడిచి వస్తూం టాను. బల్లిని చంపడం, పిల్లిని చంపడం మహా పాపమంటారుగదా!” అన్నాడు. అప్పటివరకూ జరుగుతూన్నదంతా ఆస క్తిగా చూస్తున్న మహారాజు శివుడితో, “నీకు రాజ ప్రాసాదంలో బల్లులే కాదు, ఇతర పురుగూ పుట్రా చేరకుండా చూసే ఉద్యోగం ఇవ్వదలిచాను, ఇష్టమేనా?” అన్నాడు. “అంతకన్నా నాక్కావలసింది మరేంలేదు, మహారాజా!” అన్నాడు శివుడు తలవంచి. ఈ విధంగా సోమరి శివుడికి రాజుగారి దగ్గర ఉద్యోగం దొరికింది. ఈ సంగతి విన్న చెంగయ్య, తన కూతురు నీలవేణిని, శివుడి కిచ్చి ఊరివాళ్ళందరూ ఆశ్చర్యపడేలా అట్ట హాసంగా పెళ్ళిచేశాడు.",
            "book_page_end": 39,
            "story_id": "2006_08_07",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "క్లిష్టప్ప ఉరితాడు!",
            "book_page_start": 40,
            "pdf_page_start": 40,
            "pdf_page_end": 40,
            "author": "మంజుభారతి",
            "genre": "హాస్యం/నీతి కథ",
            "moral": "అత్యాశకు పోయి నష్టపోయిన వ్యక్తి ప్రాణాపాయంలో కూడా తన వస్తువుల ఖరీదు గురించే ఆలోచించాడు.",
            "keywords": [
                "కిష్టప్ప",
                "పిసినారి",
                "అత్యాశ",
                "నష్టం",
                "ఉరితాడు",
                "వేరుశనగ"
            ],
            "characters": [
                "కిష్టప్ప (రైతు)",
                "జల్లయ్య (పాలేరు)"
            ],
            "locations": [
                "కొండూరు",
                "కళ్ళం"
            ],
            "content": "పాతికేళ్ళ క్రితం కట్టు బట్టలతో ఇరవైయేళ్ళ యువకుడిగా కొండూరుకు వచ్చిన కిష్టప్ప ఇవాళ ఆ గ్రామంలో చెప్పుకోతగ్గ రైతుల్లో ఒకడు. రాత్రీ పగలూ అని చూడకుండా కష్టపడడమే తన ఎదుగుదలకు కారణం అని కిష్టప్ప అనుకుంటాడు. అయితే, గ్రామస్థులు మాత్రం అతడి పిసినారితనాన్ని చాటు మాటుగా దెప్పిపొడుస్తూ, ఎందుకూ కొరగాని ముష్టి చెట్టుగా అతన్ని చెప్పుకుంటారు. సకాలంలో వర్షం కురవడంతో ఆయేడు వేరుశనగపంట బాగా పండింది. గిట్టుబాటు ధర పలకడంతో రైతులందరూ పంటను అప్పటికప్పుడే అమ్ముకున్నారు. కిష్టప్ప మాత్రం ఇంకా ఎక్కువ ధర కావాలని శనక్కాయలను ఎండబెట్టి నిలువచేసి కళ్ళంలో తనే కాపలా కాయసాగాడు. అయితే, ధర పెరగకపోగా, రోజురోజుకూ దారుణంగా పడిపోసాగింది. ఆ పరిస్థితిలో నష్టాన్ని తలుచుకుని తట్టుకోలేని కిష్టప్ప, ఒకనాడు ఆవులను కట్టేపలుపును తనమెడకు తగిలించుకుని పశువుల కొట్టంలో ఉరేసుకోబోయాడు. సమయానికి అటుకేసి వచ్చిన పక్కింటి పాలేరు జల్లయ్య, దాన్ని చూడ్డంతో పరుగునవెళ్ళి, వాసానికి కట్టిన ఉరితాడును తెగకోసి, కిష్టప్పను నేలపై పడుకోబెట్టి, ముఖం మీద నీళ్ళు చల్లాడు. కళ్ళు తెరిచి చుట్టుపక్కల కలయజూసిన కిష్టప్ప, “ఒరే, జల్లయ్యా, మామూలు తాడనుకుని బంగారంలాంటి పలుపును రెండుగా తెగకోసి పనికిరాకుండా చేశావే! దాని ఖరీదు ఇవ్వకపోతే ఊరుకోను,” అన్నాడు. - మంజుభారతి",
            "book_page_end": 40,
            "story_id": "2006_08_08",
            "raw_genre_backup": "హాస్యం/నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సీతారామయ్యగారి పనివాడు",
            "book_page_start": 41,
            "pdf_page_start": 41,
            "pdf_page_end": 44,
            "author": "జొన్నలగడ్డ రామలక్ష్మి",
            "genre": "సామాజిక కథ",
            "moral": "నిస్వార్థమైన సేవ, సహనం, ప్రేమ ఎల్లప్పుడూ గౌరవాన్ని తెచ్చిపెడతాయి. ఇతరుల మంచి కోరడం దాస్య జీవితం కంటే గొప్పది.",
            "keywords": [
                "శేఖరుడు",
                "సీతారామయ్య",
                "సహనం",
                "సేవాధర్మం",
                "సాధువు",
                "వరం"
            ],
            "characters": [
                "శేఖరుడు (పనివాడు)",
                "జోగులు (మేనమామ)",
                "వెంకమ్మ (అత్త)",
                "సీతారామయ్య (యజమాని)",
                "అరుంధతి (భార్య)",
                "నరసింహం",
                "సాధువు"
            ],
            "locations": [
                "బలిపురం",
                "శివపురం"
            ],
            "content": "బలిపురంలో వుండే శేఖరుడనే వాడికి పసి ప్రాయంలోనే, తలిదండ్రులిద్దరూ పడవ ప్రమాదంలో మరణిస్తే, మేనమామ జోగులు తన ఇంటికి తీసుకెళ్ళాడు. ఆయన భార్య వెంకమ్మకు, శేఖరుణ్ణి పెంచి పెద్ద చేయడం ఇష్టం లేదు. అందుకని, ఇంటి పనంతా వాడి చేత చేయించడమేకాక, రోజూ ఏదో వంకపెట్టి వాణ్ణి తిట్టేది, కొట్టేది. శేఖరుడు కిక్కురుమన కుండా, ఆమె ఆగడాలను సహించేవాడు. అది గమనించినజోగులు, ఆమెనీ విషయ మైమందలిస్తే, “నీకు నామీద లేనిపోని అను మాసం కానీ, నేను నీ మేనల్లుణ్ణి కన్నబిడ్డకంటే ఎక్కువగా చూసుకుంటున్నాను. కావాలంటే శేఖరుణ్ణి అడిగి చూడు!\" అన్నది వెంకమ్మ వెంటనే. జోగులు, “శేఖరుడుమెతక మనిషి. వాణ్ణి ప్పుడు పిలిచి అడిగితే, రాచిరంపాన పెడు తున్న నీ గురించి కూడా పొల్లుమాట అనడు. ఆ మంచితనానికైనా కరిగి నువ్వు నీ ప్రవర్తన మార్చుకోవాలి,” అన్నాడు. వెంకమ్మకు కోప మొచ్చి, “నీ మేనల్లుడు నిజంగానే మెతక మనిషి అయితే, శివపురంలోని సీతారామయ్య ఇంటికి పంపు. అక్కడెన్నాళ్ళు పని చేస్తాడో చూస్తాను!\" అన్నది. “నేను బ్రతికుండగా, నా మేనల్లుణ్ణి పరా యింట పనికి పంపమంటావా? నీది నాలుకా, తాటిపట్టా?” అంటూ అరిచాడు జోగులు. ఈ గొడవంతా చూసిశేఖరుడు, “మావయ్యా! అత్తయ్య నన్ను రాచిరంపాన పెడుతోందని నేననలేదు. అందుకని దాన్ని గురించి ఇక మాట్లాడొద్దు. ఐతే, నువ్వు చెప్పేవన్నీ అబద్ధాలు కావని అత్తయ్యకు రుజువు చేయాలి కదా! నేను మెతక మనిషినని రుజువు చేసుకునేం దుకు కొన్నాళ్ళు శివపురంలో సీతారామయ్య గారి దగ్గర పని చేసొస్తాను,” అన్నాడు. శేఖరుడి పరిస్థితి తన ఇంట్లోకంటే, సీతా రామయ్య ఇంట్లోనే మెరుగ్గావుండొచ్చునని భావించి, జోగులు కూడా అందుకంగీకరిం చాడు. అలా శేఖరుడు, సీతారామయ్య దగ్గర పనివాడుగా చేరాడు.\nఇక, సీతారామయ్య విషయానికొస్తే, శివ పురంలో ఆయన పేరుమోసిన వ్యాపారే కాక, గొప్ప వ్యవహారజ్ఞుడని కూడా పేరు. భార్య అరుంధతి అనుకూలవతి కావడం, కొడు కులూ, కూతుళ్ళూ కలిసికట్టుగా ఒకే ఇంట్లో ఏక కుటుంబంగా వుండడం, ఆయన వ్యవ హార దక్షతకు నిదర్శనంగా చెప్పుకుంటారు. ఇంటా బయటా కూడా ఎవరికే సమస్య వచ్చినా, అంతా తననే సంప్రదిస్తారని, ఆయన కెంతో గర్వంగా వుండేది. కొన్నాళ్ళకు సీతారామయ్య పిల్లలు పెద్ద వాళ్ళయి బాగా వృద్ధిలోకి వచ్చారు. వయసు మీద పడుతున్న సీతారామయ్యకు విశ్రాంతి అవసరం అని, వాళ్ళు క్రమంగా వ్యవహారా లన్నీ తామే చూసుకుంటూ, సమస్యలను తండ్రిదాకా రానిచ్చేవారుకాదు. ఇది తెలిసిన బయటివాళ్ళు కూడా సలహాలకు సీతా రామయ్య వద్దకు రావడం తగ్గించారు. సీతారామయ్య అంతా తనను నిర్లక్ష్యం చేస్తున్నారని అనుమానించాడు. దానికితోడు వృద్ధాప్యంవల్లకోపం, చిరాకు ఎక్కువయ్యాయి. అది భరించలేక అరుంధతి, ఆయన సంర క్షణ తనవల్ల కాదని, ఆ బాధ్యతను పిల్లలకప్ప గించింది. కొడుకులు, కోడళ్ళు, కూతుళ్ళు, అల్లుళ్ళు, మనుమలు, మనవరాళ్ళు, ఆయ నను వంతుల వారీగా సేవించుకునేవారు. వాళ్ళెంత జాగ్రత్తగావున్నా, సీతారామయ్య తనకేదో లోటు జరిగిందని ప్రతిరోజూ రభస చేసేవాడు. చాలా రోజుల తర్వాత, వాళ్ళింటికి చుట్టపు చూపుగా వచ్చిన పెద్ద కోడలి తాతగారు నరసింహం, ఈ గొడవంతా విని, సీతారామయ్య ప్రవర్తనకు నొచ్చుకున్నాడు. అప్పుడు అరుం ధతి, ఆయనకు ఇటీవల తమ ఇంట్లో అంద రికీ సీతారామయ్య సమస్యగా మారినవైనం చెప్పింది. అది విన్న నరసింహం నవ్వి, “కొన్నేళ్ళ క్రితం నాకూ, మీ ఆయన కొచ్చిన సమస్యే వచ్చింది. అప్పుడు మీ ఆయన నా అవసరా లన్నీ చూసేందుకు ప్రత్యేకంగా వేరే బయటి మనిషిని పెట్టుకోమన్నాడు. ఆ తర్వాత మా ఇంట్లో ఏ గొడవలూ లేవు. కాబట్టి మీరూ అదే పనిచేయండి,” అని సలహా ఇచ్చాడు. ఆ సలహాను అరుంధతి వెంటనే అమలు చేసింది. ఐతే, సీతారామయ్యకు ఈ ఏర్పాటు నచ్చలేదు. ఇంట్లో వాళ్ళకు తనంటే వెగటు పుట్టి, వేరే పనివాళ్ళచేత సేవలు చేయిస్తున్నా రని ఆయనకు ఉక్రోషంగా వుండి, ఆ కోపా న్నంతా పనివాళ్ళ మీద చూపించేవాడు. అందు వల్ల ఏ పనివాడూ ఆయన దగ్గర ఎక్కువ రోజులు పనిచేసేవాడు కాదు. ఆయనకు పనివాడు దొరకడం కష్టమైంది. ఈ గడ్డుపరి స్థితుల్లోశేఖరుడు, సీతారామయ్య దగ్గర పనికి కుదరడం, ఇంట్లో అందరికీ సంతృప్తి కలి గించింది. శేఖరుడు, సీతారామయ్యను భక్తిశ్రద్ధలతో సేవిస్తూ, ఏ రోజూ దేనికీ లోటురానిచ్చేవాడు కాదు. వాడేం చేసినా ఆయన ఏదో ఒక లోపాన్నెత్తి చూపేవాడు. ఏదో వంక పెట్టి వాణ్ణి తిట్టేవాడు. ఆయనేమన్నా శేఖరుడు చిరు నవ్వు నవ్వేవాడు. ఇది చూసి సీతారామయ్యకు కోపం పెరిగి పోయేది. అలా మూడు మాసాలు గడిచాయి. శేఖరుడి సహనం సీతారామయ్యకు ఆశ్చర్యాన్ని కలిగించగా, ఒక రోజున ఆయన, వాణ్ణి, “ఇంతగా నిన్ను తిడుతున్నాను. ఐనా, నీకిక్కణ్ణించి వెళ్ళిపోవాలనిపించడంలేదా?\" అని అడిగాడు. శేఖరుడు నవ్వి, “ఈ ఇంట్లో అందరూ మంచివాళ్ళు. నేనిక్కడ కడుపు నిండా తింటు న్నాను. కంటి నిండా కునుకు తీస్తున్నాను. ఆపైన మీవంటి పెద్దలు తిడితే, అందులో బాధపడవలసిందేముంది? పెద్దల తిట్లేపిన్న లకు దీవెనలని సామెత గదా! నేనిక్కణ్ణించి వెళ్ళను,” అన్నాడు. ఈ మాటలు వినగానే సీతారామయ్యకు, శేఖరుడిపై అభిమానం పుట్టినా, ఎలాగైనా వాణ్ణి ఇంట్లోంచి పంపేసి, తన వాళ్ళ చేత పనులు చేయించుకోవాలన్న పట్టుదల మాత్రం సడలలేదు. ఇలావుండగా-సీతారామయ్య కోసమే అన్నట్లు, ఒక రోజున వాళ్ళింటికి ఓ సాధువు వచ్చాడు. ఇంటివాళ్ళిచ్చిన భిక్షను స్వీకరించి, “నాకీ ఇంటి మనుషులందరూ నచ్చారు. మీలో ఒకొక్కరు ఒకొక్కటి చొప్పున ఏదైనా కోరుకోండి. కోరిక న్యాయమైనదైతే నేను తీర్చగలను,” అన్నాడు. సీతారామయ్య కొడుకులు, అల్లుళ్ళు వ్యాపారంలో అభివృద్ధిని కోరారు. కూతుళ్ళు, కోడళ్ళు కలతలు లేని కాపురాల్ని కోరారు. మనవలు, మనమరాండ్ర చదువు బాగా రావా లని కోరారు. అరుంధతి తాను సుమంగళిగా పోవాలని కోరుకుంటే, సీతారామయ్య మాత్రం, “నా మనిషే నాకు సేవలు చేయాలి!” అన్నాడు. సాధువు చిన్నగా నవ్వి, “తథాస్తు!” అన్నాడు.\nఅప్పుడు సీతారామయ్య, శేఖరుణ్ణిపిలిచి, “వీడు కొద్ది మాసాలుగా నాకు ఎనలేని సేవలు చేస్తున్నాడు. వీణ్ణి కూడా మా ఇంటి మనిషిగా భావించి, అడిగిన వరమివ్వండి,\" అన్నాడు. శేఖరుడు భోగభాగ్యాలు కోరుకుంటా డనీ, ఆ విధంగా వాడు తమ ఇల్లు వదిలి వెళ్ళి పోతే, మళ్ళీ ఇంట్లోవాళ్ళే వంతుల వారీగా తనకు పనులు చేస్తారనీ ఆయన ఆశ. కానీ శేఖరుడు మాత్రం, “నా యజమాని సీతా రామయ్యగారికి శాంతం, సహనం ప్రసాదించి దీర్ఘాయువును చేయండి,” అన్నాడు. సాధువు, “తథాస్తు!” అని, “కోరివుంటే భోగభాగ్యాలనిచ్చి, నీకీ దాస్యజీవితం నుంచి విముక్తి కలిగించివుండేవాణ్ణి. ఇలాంటి కోరిక కోరావేమిటి?” అన్నాడు నవ్వుతూ. “అయ్యా! ఈ కుటుంబంలో ప్రతి ఒక్కరూ ఎంతో మంచివారనే కదా, తమకు వీరి కోర్కెలు తీర్చాలనిపించింది! సీతా రామయ్యగారు నన్ను తిట్టినా, ఇంట్లో అందర్నీ ఎలా తిడతారో అలాగే నన్నూ తిట్టేవారు. కానీ తిట్టడం వల్ల ఆయన ఆరోగ్యం పాడౌతుంది. ఇంట్లో మనుషులూ ఒకొక్కరే ఆయనకు దూరంగా వుంటున్నారు. ప్రస్తుతానికి భరిం చినా, ఏదో ఒక రోజున నా సహనానికీ పరీక్ష రావచ్చు. నేనాయన్ను వదిలి పెడితే మళ్ళీ ఆయనకు సరైన సేవకుడు దొరకడం కష్టం. నేను కానీ, మరెవ్వరుకానీ కలకాలం ఆయన్ను సేవించుకోగలగాలనే, నేనాయనకు శాంతం, సహనం ప్రసాదించమని కోరుకున్నాను,” అన్నాడు శేఖరుడు. ఈ మాటలకు సీతారామయ్య చలించి పోయి, “నా గురించి ఇంతగా ఆలోచించే నీవు పరాయిమనిషివెలాగౌతావు? ఈ రోజు నుంచీ నువ్వూ మాలో ఒకడివి. నువ్వు నన్ను సేవిస్తే, నా మనిషి నన్ను సేవించినట్లే!” అన్నాడు. వెంటనే అందరూ సీతారామయ్య అభి ప్రాయంతో ఏకీభవించారు. ఈ విధంగా, మేనమామకిచ్చిన మాట ప్రకారం శేఖరుడు తాను మెతకమనిషినని రుజువు చేసుకు న్నాడు. ఐతే, తిరిగి మేనమామ ఇంటికి మాత్రం వెళ్ళలేదు. ఆ తర్వాత నుంచి శేఖరుడు పనివాడిలాకాక, ఆ ఇంటి మనిషిగా వాళ్ళతో కలిసిపోయి సేవాధర్మానికి కొత్త ఆదర్శాన్ని నెలకొల్పాడు.",
            "book_page_end": 44,
            "story_id": "2006_08_09",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "విచిత్రమైన జాతకం",
            "book_page_start": 46,
            "pdf_page_start": 46,
            "pdf_page_end": 48,
            "author": "చందమామ బృందం",
            "genre": "జాతక కథ",
            "moral": "జాతకం ప్రకారం సన్యాసి యోగం ఉన్నప్పటికీ, సరైన మార్గదర్శకత్వం, ధైర్యం ఉంటే మహారాజయోగం లభిస్తుంది.",
            "keywords": [
                "చిన్న కళింగు",
                "విజయకళింగు",
                "మగధ రాజకుమారి",
                "జాతకం",
                "బోధిసత్వుడు",
                "సన్యాసి యోగం"
            ],
            "characters": [
                "కళింగు (రాజు)",
                "పెద్ద కళింగు",
                "చిన్న కళింగు",
                "బోధిసత్వుడు (వృద్ధమంత్రి)",
                "మగధ రాజు",
                "మగధ రాజకుమారి",
                "విజయకళింగు"
            ],
            "locations": [
                "కళింగ రాజ్యం",
                "దాంతిపురం",
                "అరణ్యం"
            ],
            "content": "కళింగ రాజ్యంలో అనేకమైన గొప్ప నగరా లుండేవి. వాటిలో దాంతిపురమనే నగరానికి ప్రభువు కళింగు. అతనికి పెద్ద కళింగు, చిన్న కళింగు అని ఇద్దరు కొడుకులు. వీరి జాత కాలు పరిశీలించిన దైవజ్ఞులు ఇలా చెప్పారు: తండ్రి తదనంతరం పెద్దవాడే రాజ్యానికి వస్తాడు. చిన్నవాడిది మాత్రం చిత్రమైన జాతకం. అతని జీవితమంతా సన్యాసి యోగమే. కాని, మహారాజయోగం గల అదృష్టవంతుడు కుమారుడుగా పుడతాడు! కొద్ది కాలానికి రాజు కళింగు కాలం చేశాడు. జ్యేష్ఠుడు సింహాసన మధిష్ఠించాడు. చిన్న వాడికి రాజప్రతినిధి పదవి వచ్చింది. తనకు కలగబోయే కుమారుడు మహారాజు కాబో తాడని జ్యోతిష్కులు చెప్పిన మాట చిన్న కళింగుకు బాగా మనసుకు పట్టింది. ఈ ధీమాతో అతడు అన్నకు లొంగి వుండక స్వతంత్రుడుగా వ్యవహరింప సాగాడు. ఉభ యుల మధ్యా కలతలు ప్రారంభమయ్యాయి. కొన్నాళ్ళకు రాజు చిన్నవాణ్ణి బంధించమని ఆజ్ఞాపించాడు. అదే కాలమందు బోధిసత్వుడు అవత రించి, కళింగరాజ్య మంత్రులలో ఒకడుగా ఉంటూ వచ్చాడు. పెద్ద కళింగుతరం నాటికి అతడు బాగా వృద్ధుడయ్యాడు. కుటుంబ క్షేమం కోరిన ఆ వృద్ధమంత్రి చిన్నకళింగు వద్దకు వచ్చి, రహస్యంగా రాజాజ్ఞను వెల్లడిం చాడు. రానున్న అవమానాన్ని తలపోశాడు చిన్నవాడు. “తాతా! అన్నివిధాలా నాకు నీవే హితు డవు. ఆనాడు జ్యోతిష్కులు చెప్పిన మాటలు నీకు తెలుసుకదా! అవి ఫలించడమే నిజ మైతే నా కోరిక నెరవేర్చవలసిన బాధ్యత నీపై వున్నది. ఇదిగో, నా పేరుగల ఉంగరం, నా శాలువా, నా ఖడ్గం, ఈ మూడూ ఎవడైతే నీ వద్దకు తెచ్చి ఆనవాలు చూపిస్తాడో, వాడే నా కొడుకని గుర్తుంచుకో. నీ చేతనైన సహాయం కూడా చెయ్యి,\" అని చెప్పి అప్పటికప్పుడే బయలుదేరి రెండవ కంటికి తెలియకుండా అరణ్యాల్లోకి పారిపోయాడు. ఆ రోజుల్లో మగధరాజుకు లేకలేక ఒక కుమార్తె కలిగింది. ఈమె జాతకం చూసిన జ్యోతిష్కులు, “ఇది ఒక చిత్రమైన జాతకం. రాజకుమారి జీవితం ఒక సన్యాసినిగా గడుపు తుంది. ఐతే, ఆమెకు మహారాజయోగంగల కుమారుడు పుడతాడు,” అని చెప్పారు. ఈ సంగతి తెలియగానే సామంతరాజు లందరూ రాజకుమారిని పెళ్ళాడాలని వచ్చి పోటీలు పడసాగారు. రాజుకు గట్టి చిక్కే వచ్చింది. వీరిలో తన కూతుర్ని ఏ ఒకరికి ఇచ్చినా తక్కినవారు కక్షగట్టి పగ తీర్చుకోవడం సహజం. కనుక, ఈ అపాయం నుంచి తప్పించు కోడానికి నిశ్చయించాడు. గత్యంతరం లేక భార్యనూ, కూతుర్నీ వెంటబెట్టుకుని మారు వేషంతో అరణ్యాల్లోకి పలాయనమయ్యాడు. నదీతీరాన సదుపాయమైన స్థలంలో ఒక చిన్న కుటీరం నిర్మించుకుని అందులో ముగ్గురూ కాలక్షేపం చేస్తూ వచ్చారు. వీరి కుటీరానికి కొంచెం ఎగువనే కళింగరాజ పుత్రుని కుటీరం ఉన్నది. ఒక రోజున, కుమార్తెను కుటీరంలో వదలి, మగధ రాజదంపతులు కందమూల ఫలా దులకోసం వెళ్ళారు. ఆ సమయంలో రాజ పుత్రి రకరకాల పువ్వులు పోగుచేసి ఒక చక్కని దండ కట్టింది. కుటీరం పక్కనే గంగ ఒడ్డున ఒకగున్న మామిడిచెట్టు వుంది. మగధ రాజ పుత్రి ఆ చెట్టెక్కి కొమ్మల్లో కూర్చుని తను కట్టిన పువ్వుల దండను అక్కడి నుండి నీటిలో పడవేసి, వేడుక చూస్తున్నది. ఆ పువ్వులదండ తేలి ఆడుతూ పోయి పోయి, స్నానం చేస్తున్న చిన్న కళింగు తలకు తాకింది. వెంటనే అతడు దానిని తీసి చూసి, “ఎంత చక్కటి పూలదండ! ఎన్ని రకాల పువ్వులు! దీనిని ఇంత ఇంపుగా సొంపుగా కూర్చినామె అపురూపమైన అందకత్తె అయివుం టుంది. ఈ మహారణ్యంలో ఇటువంటి సుందరికి పనియేమిటో?\" అని ఆలోచిం చాడు. దండ కట్టిన సుందరిని వెతకాలని అతని మనసు ఉరకలు వేయసాగింది. ఈ సంకల్పంతో కళింగు అరణ్యమార్గాన వెళుతూవుండగా, ఒక దిక్కు నుండి వీనుల విందు చేసే తీయని కంఠస్వరం వినవచ్చింది. అట్టె నిలబడి అటు ఇటు చూడగా, మామిడి చెట్టు కొమ్మల్లో కూర్చొని పాడుతున్న సుందరి అతడికి కనిపించింది. ఆ యువతిని చూసి, కళింగు పరవశుడై ఆమెతో కుశల ప్రశ్నలు ప్రారంభించాడు. చివరకు, ఆమెను తన భార్యగా చేసుకోవాలనే ఉద్దేశం వెల్లడించాడు. అందుకామె, “మీరు ఋషిసంతతికి చెందిన వారు, మేము క్షత్రియులం!” అన్నది. వెంటనే కళింగు, “నేనూ క్షత్రియుణ్ణి,” అంటూ తన గుట్టుమట్టులన్నీ విప్పి చెప్పాడు. అప్పుడు రాజకుమారి తమ పరిస్థితులు కూడా దాపరికం లేకుండా చెప్పివేసింది. ఇద్దరూ కలిసి ఆమె తండ్రివద్దకు వెళ్ళ గానే, సంగతి సందర్భాలు తెలుసుకుని, “ఇతడే అమ్మాయికి తగిన వరుడు,” అని మగధరాజు నిశ్చయించాడు. చిన్న కళింగుకూ, మగధ రాజకుమారికీ వివాహం జరిగింది. కొద్ది కాలానికే వారికి ఒక కుమారుడు కలిగాడు. గొప్ప లక్షణాలతో ప్రకా శించే ఆ బిడ్డడికి, విజయకళింగు అని పేరు పెట్టి అల్లారు ముద్దుగా పెంచుకుంటున్నారు. కొన్నాళ్ళు గడిచిన తరవాత ఒక రోజున, చిన్న కళింగు జాతకాలు తీసి, లెక్కవేసి గ్రహ కూటాలు ఎలా వున్నదీ చూశాడు. అప్పటికి తన అన్న ఐన పెద్ద కళింగు ఆయువు మూడి వుంటుందని లెక్కలవల్ల తేలింది. అప్పుడు కళింగు కొడుకును చేర బిలిచి, “కుమారా! నీవు జీవితం గడప వలసింది ఈ అడవులలో కాదు. నా అన్న పెద్ద కళింగు దాంతిపుర ప్రభువు. ఆ రాజ్యానికి వారసుడవు నీవే! కనుక, వెంటనే వెళ్ళి ఆ సింహాసనం అధిష్ఠించు,” అని చెప్పి, వృద్ధమంత్రిని గురించి చెప్పి, మూడు వస్తువులూ ఆనవాలిచ్చి దీవించి పంపాడు. తల్లిదండ్రుల వద్దా, తాతా అమ్మమ్మల వద్దా సెలవు తీసుకున్న విజయకళింగు దాంతి పురం చేరుకుని, వృద్ధమంత్రిని దర్శించి, తాను ఫలానా అని చెప్పాడు. అప్పటికి, చిన్న కళింగు అంచనా ప్రకా రమే అతని అన్న కాలం చేశాడు; దాంతిపురం అరాచకస్థితిలో వున్నది. ఒక మహాసభ ఏర్పాటు చేసి, వృద్ధమంత్రి చిన్నవాడైన విజయకళింగు పుట్టుపూర్వోత్త రాలు వెల్లడించేసరికి, సభికులందరూ ఆశ్చర్య భరితులై జేజేలు పలికారు. వృద్ధమంత్రి అయిన బోధిసత్వుడి సల హాలు పాటిస్తూ, విజయకళింగు చక్కగా రాజ్యం పరిపాలించి, పెద్దల పేరు నిలబెట్టాడు.",
            "book_page_end": 48,
            "story_id": "2006_08_10",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "చెప్పుకుంటే దేవుడు",
            "book_page_start": 55,
            "pdf_page_start": 55,
            "pdf_page_end": 58,
            "author": "చందమామ బృందం",
            "genre": "సామాజిక కథ",
            "moral": "నిజాయితీ, నైపుణ్యం కంటే మాటలు, మోసం నేర్చుకుంటేనే ప్రపంచంలో సులభంగా బతకవచ్చని కథ చెబుతున్నప్పటికీ, ఇది ప్రజల అమాయకత్వంపై దృష్టి సారిస్తుంది.",
            "keywords": [
                "చంద్రుడు",
                "రాముడు (అన్న/సాధువు)",
                "ఐంద్రజాలికుడు",
                "దేవుడు",
                "గారడీ",
                "మోసం"
            ],
            "characters": [
                "మహేంద్రుడు (ఐంద్రజాలికుడు)",
                "జితేంద్రుడు",
                "రాముడు (సాధువు)",
                "చంద్రుడు"
            ],
            "locations": [
                "విదర్భదేశం"
            ],
            "content": "ఒకప్పుడు విదర్భదేశంలో మహేంద్రుడు అనే పేరుమోసిన ఐంద్రజాలికుడు ఉండేవాడు. ఆయన రాజులనూ, మహారాజులనూ మెప్పించి, బిరుదులు పొంది, అంతులేని ధనం సంపాదించాడు. అయితే, ఆయన దానకర్ణుడి లాటివాడు కావటంచేత ఆయన సంపాదనలో చాలా భాగం ఆయన చేతి మీదుగానే ఖర్చు అయిపోయింది. మహేంద్రుడి కొడుకు జితేంద్రుడు ఇంద్ర జాల విద్యలో తండ్రిని మించినవాడు. కాని అతని కాలంలో ఇంద్రజాల విద్యకు ఆదరం తగ్గిపోయింది. రాబడి సన్నగిల్లి, జితేం ద్రుడు తండ్రిలాగే దానధర్మాలు చేసి పేదరికం వాత పడ్డాడు. జితేంద్రుడికి ఇద్దరు కొడుకులు. తన కొడుకుల కిద్దరికీ అతను ఇంద్రజాల విద్యలు నేర్పాడు. అది కులవిద్య కావటం చేతనూ, మునుపటిలా తిరిగి ఇంద్రజాల విద్యకు ఆదరణ పెరగవచ్చునన్న ఆశ ఉండటం చేతనూ, అతడు తన కొడుకులకు ఇతర విద్యలేవీ చెప్పించలేదు. జితేంద్రుడి పెద్ద కొడుకు రాముడు విరి విగా డబ్బు ఖర్చు పెట్టే మనిషి. చిన్నతనంలో తండ్రి వాడికి అడిగినప్పుడల్లా డబ్బులు ఇచ్చేవాడు. పరిస్థితులు మారిన సంగతి వాడి బుర్రకు ఎక్కలేదు. అందుచేత, అడిగి నప్పుడు తండ్రి డబ్బులివ్వక పోతే, ఇంట్లోనే దొంగతనాలు చెయ్యసాగాడు. ఇది తెలియ గానే జితేంద్రుడు, పట్టరాని ఆగ్రహం వచ్చి, రాముణ్ణి చావగొట్టాడు. రాముడు ఆరోజే అలిగి ఎటో పారిపోయాడు. తిరిగి ఇంటికి రానేలేదు. కోపంతో కొట్టినా, రాముడంటే వాడి తల్లి దండ్రులకు అమితమైన ప్రేమ. వాడు వెళ్ళి పోయాక వాళ్ళిద్దరూ వాడి కోసం బెంగపడి, మంచంపట్టి, కొద్ది కాలంలోనే చచ్చిపోయారు. దాంతో, జితేంద్రుడి రెండో కొడుకు చంద్రుడు ఒంటరివాడై, వీధిపాలయ్యాడు. చంద్రుడు మనోనిబ్బరం కలవాడు. వాడు ఊళ్ళవెంట తిరిగి, వీధుల్లో గారడీలు చేస్తూ, తన గారడీలు చూసినవాళ్ళు ఇచ్చే చిల్లర డబ్బులతో పొట్టపోసుకుంటూ, ఆ సంపాదన తోనే తృప్తిపడి, కాలక్షేపం చేస్తున్నాడు. ఒకనాడు చంద్రుడు ఒక వీధిలో గారడీ చెయ్యనారంభించాడు. అది చూడటానికి చాలామంది పిల్లలు చేరారు. వాళ్ళనుంచి డబ్బులు రావని తెలిసికూడా చంద్రుడు తన ఇంద్రజాలంతో వాళ్ళను ఆనందింప జేస్తు న్నాడు. ఇంతలో, పక్కనున్న ఇంటి నుంచి ఒక పిల్లవాడి ఏడుపు గట్టిగా వినిపించింది. చంద్రుడు తన గారడీ ఆపి, ఆ ఇంట్లోకి వెళ్ళి చూస్తే, ఒక ఇల్లాలు తన నాలుగేళ్ళ కొడు కును పట్టుకుని చావగొట్టేస్తున్నది. ఆ పిల్లవాడి తండ్రికి పెద్ద జబ్బుచేస్తే, ఆమె దేవుడికి మొక్కుకున్నదట. జబ్బు తగ్గిపోతే, వారం రోజులపాటు ఇంటిల్లిపాదీ మధ్యాన్నం దాకా ఉపవాసం ఉండి, దేవుడి దర్శనం చేసుకుని, తరవాత భోజనం చేస్తామని ఆమె మొక్కుకున్నది. దేవుడి అనుగ్రహం వల్ల జబ్బు నయమయింది. ఎలాగో ఆరు రోజులు గడిచాయి. ఇవాళ కుర్రవాణ్ణి మధ్యాన్నం దాకా ఆపడం కష్టమైపోతున్నది. వాడు ఆకలో అని ఏడుస్తున్నాడు. ఆమె దేవుడి దర్శనానికి వెళ్ళవలసి ఉన్నది. మంచిగా చెబితే వాడు వినడం లేదని, ఆమె వాణ్ణి దండిస్తున్నది. పిల్లవాణ్ణి ఆకలితో మాడ్చటమే గాక, వాణ్ణి కొట్టడం అన్యాయమని చంద్రుడికి అనిపిం చింది. వాడు ఆమెతో వినయంగా, “అమ్మా, చిన్నపిల్లలలో దేవుడున్నాడంటారు. ఈ పసి పిల్లవాడిలో దేవుణ్ణి చూడలేని మీరు ఏ దేవుణ్ణి చూడబోతున్నారో నాకు తెలియడం లేదు, అన్నాడు. ఆమె ఈసడింపుగా, “అందుకేనీ బ్రతుకు ఇలా ఉంది! వీడిలో నిజంగా నీకు దేవుడు కనిపిస్తే వీణ్ణి కాస్తకనిపెట్టిఉండు. నేను దేవుడి దర్శనం చేసుకుని వచ్చి, నీక్కూడా భోజనం పెడతాను,” అన్నది. చంద్రుడు సరేనని, చిన్నపిల్లవాణ్ణి మాయ మాటలతోనూ, చిన్న చిన్న గారడీపనులతోనూ మరిపించ గలిగాడు. ఆమె కొంతసేపటికి తిరిగి వచ్చి, చంద్రుణ్ణి మెచ్చుకుని, వాడికి కూడా భోజనం పెట్టింది. భోజనమయ్యాక చంద్రుడు ఆమెతో, “అమ్మా, కన్న కొడుకుకంటె ఎక్కువ అని మీరు అనుకునే దేవుడు ఎక్కడ ఉన్నాడు? నాకూ చూడాలని ఉన్నది,” అన్నాడు. ఆమె నవ్వి, “దేవుడంటే మామూలు దేవుడు అనుకున్నావా? ప్రత్యక్షదైవం! నీతో మాట్లాడతాడు! నీ ప్రశ్నలకు సమాధానా లిస్తాడు! నిన్ను చల్లగా చూసి నీ బాధలన్నీ పోగొడతాడు!” అన్నది. చంద్రుడి కుతూహలం మరింత ఎక్కువ అయింది. అతను ఆమె చెప్పిన చోటికి వెళ్ళాడు. అందరూ మౌనంగా కూర్చుని ఉన్నారు. ఒక ఎత్తయిన ఆసనం మీద గడ్డమూ, మీసాలూ పెట్టుకుని సాధువులా కనబడే ఆయన కూర్చుని ఉన్నాడు. మంచిగా ఉండమని ఆయన ప్రజలకు ఉపదేశం చేస్తున్నాడు; ఆపదలున్న వారిని తన వద్దకు రమ్మనీ, ప్రజల కష్టాలు తొలగించడానికే తాను ఈ అవతారం ఎత్తాననీ చెబుతున్నాడు. మధ్య మధ్య ఆయన గాలిలో నుంచి విభూతి సృష్టించి, మనుషులమీద విసురుతున్నాడు; గాలిలో తేలి కొద్దిక్షణాలపాటు ఉంటున్నాడు. ఆయన ఇలా రకరకాల మహిమలు ప్రదర్శి స్తూంటే, భక్తులందరూ, “హే పరమాత్మా!\" అంటూ హాహాకారాలు చేస్తున్నారు. చంద్రుడికి ఇదంతా వింతగా కనబడింది. ఆ సాధువు ప్రదర్శించిన విద్యలన్నీ తనకూ వచ్చును. కాని తాను మామూలు గారడీవాడు గానే ఉండి పోయాడు; ఈ సాధువు దేవుడై పోయాడు. ఈ రహస్య మేమిటో తెలుసు కోవాలని, చంద్రుడు ఆ రోజల్లా వేచిఉండి, అర్ధరాత్రి సమయంలో ఆ సాధువును ఏకాం తంగా కలుసుకున్నాడు. “ఎవరు నువ్వు?” అన్నాడు సాధువు చంద్రుణ్ణి చూసి. “నేనొక ఐంద్రజాలికుణ్ణి. మీ ప్రదర్శనలు చూశాను. వాటిని ప్రజలు మహిమలుగా కొనియాడుతున్నారు. అవే ప్రదర్శనలు నేను ఇస్తూంటే, తిండికి డబ్బులు దొరకటం కూడా కష్టంగా ఉన్నది. ప్రజలు మిమ్మల్ని దేవుడంటు న్నారు. ఈ రహస్యం తెలుసుకుందామని వచ్చాను,” అన్నాడు చంద్రుడు. అతను ఆరోజు తన అనుభవం కూడా సాధువుకు చెప్పాడు. “ఇందులో రహస్య మేమీలేదు. నేను దేవుడి అవతారాన్ని. నాకు సహజంగా ఉన్న శక్తులను నువ్వు కష్టపడి విద్యగా నేర్చుకు న్నావు. నీకు పరికరాలు అవసరం, నాకు అవసరం లేదు,\" అన్నాడు సాధువు. “అలాగా! అయితేనేను నా వేలు తెగ కోసు కుంటాను. దాన్ని మీరు మళ్ళీ అతికించ గలరా?” అని చంద్రుడు అడిగాడు. అలాగేనన్నాడు సాధువు. వెంటనేచంద్రుడు తన వేలును చిన్న బాకుతో కోసేసుకున్నాడు. రక్తం ఎర్రగా ప్రవహించింది. సాధువు, తెగిన వేలును యథాస్థానంలో ఉంచి, ఏదో మంత్రం చదివాడు. రక్తం మాయమై వేలు మామూ లుగా అయింది. “అసంభవం! ఈ విద్య మా కుటుంబం వాళ్ళకు తప్ప ఇంకెవరికీ తెలియదు,” అని చంద్రుడు గొణిగాడు. సాధువు ఉలిక్కిపడి, “నీ పేరు చంద్రుడు కాదూ?” అన్నాడు. “అవును, మీకెలా తెలుసు?” అన్నాడు చంద్రుడు. “నేను నీ అన్నను, రాముణ్ణి,\" అన్నాడు సాధువు చంద్రుడి కేసి ఆప్యాయంగా చూస్తూ. చంద్రుడు తెల్లబోయాడు. అతని నోట మాట రాలేదు. సాధువు చంద్రుడితో మళ్ళీ ఇలా అన్నాడు: “నీ ప్రశ్నకు ఇప్పుడు సరి అయిన సమా ధానం చెబుతాను. ఈ ప్రపంచంలో అంతా మాయ. నువ్వు ఒక చిన్న పిల్లవాడికి నీ ఇంద్రజాలంతో ఆకలి జ్ఞాపకం రాకుండా చేశావు. ఆ చిన్న పిల్లవాడు నీలో దేవుణ్ణి చూస్తాడు. అయితే, పెద్దవాళ్ళ విషయంలో అలా కాదు. నేను దేవుడినని చెప్పి ఇంద్ర జాలం చేసి దేవుడినయ్యాను. నువ్వు గారడీ వాడినని చెప్పి ఇంద్రజాలం చేస్తే గారడీ వాడుగానే ఉండి పోయావు. ప్రజలు నీ ఇంద్ర జాలమూ, నా ఇంద్రజాలమూ కూడా చూస్తు న్నారు. కాని వాళ్ళకు అనుమానం రాదు. ప్రపంచంలో హాయిగా బతకాలంటే విద్య ఉంటే చాలదు. మాటలు చెప్పి, మోసం చెయ్యడం నేర్చినప్పుడే నీ విద్య రాణిస్తుంది. అదేనేను చేసినది. దేవుడినని అబద్ధమాడటం నా బ్రతుకు తెరువు. ప్రజలు మూర్ఖులుగా ఉన్నంత కాలమూ నాకు ఏ లోటూ లేదు. నీ సందేహం తీరింది కద! ఇక వెళ్ళిరా.” చంద్రుడు వెళ్ళిపోయాడు. ఆ తరవాత అతను ఏమయ్యాడో ఎవరికీ తెలీదు. కాని విదర్భదేశంలో తూర్పుపక్క ఒక మారుమూల గ్రామంలో దేవుడు అవతరించాడనీ, ఆయన ఎన్నో మహిమలు ప్రదర్శిస్తున్నాడనీ, ప్రజలు తండోపతండాలుగా చూడటానికి వెళ్ళడం ఆరంభమయింది.",
            "book_page_end": 58,
            "story_id": "2006_08_11",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అజేయుడు గరుడుడు! - 7",
            "book_page_start": 59,
            "pdf_page_start": 59,
            "pdf_page_end": 62,
            "author": "చందమామ బృందం",
            "genre": "సాహసం/ధారావాహిక",
            "moral": "స్నేహితులకు సాయం చేయడంలోనూ, ఆపదలో ధైర్యసాహసాలు ప్రదర్శించడంలోనూ అజేయత్వం ఉంది.",
            "keywords": [
                "వీరబాహు ఆదిత్యుడు",
                "విక్రమసింహుడు",
                "చంద్రపురి",
                "మొసలి",
                "నరేంద్రదేవుడు",
                "సాహసం"
            ],
            "characters": [
                "వీరబాహు ఆదిత్యుడు",
                "విక్రమసింహుడు",
                "నరేంద్రదేవుడు (ప్రధానమంత్రి)",
                "రవీంద్రదేవుడు",
                "మహేంద్రదేవుడు (రాజు)"
            ],
            "locations": [
                "చంద్రపురి",
                "వజ్రపురి",
                "కొండగుహ",
                "నది"
            ],
            "content": "చంద్రపురి సరిహద్దు గ్రామాలనుంచి యువకులు కనిపించకుండా పోతున్నారని వీరబాహు ఆదిత్యుడికి తెలియజేశాడు. అక్కడ కొండగుహలో, సాయంకోరుతూ పాతమిత్రుడు వజ్రపురి రాజు విక్రమసింహుడికి కబురు చేశానని నరేంద్రదేవుడు-రవీంద్రదేవుడికీ, భూతవైద్యుడికీ చెప్పాడు. వజ్రపురి ప్రధానమంత్రి నరేంద్రదేవుణ్ణి చూడడానికి వచ్చాడు. రవీంద్రదేవుడు వజ్రపురి ప్రధాన మంత్రిని చూశాడు. తమ రాజుగారి దూతగా ఆయన ఇక్కడికి వచ్చాడు. విక్రమసింహుడికి మీ తండ్రిగారి సందేశం అందింది. ఆయన చంద్రపురి పట్టాభిషేకోత్స వానికి బయలుదేరే ముందు, నన్నిక్కడికి పంపారు. ...మేము తమకు రాజప్రాసాదంలో కాకుండా, ఈ కొండ గుహలో స్వాగతం పలకడం బాధాకరంగా ఉంది. మీరు రావడం చాలా సంతోషకరం. అది మా తండ్రి కెంతో గౌరవప్రదం. .... నాయనా, నీకది బాధాకరంగా ఉండవచ్చు. అయితే, త్వరలోనే ఈ స్థితి మారిపోగలదని దృఢంగా భావిస్తున్నాను. అసలు చంద్రపురిలో ఏం జరిగిందో మాకు తెలియదు. మా రాజు మీకు తప్పక సాయం చేయగలడు. నాకు జ్ఞానదృష్టి ఉంది. విక్రమసింహుడు ఇరుగుపొరుగు రాజ్యాలను జయించి చక్రవర్తి కాగలడు. రవీంద్రా, నువ్వు మొదట చంద్రపురిని కలుపుకోవడానికి వారికి సాయపడాలి. మార్పులు తప్పక వచ్చి తీరుతాయి. నీ శరీరంలో కూడా మార్పులు రాగలవని అనుకుంటున్నట్టు చెప్పావుకదా? నేను తిరిగి వెళ్ళగానే మా రాజుగారితో మాట్లాడుతాను. ఆయన మాకు సాయపడగలడనడంలో నాకెలాంటి సందేహమూ లేదు. ఆ శుభతరుణం కోసం ఎదురు చూస్తూంటాం! అక్కడ చంద్రపురిలో ఆదిత్యుడు-అరుణల వివాహం, ఆ తరవాత జరుగనున్న పట్టాభిషేకం కోసం సన్నాహాలు ఉధృతంగా సాగుతున్నాయి. ఆహ్వానితులు ఒకరొకరుగా రాసాగారు. మొదట వచ్చినవారిలో వజ్రపురి రాజు విక్రమసింహుడు ఒకడు. ఆయన్ను రాజు మహేంద్రదేవుడి వద్దకు తీసుకువెళ్ళారు. విక్రమసింహులకు సుస్వాగతం! తమరిని చూసి చాలా కాలమయింది. అవును మిత్రమా! అయితే, రాజధాని నుంచి తమరు కొంతకాలం దూరంగా ఉన్నట్టు విన్నాను. మీపై హత్యాయత్నం కూడా జరిగినట్టు తెలిసింది. అలాగా! అవన్నీ నాకు తెలియదు. తమరు క్షేమంగా ఉన్నారు. చాలా సంతోషం! మొసలికి ఎదురైతే, అపాయం తప్పదని అతనికి తెలుసు. ఆ తరవాత కత్తితో దాని పొట్టపై పొడిచి చీల్చాడు. నదిలోకి దూకి, మొసలితో పోరాడి, దాన్ని వెల్లకిలా తిప్పి దానిపై కూర్చున్నాడు. నాకు బాగా గుర్తుంది. మేమిద్దరం ఒకసారి గురుకుల సమీపంలో ఉన్న నదిలో దిగి ఈతకొడుతూండగా ఒక మొసలి మామీదికి వచ్చింది. అందువల్ల, అతడు నీళ్ళ లోపలికి వెళ్ళి మొసలితో తలపడడానికి నిర్ణయించాడు. నదీ జలం ఎర్రగా మారిపోయింది. నన్ను గట్టు మీదికి వెళ్ళమని కేకేశాడు. అతడు ప్రదర్శించిన ధైర్యం నేనెన్నటికీ మరువలేనిది.",
            "book_page_end": 62,
            "story_id": "2006_08_12",
            "raw_genre_backup": "సాహసం/ధారావాహిక",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "రామాయణం (అయోధ్యాకాండ-3)",
            "book_page_start": 49,
            "pdf_page_start": 49,
            "pdf_page_end": 54,
            "author": "చందమామ బృందం",
            "genre": "పురాణం",
            "moral": "ధర్మనిరతి, పితృవాక్య పాలన, మరియు భర్తకు భార్య తోడుగా ఉండటం భారతీయ సంస్కృతిలో అత్యంత ముఖ్యమైనవి.",
            "keywords": [
                "రాముడు",
                "కైకేయి",
                "దశరథుడు",
                "సీత",
                "లక్ష్మణుడు",
                "అరణ్యవాసం",
                "ధర్మం"
            ],
            "characters": [
                "రాముడు",
                "దశరథుడు",
                "కైకేయి",
                "కౌసల్య",
                "సీత",
                "లక్ష్మణుడు",
                "భరతుడు"
            ],
            "locations": [
                "అయోధ్య",
                "దండకారణ్యం"
            ],
            "content": "తండ్రిని ఆ స్థితిలో చూడగానే రాముడికి పామును తొక్కినట్టుగా భయం కలిగింది. అతను కళవళపడి కైకేయితో, \"అమ్మా, నా వల్ల ఏదైనా తప్పు జరిగిందా? తండ్రిగారు ఇలా కలవరపడటానికి కారణ మేమిటి? ఆయనను ఇలా ఎన్నడూ చూడలేదు. నాకేమో ఆందోళనగా ఉన్నది,” అన్నాడు. కైకేయి కొంచెంకూడా బిడియం లేకుండా, “రాజుగారికి కోపమూ లేదు, తాపమూ లేదు. ఆయనకు ఒక కోరిక ఉన్నది. అది నీకు చెప్పటానికి జంకుతున్నాడు. ఒకప్పుడీయన గారు నాకు ఒక వర మిస్తానన్నాడు. ఎందుక న్నానా అని ఇప్పుడు చెప్పరాని బాధతో కుళ్ళు తున్నాడు. ధర్మం జరగటం ప్రధానం కద. నీ తండ్రి ఆడినమాట తప్పకుండా చూసేభారం నీ మీద ఉన్నది. మంచో, చెడో ఆయన కోరిక తీర్చుతానని నీవు ముందు నాకు మాట ఇస్తే అసలు సంగతి చెబుతాను. ఆ సంగతి ఆయన నోటంట రాదు, అందుచేతనేనే చెప్పాలి మరి, ” అన్నది. ،، 'అదేమిటమ్మా? నన్నలా శంకించవచ్చా? నా గురించి నీకు తెలియనిదేమున్నది? నాయనగారు కోరితే నిప్పులో దూకనా? ఆయన కోరిక ఏమిటో చెప్పు, తప్పక చేస్తాను. నేను ఆడి తప్పను,\" అన్నాడు రాముడు. కైక రాముడితో దేవాసుర యుద్ధం నాటి విషయాలుచెప్పి, ఆయన ఆ సమయంలో ఇస్తానన్న వరం ప్రకారం రాముడు పధ్నాలు గేళ్ళు అరణ్యవాసానికి పోవలసి ఉంటుందని చెప్పింది. “ఈ పట్టాభిషేక యత్నం వృథాపోదులే. భరతుడు పట్టాభిషేకం చేసుకుని భూమి నాలుగు చెరగులూ పాలిస్తాడు. నీవు నార బట్టలూ, జడలూ ధరించి పధ్నాలుగేళ్ళు అరణ్యవాసం వెళ్ళినట్టయితే నీ తండ్రికి ఆడి తప్పాడన్న అపఖ్యాతి చుట్టుకోకుండా పోతుంది,\" అన్నదామె. ఇంత దారుణమైనమాట, ఇంత పరు షంగా చెవిని పడినప్పుడు మరొకడైతే ఎంతో కలవరపడి, మధనపడి, కైకేయి మొహం చూడడానికి కూడా సిగ్గుపడి ఉండును. కాని రాముడటువంటి వికారలేమీ లేకుండా, “అమ్మా, అలాగే కాని, నేను నారబట్టలు కట్టి అరణ్యానికి పోతాను. భరతుడి కోసం వెంటనే కబురు పంపండి. తండ్రిగారి ప్రతిజ్ఞా, నీ కోరికా ఇదే అయినప్పుడు నేను భరతుడికి రాజ్యం ఇవ్వనంటానా? భరతుడికి పట్టంకట్ట నిశ్చయించానని తండ్రిగారు నాతో అనకపోవ టమే నన్ను బాధిస్తున్నది,” అన్నాడు. ఈ మాటలకు కైకేయి సంతోషించి, “మరేం లేదులే. ఆయనమాట దక్కిస్తావో, దక్కించవో అనే జంకుచేతనే ఆయన నీతో ఈ సంగతి చెప్పలేదు. నువ్వు మాత్రం జాగు చేయక అడవికి బయలుదేరు. నీవు వెళ్ళే దాకా మీ తండ్రిగారు స్నాన భోజనాదులు చెయ్యడు,” అన్నది. కైకేయి అన్న ఈ మాటలకు దశరథుడు లోలోపల కుమిలిమూర్ఛపోయాడు. రాము డాయనను మెల్లగా లేవదీసి కూచోబెట్టి కైకేయితో, “అమ్మా, నాకు లోపల నిజంగా రాజ్యకాంక్షా, ధనకాంక్షా లేవు. నే నింకేమైనా చేయవలసినది ఉంటే చెప్పు. నీవు రాజు గారిని కోరిన వరాలు చాలా అల్పమైనవి. నీవు నిజంగా కొండనుతవ్వి ఎలుకను పట్టుకు న్నావు,” అన్నాడు. దశరథుడు బావురుమని ఏడ్చి స్పృహతప్పి పడిపోయాడు. రాముడు తండ్రికీ, కైకేయికీ ప్రదక్షిణ నమస్కారంచేసి అంతఃపురం నుంచి బయిటికివచ్చి తన చెలికాళ్ళ కేసిచూసి, పట్టాభిషేక సంబారాలకు ప్రదక్షిణం చేసి బయలుదేరాడు. లక్ష్మణుడు ఆపుకోరాని దుఃఖంతోనూ, ఆగ్రహంతోనూ పెనుగులా డుతూ అన్నను వెంబడించాడు. రాముడు రథమెక్కలేదు. ఛత్రచామరాలు నిషేధించాడు. సర్వసంగ పరిత్యాగం చేసిన యోగియొక్క మనస్థితి తెచ్చి పెట్టుకుని, ఈ దుర్వార్త చెప్పటానికి కౌసల్య మందిరానికి బయలుదేరాడు. కొంత దూరం వెళ్ళగానే దశరథుడి అంతఃపుర స్త్రీలు గొల్లున ఏడవటం వినపడింది. రామలక్ష్మణులు కౌసల్యనగరుకు వచ్చే సరికి అక్కడ ఎవరికీ జరగబోయేది తెలి యదు. రాముడు మొదటి ప్రాకార ద్వారం నుంచి లోపలికి పోతూంటే, అక్కడ ఉండిన ఒక వృద్ధుడూ, మరికొందరూ లేచి నిలబడి విజయధ్వానాలు చేశారు. రెండవ ప్రాకారం వద్ద ఉండే వృద్ధ బ్రాహ్మణులకు నమస్క రించి, రాముడు మూడోప్రాకారం చేరాడు. అక్కడి కావలివాళ్ళంతా స్త్రీలు. రామ లక్ష్మణులను చూడగానే వారిలో కొందరు కౌసల్యతో రామలక్ష్మణుల రాక చెప్పటానికి పరిగెత్తారు. మిగిలినవాళ్ళు, “మహారాజుకు జయం కలగాలి!” అని అన్నారు. రాముడు వచ్చేసరికి కౌసల్య అగ్నిలో హోమం చేస్తున్నది. ఆమె రాముడి కెదురు వచ్చి, కౌగలించుకుని, శిరస్సు ముద్దు పెట్టుకుని, “నాయనా, భోజనం చేద్దువుగాని పద!” అన్నది. తల్లికి ఈ విషాదవార్త ఎలా తెలపాలో తెలి యక తికమకపడుతూ రాముడు, \"అమ్మా, నీకింకా తెలియదులాగుంది. అంతా తారు మారైపోయింది. నేను పధ్నాలుగేళ్ళు ముని లాగా, కందమూల ఫలాలు తింటూ దండ కారణ్యంలో ఉండబోతున్నాను. నేను కూచు నేది సింహాసనం మీద కాదు, దర్భల చాప మీద. నాన్నగారు భరతుడికి పట్టంగట్టబోతు న్నారు,” అన్నాడు. ఈ మాట విని కౌసల్య మొదలు నరికిన అరిటిచెట్టులాగా పడిపోయి నేలపై దుఃఖంతో పొర్లింది. రాముడామెను లేవదీసి కూచోబెట్టి దుమ్మంతా దులిపాడు. కౌసల్య రాముడితో, “నాయనా, నా జన్మకు సుఖంలేదు కాబోలు. నిన్ను కని ఈ బాధ భరించేకన్న గొడ్రాలుగానే ఉండిపోయినట్టయితే, పిల్లలు లేరన్న చింత ఒక్కటే బాధించేది. ఎన్నడూ నేను సుఖపడి ఎరగను; నీవు రాజువైతే సుఖపడదామను కుంటున్నాను. కావటానికి నేను రాజుగారి పెద్ద భార్యనే కాని, సవతుల చేత పడరాని మాటలన్నీ పడ్డాను. ఏమంటే నా భర్తకు నేనంటే లక్ష్యంలేదు, నాకు స్వాతంత్ర్యమూ లేదు. ఇక నేను కైకేయి పరిచారికలకంటే హీనంగా బతకాలి. నీవు పుట్టిన ఈ పది హేడేళ్ళూ నీ వెప్పుడు రాజువవుతావా అని ఎదురు చూస్తూ వచ్చాను. ఆ ఆశ కూడా పోయింది. నాకు చావు వచ్చినా బాగుండును, కాని అది కావాలన్నప్పుడు రాదు. నాయనా, నేనుకూడా నీ వెంటనే అడవులకు వస్తాను,” అన్నది. కౌసల్య మాటలు వింటుంటే లక్ష్మణుడికి ఒక ఆలోచన వచ్చింది. అతడు కౌసల్యతో, “అమ్మా, ఆ కైకేయి మాట విని అన్న అడవికి పోవటం నాకు సవ్యంగా కనపడలేదు. రాజు ముసలివాడు, ఆయన మనసు దుర్బల మైనది. ఆయన అన్యాయమైన పని చెయ్య మంటే కొడుకులమైన మేము చేయాలని ఎక్కడ ఉంది?” అని, రాముడితో, \"అన్నా, రాజు నిన్ను అడవికి పొమ్మన్నమాట అందరికీ తెలియక ముందే మనం మన శౌర్యంతో రాజ్యాన్ని వశపరుచు కుందాం. నేను విల్లు పట్టి మనని నిరోధించే వాళ్ళందరినీ చంపు తాను. మన తండ్రి కూడా మనకు పగవాడే అయినాడు. వయోభారం కారణంగా న్యాయం తప్పి ప్రవర్తిస్తున్నాడు. మా అందరిలోనూ పెద్దవాడవు. ఈ రాజ్యం నీది? రాజు మాత్రం దీన్ని మరొకరికి ఎలా ఇస్తాడు? నీవేమి అపచారం చేశావని నిన్ను అడవులకు పంపుతాడు? నిన్ను అడవులకు పంపేటంత శక్తిమంతుడా ఈ రాజు? ఇదుగో నా విల్లు! నేను యుద్ధానికి సిద్ధంగా ఉన్నాను,” అన్నాడు పట్టరాని ఆవేశంతో. కౌసల్య రాముడితో, “నాయనా, లక్ష్మ ణుడు చెప్పినట్టు చెయ్యి. అందులో ఎలాంటి తప్పూ లేదు. నీవు నీ తండ్రి మాటే వినాలని ఏమున్నది? నేను తల్లిని కానా? నీవు అడవుల పాలు కావటానికి నేను ఒప్పను. ఒకవేళ వెళ్ళావో ఉపవాసాలు చేసి ప్రాణాలు విడు స్తాను. ఆ పాపం నీకు చుట్టుకుంటుంది, ” అన్నది. రాముడు తల్లితో, “నేను నాన్నగారి మాట అబద్ధం చేయలేను, జవదాటలేను. పితృ వాక్యం పాలించటానికి ఎందరో ఎన్నెన్నో కార్యాలు చేశారు. కండుడు అనే ముని గోవధ చేశాడు. పరశురాముడు కన్న తల్లినే చంపాడు. మా మూల పురుషుడైన సగరుడి కొడుకులు తండ్రి ఆజ్ఞపై పాతాళానికి పోయి, అరవైవేల మందీ ఒక్కసారిగా మరణించారు. అమ్మా, నేను నిన్ను ధిక్కరించటానికి అరణ్యానికి పోతున్నానా?” అని, లక్ష్మణుడితో, “లక్ష్మణా, నీకు నాపైగల ప్రేమా, నీ పౌరుషమూ నేనెర గనా? అన్నిటికన్నా ధర్మం గొప్పది. దానిని మనం నిలబెట్టాలి. అందుచేత నా బుద్ధినను సరించే నీవు కూడా ఆలోచించు,” అన్నాడు గంభీరంగా. తల్లిని సమాధాన పరచటానికి రాముడు ఎన్నో ధర్మాలు చెప్పాడు. కౌసల్య వృద్ధుడైన భర్తను విడిచి తన వెంట రావటం భావ్యం కాదన్నాడు. అతను లక్ష్మణుడితో కూడా, “ఇది దైవ నిర్ణయం. కాకపోతే, నే నంటే అంత ప్రేమగా ఉండే కైకేయి నన్ను అడవులకు పొమ్మంటుందా? పట్టాభిషేకం నిలిచి పోయిం దంటే నీ కింత బాధగా ఉన్నదే, పట్టాభిషేకం జరుగుతున్నదని తెలిసి ఆమె ఎంత బాధ పడిందో? నేను ఇంతవరకు తండ్రిగారి మనసు గాని, ఆమె మనసుగాని నొప్పించినట్టు నాకు జ్ఞాపకం లేదు. ఇప్పుడాపని చేయలేను,\" అన్నాడు రాముడు తండ్రి ఆజ్ఞ పాలించటానికి గాను అడవికి వెళ్ళే దృఢనిశ్చయం చేసుకు న్నాడని గ్రహించి, కౌసల్య అతని క్షేమం కోసం బ్రాహ్మణులచేత హోమం చేయించి, ఆశీర్వ దించి పంపింది. రాముడు సీతయొక్క అంతఃపురానికి వెళ్ళాడు. అతనికి సీతను చూడగానే కన్నీరు ఆగలేదు. పట్టాభిషేకం చేసుకునే ఉత్సాహం లేకపోగా, తల వంచి కన్నీరు కార్చుతూ, వెంట ఎవరూ లేకుండా వచ్చే భర్తను చూసి సీత కూడా కంపించింది. ఆమె అతని దిగు లుకు కారణమడిగింది. జరిగినదంతా చెప్పి రాముడామెతో, “అను కున్నవి జరిగి తీరాలనీ, అనుకోనివి జరగ కూడదనీ చెప్పలేముకదా? విధినిర్ణయాను సారం ఏది జరిగినా ధర్మాన్ని వీడకూడదు. నేను అడవుల నుంచి తిరిగి వచ్చేవరకూ నీవు భరతుడి వద్ద ఉండి అతను చెప్పినట్టు నడ చుకో. అతని ఎదట నన్నెప్పుడూ పొగడకు. బంధుత్వం తప్పిస్తే, భరతుడు నిన్ను పోషించ వలసిన కారణం మరొకటి లేదు. అందుచేత నీవు అతను సంతోషించేట్టు మసలుకో. వృద్ధు లైన నా తల్లిదండ్రులను కనిపెట్టి ఉండు,\" అని చెప్పాడు. ఈ మాటలు విని సీత, ప్రణయంతో కూడిన కోపంతో, “ఇవేం మాటలు? నన్ను తేలికజేసి పరాచకాలాడుతున్నావా? ఆడదా నికి భర్తే కదా గతి! నిన్ను వనవాసం వెళ్ళమంటే నన్ను వెళ్ళమన్నట్టు కాదా? నీవు అడవిలో సంచరించటమే జరిగితే, ముళ్ళన్నీ నా కాళ్ళతో తొక్కి నీకు దారి చేస్తూ నేను ముందు నడ వనా? నీ వంటి పరాక్రమవంతుడి వెంట ఉండగా నాకు అరణ్యభయం ఉండబోదు. అడవిలోని వారందరినీ కాపాడగల వాడివి నన్ను కాపాడలేక పోవు. అడవిలో నేను, అది కావాలి, ఇది కావాలి అని అడగబోను. నీవు లక్షచెప్పినా సరే నా మనసు మారదు,” అన్నది. సీత తన వెంట అడవులకు వచ్చి కష్టాలు పడటం రాముడికి కొంచెం కూడా ఇష్టం లేదు. ఆ కష్టాలను వివరించి చెప్పాడు. కాని సీత వాటిని లక్ష్యపెట్టలేదు. “నిన్ను చూసి సాముద్రిక వేత్తలు వనవాసయోగం ఉన్నదని చెప్పినట్టే, నన్ను చూసి కూడా జ్యోతిష్కులు నాకు వనవాసయోగం ఉన్నదని చెప్పారు. అందుచేత నేను నీ వెంట అరణ్యానికి వచ్చి తీరుతాను,” అన్నది. అప్పటికీ రాముడు ఆమెను తీసుకు పోవటానికి సమ్మతించలేదు. సీతకు కోపమూ, దుఃఖమూ ముంచుకు వచ్చాయి. “అయ్యో, మా నాన్న జనకమహారాజు, ఈ సంగతి తెలిస్తే ఏమనుకుంటాడు? నేనేం తప్పు చేశానని నన్ను విడిచి పెట్టి పోవాలనుకుంటున్నావు? నీవు తప్ప నాకు వేరే దిక్కు లేదు కదా! నేను నిన్ను విడిచిపెట్టి వంశానికి కళంకం తీసుకు రావాలా? నీ వున్న చోటే నాకు స్వర్గమని చెప్పానే!\" అంటూ భోరున ఏడ్చింది. రాముడామెను రెండు చేతులా దగ్గిరికి తీసుకుని, సముదాయించి, తన వెంట తీసుకు పోతానని మాట ఇస్తూ, “వనవాసా నికి సిద్ధంకా! నీ వద్ద ఉన్నదంతా దానం చేసెయ్యి. నీ వస్తు సామగ్రి యావత్తూ ముందు పనివాళ్ళ కిచ్చి, మిగిలినది బ్రాహ్మణుల కియ్యి. సన్యాసులకు భోజనం పెట్టించు, బిచ్చగాళ్ళకు దానాలు చేయించు,” అన్నాడు ఎంతో ఆప్యాయంగా. సీత పరమానందంతో వెంటనే ఆ పనులన్నీ సాగించింది.",
            "book_page_end": 54,
            "story_id": "2006_08_13",
            "raw_genre_backup": "పురాణం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "నందిరాజు పద్మలతా జయరాం": 1,
            "డా. వాడవల్లి చక్రపాణిరావు": 1,
            "చందమామ బృందం": 8,
            "మాచిరాజు కామేశ్వరరావు": 1,
            "మంజుభారతి": 1,
            "జొన్నలగడ్డ రామలక్ష్మి": 1
        },
        "genre_counts": {
            "జానపద కథ": 2,
            "నీతి కథ": 1,
            "ధారావాహిక/సాహసం": 1,
            "బేతాళ కథ": 1,
            "చారిత్రక ఉదంతం": 1,
            "సామాజిక కథ": 3,
            "హాస్యం/నీతి కథ": 1,
            "జాతక కథ": 1,
            "సాహసం/ధారావాహిక": 1,
            "పురాణం": 1
        }
    }
}