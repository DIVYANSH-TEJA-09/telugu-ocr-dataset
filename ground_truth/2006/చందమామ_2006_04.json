{
    "book_id": "చందమామ_2006_04",
    "stories": [
        {
            "title": "దృఢమైన శరీరం-మనసు",
            "book_page_start": 5,
            "pdf_page_start": 5,
            "pdf_page_end": 5,
            "author": "విశ్వం",
            "genre": "వ్యాసం",
            "moral": "ఆరోగ్యకరమైన శరీరమూ, మనసూ కలవారే నిండైన మనుషులు.",
            "keywords": [
                "ఆరోగ్యం",
                "మనసు",
                "శరీరం",
                "వికాసం",
                "మంచిచెడు"
            ],
            "characters": [],
            "locations": [],
            "content": "నాణానికి బొమ్మా-బొరుసూలాగా మన చేతలను ప్రభావితం చేసే మన ఆలోచనలలోనూ మంచీ-చెడూ ప్రతిబింబిస్తూ ఉంటాయి. అయితే, ఈ మంచిచెడులన్నవి-దేశ, కాల, పరిస్థితులపై ఆధారపడి ఉంటాయి. అంటే-నిన్న మంచి అనుకున్నవి ఇవాళ మంచివి కాకపోవచ్చు. ఇక్కడ మంచి అనుకున్నది మరోచోట చెడుగా కనిపించవచ్చు. అంతెందుకు? ఒక మనిషి మంచి అనుకున్నది మరో మనిషికి చెడుగా తోచడం మనం నిత్యజీవితంలో చూడవచ్చు!\nఅలా అయితే, మంచి చెడులన్నవి లేనే లేవా అంటే, ఉన్నాయి. మొత్తం మీద మానవాళికి మేలు చేసే, ఉపయోగపడే, అభ్యుదయానికి దోహదపడే అంశాలను, ఆలోచనలను ఉన్నత మైన మంచి మానవతా విలువలుగా చెబుతాం. అలాగే హాని కలిగించి, పతనానికి దారితీసే వాటిని చెడుగా చెప్పవచ్చు. మానవజాతిని ప్రగతి పథంలో నడిపించే విశ్వజనీనమైన విలు వలనే వ్యక్తిగత వికాసానికి కూడా స్వీకరించి ముందుకు నడవాలి. అందుకు దృఢమైన శరీరమూ, మనసూ కావాలి!\nదృఢమైన శరీరమూ, మనసూ ఉన్నప్పటికీ విశాల దృక్పథం కొరవడినప్పుడు వ్యక్తులు తమ శక్తియుక్తులను స్వార్థప్రయోజనాలకోసమే వినియోగిస్తారు. అలా సాటి మానవాళి మంచిని తుంగలో తొక్కి, మితిమించిన స్వార్థంతో హద్దులులేని అధికారం కోసం అర్రులు సాచిన వారినే మన పురాణాలు, శాస్త్రాలు రాక్షసులుగా పేర్కొంటున్నాయి. మనకిన్ని సదుపాయాలు సమకూర్చిన సమాజానికి మనమేం చేయగలం? అన్న బాధ్యతాయుతమైన మంచి ఆలోచన ప్రతి పౌరునిలో కలగాలి. మంచి అలవాట్లు, ఆలోచనలు, క్రమశిక్షణ కలిగినవారే సమాజానికి ఉపయోగపడగలరు!\nఏప్రిల్ 7వ తేదీ ప్రపంచ ఆరోగ్య దినోత్సవం జరుపుకుంటూన్న ఈ సందర్భంలో ఆరోగ్యకరమైన శరీరమూ, మనసూ కలవారే నిండైన మనుషులు అని గుర్తుంచుకుందాం!",
            "book_page_end": 5,
            "story_id": "2006_04_01",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఫలించిన ఉపాయం",
            "book_page_start": 7,
            "pdf_page_start": 6,
            "pdf_page_end": 9,
            "author": "డా. జొన్నలగడ్డ మార్కండేయులు",
            "genre": "జానపద కథ",
            "moral": "తెలివైన ఉపాయం ద్వారా పరోక్షంగా పనిచేయించడం, అలాగే నిజాయితీ, వినయం, చురుకుదనం చివరికి మంచి ఫలితాలను ఇస్తాయి.",
            "keywords": [
                "ఉపాయం",
                "నౌకరు",
                "గ్రామాధికారి",
                "ఉద్యోగం",
                "వారసత్వం"
            ],
            "characters": [
                "నందెయ్య",
                "రాజయ్య",
                "రంగమ్మ",
                "నందెయ్య బావమరిది",
                "జయుడు",
                "విజయుడు",
                "మునెయ్య"
            ],
            "locations": [
                "వద్దిపర్రు గ్రామం",
                "జమీందారు దివాణం"
            ],
            "content": "వద్దిపర్రు అనే గ్రామంలో, రాజయ్య అనే గ్రామాధికారి వద్ద, నందెయ్య అనే గ్రామనౌక రుండేవాడు. వాడు గ్రామాధికారికి నమ్మిన బంటుగా వుంటూ, వృత్తి సంబంధమైన పనులతోపాటు, ఇంటిచాకిరీ కూడా చేస్తూ, రాజయ్య భార్య రంగమ్మ అభిమానాన్ని కూడా సంపాయించాడు. రంగమ్మవాడితో తరచుగా, “నీ మూలంగా నాకు ఎంతో సౌఖ్యంగా వుంది. నీకు మంచి సహాయం నావల్లగానీ, నీ యజ మానివల్లగానీ ఎప్పుడైనా అవసరపడితే, నీకు మేలుజరిగేలా చూస్తాను,” అంటూండేది.\nఇలావుండగా, జమీందారు దివాణంలో పనిచేయడానికి రెండు ఉద్యోగాలు ఖాళీ పడ్డాయి. రాజయ్యకు సమర్థుడైన గ్రామాధి కారి అని పేరుండడంవల్ల, ఆ రెండిట్లో ఒక ఉద్యోగానికి ఎవరైనా మంచివాణ్ణి ఎంపికచేసే అవకాశం జమీందారు, ఆయనకిచ్చాడు.\nనందెయ్యకు ఈ విషయం తెలియగానే వాడు, రంగమ్మతో, “నా కొడుక్కు కొద్దిపాటి చదువుంది. మిమ్మల్నే నమ్ముకున్నాను. అయ్యగారితో, వాడికి దివాణంలో ఉద్యోగం వచ్చేలా జమీందారుగారితో ఒక చిన్నమాట చెప్పమనండి,” అని కోరాడు.\nరంగమ్మ తప్పక ఉద్యోగం వచ్చేలా చూస్తా నని మాటయిచ్చింది. ఆరోజు సాయంత్రం నందెయ్య గ్రామకచేరీ నుంచి రాజయ్యతో కలిసి ఇంటికి వచ్చి, ఇంటి పనులు పూర్తి చేసి తన ఇంటికి వెళుతూ, దారిలో ఏదో గుర్తుకు వచ్చి మళ్ళీ గ్రామాధికారి ఇంటికివచ్చాడు.\nఆ సమయంలో ఇంటి తలుపులు దగ్గ రకు వేసివున్నాయి. లోపల నుంచి రంగమ్మ తన కొడుకు గురించి రాజయ్యతో ఏదో చెపుతూ వుండడంతో, నందెయ్య గుమ్మం దగ్గరే ఆగి పోయి, చెవులు రిక్కించాడు. తమనే నమ్ము కున్న నందెయ్య కొడుకుకు ఉద్యోగం వేయించ మని ఆమె, భర్తను అడుగుతున్నది.\nఇందుకు రాజయ్య, “చూడు, నీ అంత అమాయకురాలెక్కడా వుండదు! నందెయ్య కొడుక్కి ఉద్యోగం వస్తే, తనకు ఓపిక ఉడిగి పోయిందని, వాడు మన దగ్గర చేస్తూన్న ఉద్యోగం మానేసి కొడుకు దగ్గరకు వెళ్ళి పోవడం ఖాయం. అదే ఉద్యోగం రాకపోతే, తన తరవాత ఉద్యోగంలో కొడుకునే ప్రవేశ పెడతాడు. మనకు మంచి నౌకరుకావాలంటే నువ్వు, నందెయ్య కొడుక్కు ఉద్యోగం వేయించమని అడక్కూడదు,” అన్నాడు.\n“నిజమే! మీ ముందుచూపు నాకు లేక పోయింది,” అన్నది రంగమ్మ.\nనందెయ్యకు ఆ మాటలు చెవిన పడగానే మతిపోయినట్లయింది. వాడు గిరుక్కున వెను దిరిగి ఇంటికి వెళ్ళిపోయాడు.\nఆ రోజు నందెయ్య ఇంటికి అతడి బావ మరిదివచ్చాడు. అతడికి పెళ్ళీడు కొచ్చిన కూతురుంది. ఆమెను నందెయ్య కొడుక్కి వ్వాలని ఆశపడుతున్నాడు. నందెయ్య ఎవరి తోనూ మాట్లాడకుండా భోజనం చేసేసి గది లోకివెళ్ళాడు. అతడి భార్యా, బావమరిది వెన కగా గదిలోకి వెళ్ళారు.\nబావమరిది, నందెయ్యను, “ఏమిటి బావా, ఏదో విచారంలో వున్నట్టున్నావు?” అంటూ నవ్వుతూ అడిగాడు.\nనందెయ్య, గ్రామాధికారి ఇంటిలో తను విన్న సంభాషణ గురించి చెప్పి, “నా కొడుకు, నా తరవాత నౌకరుగా పనిచేయడం గురించి, నేను బాధపడను. కానీ, విశ్వాసాన్ని బాని సత్వంగా భావించే వారి వద్దపనిచేసినందుకు దిగులుతో కుంగిపోతున్నాను,” అన్నాడు.\nపరిస్థితి గ్రహించిన నందెయ్య బావమరిది, “బావా! నీ విలువ తెలిసి గ్రామాధికారి నిన్ను గౌరవించడమే కాక, నా మేనల్లుడికి జమీం దారుగారి దివాణంలో ఉద్యోగం వచ్చేలా సిఫార్సు చేసేందుకు, నేనో ఉపాయం ఆలో చించాను,” అన్నాడు.\nనందెయ్య అదేమిటన్నట్టు చూశాడు. అప్పుడు అతడి బావమరిది, “గ్రామాధికా రి తో నువ్వు పనిమానేయదలుకున్నాననీ, నీ కొడుకుకు దివాణంలో కాకపోతే, నీస్థానంలో గ్రామనౌకరుగా అయినా ఉద్యోగానికి జమీం దారుకు సిఫార్సు చెయ్యమనీ అడుగు. తర్వాత కథ నేను నడుపుతాను,” అని, తానేం చెయ్యదలచుకున్నదీ చెప్పాడు.\n“ఇది జరిగేపనేనా?” అంటూనే నందెయ్య అంగీకరించాడు.\nఆ మర్నాడు మామూలుగానే నందెయ్య గ్రామాధికారింటికి వెళ్ళాడు. రంగమ్మ నందె య్యతో, “రాత్రి నీ గురించి ఆయనతో మాట్లా డాను. ఒక నెల రోజుల లోపల దివాణంలో ఉద్యోగానికి ఎవర్నో ఒకర్ని ఎంపిక చేయా లట. ఖాళీలు రెండున్నాయట కదా! అందులో ఒక ఉద్యోగం మాత్రమే, మీ అయ్యగారి చేతిలో వుంది. మీవాడికన్న అర్హతగల వాళ్ళు వున్నారు. అందుచేత, పనిలో పనిగా - నువ్వు వయసుపైబడిన కారణంగా నీ కొడుక్కు ఉద్యోగం ఇమ్మని అర్జీ పెట్టుకున్నావనుకో, ఏ కారణం చేతనైనా ఆ ఉద్యోగం రాకపోతే, వంశపారంపర్యం హక్కుగా నీ ఉద్యోగం నీ కొడుక్కు వచ్చేస్తుంది. ఒకవేళ దివాణంలోనే ఉద్యోగం వచ్చినా రావచ్చు. ఈలోగా నీ కొడుకు గురించి, మీ అయ్యగారికి నేను నాలుగు మంచి ముక్కలు చెబుతాను. వాడిని నీ స్థానంలో నౌకరీలో ప్రవేశపెట్టడానికి తటపటాయించకు,” అన్నది.\nఇందుకు నందెయ్య వినయంగా, \"అమ్మ గారూ! మీకు తెలుసుగదా. నా తమ్ముడు, వాడి భార్య పోవడం చేత, చిన్నతనం నుంచీ వాడి కొడుకును కూడా నేనే పెంచాను. నా కొడుకు పేరు జయుడైతే, వాడి పేరు విజ యుడు. నా తరవాత నేను చేసే ఉద్యోగంలో వాళ్ళల్లో ఎవరో ఒకరికివ్వాలని మీకనిపిస్తే - ఒకనెల రోజుల పాటు, నా బదులుగా ఇద్దర్నీ మీ దగ్గర వుంచుతాను. నా కొడుక్కు దివా ణంలో ఉద్యోగం వస్తే మంచిదే. లేకపోతే మీకు నచ్చితే నా తమ్ముడి కొడుకు విజయు డిని, నా స్థానానికి సిఫార్సు చేయండి,” అన్నాడు.\nరంగమ్మ సరేనని భర్త కచ్చేరీ నుంచి రాగానే ఆయనకు విషయం చెప్పింది. రాజయ్య కొద్ది సేపు ఆలోచించి, \"నందెయ్య కోరిక కొంత సబబుగానే వుంది. ఆ జయ విజయు లిద్దర్నీ మన పక్క గ్రామంలోని గ్రామాధికారి మునెయ్య వద్ద తాత్కాలికంగా నౌకరీలో వుంచుతాను. ఆ తర్వాత, ఆ ఇద్దరిలో ఎవడు గ్రామనౌకరుగా పనికి వస్తాడో, ఎవడు కచ్చేరీ ఉద్యోగానికి అర్హుడో, ఆయన అభిప్రాయం అడుగుతాను,” అన్నాడు.\nరంగమ్మ ద్వారా గ్రామాధికారి ఆలోచన ఏమిటో విన్న నందెయ్య, సంగతి తన బావ మరిదికి చెప్పి, \"జయుడికి దివాణం ఉద్యోగం వచ్చేందుకు ఏదో ఉపాయం వున్న దన్నావు కదా! అదెంతవరకు ఫలిస్తుందో చూడు,” అన్నాడు.\nబావమరిది జయ, విజయులను పిలిచి, పక్క గ్రామం గ్రామాధికారి దగ్గర ఒక నెల పాటు చేయవలసిన నౌకరీ గురించి చెప్పి, \"మీ పెదనాన్న ఎంత ప్రయత్నించినా, నీకు చదువు బాగా అబ్బిందికాదు. దానికిప్పుడు విచారించనవసరం లేదు. జయుడికి కాస్తో కూస్తో చదువుంది. ఎలాగేనా బ్రతుకుతాడు. లేకపోతే నేనెలాగూ అల్లుడిని చేసుకునే ఉద్దేశంలో వున్నాను. కాబట్టి వాడికి నా అండ వుంటుంది. పెదనాన్న కోరిక తీరాలంటే నువ్వు ఇప్పుడు మన గ్రామాధికారి పంపిన చోట వినయంగా వుంటూ మంచి పేరు తెచ్చుకో,” అన్నాడు. ఆ తరవాత జయుడితో, “నువ్వు పనిలో చేరగానే, ఉద్యోగానికి సంబం ధించిన పనులు తప్ప, ఇంటిపనులు అసలు ముట్టుకోనని చెప్పు. నీ ఉద్యోగానికి సంబం ధించిన బాధ్యతలను మాత్రం చాలా జాగ్ర త్తగా, నేర్పుగా పెద్దల మెప్పు పొందేలా నిర్వ ర్తించు. అది నీకు మేలు చేస్తుంది,” అన్నాడు.\nరాజయ్య పంపగా జయ, విజయులిద్దరూ పక్క గ్రామం గ్రామాధికారి మునెయ్య దగ్గర పనిలో చేరారు. జయుడు, ఆయనతో, తనకు ఉద్యోగ సంబంధమైన పనులు మాత్రమే చెప్పమనీ, ఇంటి పనులు చెప్పొద్దనీ నిర్మొహ మాటంగా చెప్పేశాడు. విజయుడు మాత్రం వృత్తి పనులతో పాటు ఇంటిపనులు కూడా చేస్తూ, మునెయ్య మెప్పు పొందాడు. నెల గడిచాక మునెయ్య, రాజయ్యను కలుసు కుని, “నీ గ్రామనౌకరు నందెయ్య కొడుకు జయుడు, తండ్రి తర్వాత గ్రామనౌకరైతే, నువ్వు ఇంటిపనులకు వేరే నౌకర్ని పెట్టుకోక తప్పదు. వాడు దురుసు వెధవ. ఆ రెండో వాడున్నాడే విజయుడు, వాడిలో వినయంతో పాటు చురుకుదనం కూడా వున్నది,” అని తన అభిప్రాయం చెప్పాడు.\nరాజయ్య బాగా ఆలోచించి నందెయ్యను పిలిచి, “నీ తమ్ముడి కొడుకు విజయుడే నీకు తగిన వారసుడని తేలిపోయింది. వాడి వినయం, చెప్పిన పనులు మారు మాటాడ కుండా చేయడం మునెయ్యకు బాగా నచ్చాయి. నీ కొడుకు చదువుకున్నవాడు గనక వాణ్ణి దివాణంలో ఉద్యోగం కోసం జమీం దారుగారికి సిఫార్సు చేస్తాను,” అన్నాడు.\nఇది విన్న నందెయ్య పరమానంద పడి పోతూ ఇంటికి వెళ్ళి, బావమరిదితో, “ఆహా, ఎంత తెలివిగలవాడివి; నీ ఉపాయం ఫలిం చింది!” అంటూ సంగతి చెప్పి, ఆప్యాయంగా అతడి రెండు చేతులూ పట్టుకున్నాడు.",
            "book_page_end": 10,
            "story_id": "2006_04_02",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "అనుమానం మనిషి",
            "book_page_start": 11,
            "pdf_page_start": 10,
            "pdf_page_end": 11,
            "author": "కోలపల్లి చిన్నబాబు",
            "genre": "నీతి కథ",
            "moral": "అనవసరమైన అనుమానం మనిషికి మేలు కన్నా కీడే ఎక్కువ చేస్తుంది. నిజాయితీ, గౌరవం ముఖ్యమైనవి.",
            "keywords": [
                "అనుమానం",
                "నిజాయితీ",
                "గుమాస్తా",
                "పరీక్ష",
                "మార్పు"
            ],
            "characters": [
                "పరంధామయ్య",
                "గుర్నాధం",
                "రంగడు"
            ],
            "locations": [
                "కిరాణా కొట్టు"
            ],
            "content": "కిరాణా కొట్టు నడిపే పరంధామయ్య మహా అనుమానం మనిషి. పైగా, తానే అందరికన్నా తెలివైనవాడిననుకుంటూ, తన వద్ద పనిచేసే గుమాస్తాలను చిన్నచూపు చూస్తూంటాడు.\nఒకసారి సరుకులు కొనడానికి పరంధా మయ్య స్నేహితుడు గుర్నాధం, ఆ కొట్టుకు వెళ్తే, తనకు ఒక మంచి గుమాస్తా కావాలనీ, తెలిసిన వాళ్ళెవరైనా వుంటే చూడమనీ, గుర్నా ధాన్ని అడిగాడు పరంధామయ్య.\nగుర్నాధం వుండే వీధి చివరలో, రంగడు అనే కుర్రవాడున్నాడు. వాణ్ణి వెంటబెట్టుకుని పరంధామయ్య దగ్గరకు వెళ్ళాడు, గుర్నాధం.\nపరంధామయ్య, రంగణ్ణి, \"నీకు డబ్బు లెక్కలు బాగా వచ్చా?\" అని అడిగాడు. వచ్చునన్నట్టు తలూపాడు రంగడు.\nపరంధామయ్య పక్కగదిలోకి వెళ్ళి, ఒక నోట్లకట్టతో తిరిగి వచ్చి, “ఈ కట్టలో ఐదు వేల రూపాయలుండాలి. సరిగ్గా వున్నాయో లేవో లెక్కపెట్టు!” అంటూ రంగడి చేతికిచ్చి, పక్క గదిలోకి వెళ్ళి తాపీగా లెక్కపెట్టుకు రమ్మన్నాడు.\nరంగడు గదిలోకి పోగానే పరంధామయ్య, గుర్నాధంతో, “ఈకాలంలో ఎవర్నీ నమ్మడానికి వీల్లేదు. ఈ కుర్రాడికి ఐదు వేల రూపాయల కట్ట ఇచ్చానా! అందులో వందయాభై రూపా యల నోట్లుంటే, ఒక నోటు ఎక్కువగా పెట్టాను. వాడు అదనంగావున్న నోటును జేబులో వేసుకుని, కట్టలో ఐదు వేలు సరిగ్గా వున్నాయని అంటాడు. వాడి అసలు రంగే మిటో బయటపడుతుంది!” అంటూ నవ్వ సాగాడు. అంతలో రంగడు అక్కడికి వచ్చి, నోట్లకట్టను పరంధామయ్యకిచ్చాడు. ఆయన రంగడిని, “ఏం, డబ్బు సరిగా వుందా?” అని అడిగాడు. “లేదండీ, ఒక్క యాభై నోటు తక్కువుంది,” అన్నాడు రంగడు.\n“ఒరేయ్, నువ్వు సరిగ్గా లెక్క పెట్టలేదు. నీకు లెక్కలు రావు. చూడు, ఇప్పుడు మళ్ళీ లెక్క పెడదాం,” అని పరంధామయ్య కోపంగా అరిచి, “గుర్నాధం! ఈ నోట్లకట్టలో ఎంతు న్నదో, నువ్వుకాస్త లెక్క పెట్టిచూడు,” అంటూ నోట్లకట్టను గుర్నాధానికి ఇచ్చాడు. గుర్నాధం నోట్లను లెక్కించి, “ఇందులో తొంభైతొంభైది నోట్లేవున్నాయి,” అన్నాడు.\n“అలాగా! ఇదంతా మోసం. నేను నూటా ఒక్కనోట్లుయిస్తే, రెండు నోట్లు మాయంచేసి తొంభైతొమ్మిదే వున్నాయంటావా? వెధవా నీ సంగతి చెబుతాను,” అంటూ పరంధా మయ్య ఆవేశంగా లేచి, రంగడి చొక్కా లాగు జేబులన్నీ వెదికాడు. గదిలోకి వెళ్ళి అంతటా వెదికాడు. ఎక్కడా డబ్బు కనిపించలేదు. అప్పుడు గుర్నాధం, పరంధామయ్యతో, “నీవే తప్పుగా లెక్కించి వుంటావు. ఈ రంగణ్ణి అనవస రంగా అనుమానిస్తున్నావు. సరే, వేరే కుర్రా డిని చూసుకో!” అంటూ బయటికి నడిచాడు.\nవీధిలో కొద్దిదూరం నడిచి మలుపు తిరి గాక, రంగడు గుర్నాధంతో, \"అయ్యా, నిజా నికి కట్టలో నూటా ఒక నోట్లున్నాయి. పరంధా మయ్య చాలా అనుమానం మనిషని అందరూ చెప్పుకుంటారు. అనుకున్నట్టే కట్టలో ఒక నోటు ఎక్కువవుంది. అది నన్ను పరీక్షించడానికన్న మాట. ఆ సంగతి ఆయన మీతో చెప్పడం కూడా విన్నాను. అందుకే దాంతో పాటు మరొక నోటు కూడా తీసి దాచేశాను. అనవసరంగా గుమాస్తాల నిజాయితీని అనుమానించే యజమానివద్ద అనుక్షణం అవమానంతో పనిచేయడంకన్నా భిక్షమెత్తుకోవడం మేలు. నేను ఆయనవద్ద పనిచేయలేను. ఈ డబ్బు తీసుకెళ్ళి మీరే ఆయనకివ్వండి,” అంటూ తాను వేసుకున్న లాగుపట్టీలోంచి రెండు యాభై రూపాయలనోట్లు పైకిలాగి గుర్నాధం చేతిలో పెట్టి వెళ్ళిపోయాడు.\nగుర్నాధం రంగణ్ణి మెచ్చుకుంటూ ఆ డబ్బు తీసుకుని పరంధామయ్య దగ్గరికి తిరిగి వెళ్ళి జరిగింది చెప్పి, ఆయనకు నోట్లు ఇస్తూ, “పరంధామయ్యా, నువ్వు పరమ అను మా నం మనిషివని ఊరూ వాడా ఎరిగిందే. అది నీకు మేలు కన్నా కీడే ఎక్కువ చేస్తుందని రంగడు రుజువుచేశాడు. ఆలోచించి చూడు, \" అని అక్కణ్ణించి వెనుదిరిగాడు.\nఆ సంఘటనతో పరంధామయ్యలో మార్పు వచ్చింది. ఆ నాటి నుంచి గుమాస్తాలను అనవసరంగా అనుమానించి కించపరచకుండా అందరిచేతా మంచివాడనిపించుకున్నాడు.",
            "book_page_end": 12,
            "story_id": "2006_04_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాకాసిలోయ – 8",
            "book_page_start": 13,
            "pdf_page_start": 12,
            "pdf_page_end": 17,
            "author": "చందమామ బృందం",
            "genre": "ఫాంటసీ/సాహసం",
            "moral": "ఆపదలో ఉన్నప్పుడు ధైర్యం, చాకచక్యం ఉపయోగించి సరైన నిర్ణయాలు తీసుకోవాలి.",
            "keywords": [
                "మాంత్రికుడు",
                "రహస్యం",
                "సొరంగం",
                "మాంత్రిక శక్తులు",
                "బ్రహ్మదండి"
            ],
            "characters": [
                "కేశవుడు",
                "జయమల్లు",
                "బ్రహ్మదండి",
                "రాజగురువు",
                "సేనానాయకుడు",
                "సైనికులు",
                "కేశవుడి తండ్రి"
            ],
            "locations": [
                "రాకాసిలోయ",
                "కాలభైరవుడి గుహ",
                "బ్రహ్మపుర రాజ్యం"
            ],
            "content": "[కాలభైరవుడి విగ్రహం ముందు, బ్రహ్మదండి మాంత్రికుడు చేసిన హోమం వల్ల పొగ లేచి, గుహనంతా చుట్ట వేసింది. ఆ విధంగా వాడున్న చోటు రాజు పంపిన సైనికులకు తెలిసిపోయింది. మంత్రశాస్త్రం తెలిసిన రాజగురువు కొందరు సైనికులను వెంటబెట్టుకుని స్వయంగా కొండ దగ్గరికి వచ్చి, కాలభైర వుడి నోరు కట్టేశాడు. మాంత్రికుడు కేశవుణ్ణి, జయమల్లునూ ఎటైనా పారిపొమ్మన్నాడు. తరవాత-]\nకొండ ఎక్కుతున్న బ్రహ్మపుర సైనికుల్లో ఒకడు, కేశవుడూ, జయమల్లూ గుహనుంచి బయటికి రావటం చూశాడు. వాడు రాజ గురువుతో, “అయ్యా, గుహలోవున్నది ఒకడు కాదు, ఇద్దరు మాంత్రికులు, అదిగో చూడండి!\" అంటూ గుహకేసి చేయి చూపాడు.\nసైనికుడలా చెప్పగానే రాజగురువుతో పాటు, కేశవుడి ముసలితండ్రి కూడా అటు కేసి చూశాడు. అతడికి ప్రాణం లేచివచ్చినట్ట యింది. తన కొడుకు బతికే వున్నాడు! తను భయపడ్డట్టు, మాంత్రికుడు అతడి కేమీ హాని చెయ్యలేదు.\nరాజగురువు, పారిపోతున్న కేశవుణ్ణి, జయమల్లునూ చూస్తూనే, “వాళ్ళు మాంత్రి కులు కాదు, వాడి శిష్యులై వుంటారు. మాంత్రి కుడు ఈ సరికే గుహనుంచి పారిపోయివుం టాడు. లేదా, అక్కడే వాడికి దాక్కునేందుకే దైనా రహస్య ప్రదేశం వుండివుంటుంది. వాడి శిష్యుల్ని కూడా మనం చేజిక్కించుకోవాలి. మీరు అన్నివైపుల నుంచీ చుట్టుముట్టండి, \" అని సైనికుల నాజ్ఞాపించాడు.\nగుంపుగా నడుస్తున్న సైనికులందరూ, రాజగురువు ఆజ్ఞ వింటూనే జట్లు జట్లుగా చీలిపోయి, వలయాకారంగా కొండ మీదికి ఎక్కసాగారు. పారిపోతున్నకేశవుడూ, జయ మల్లూ వాళ్ళను చూసి, ఎటు పారిపోవాలో తెలియక తికమకపడ్డారు. “సైనికులు అన్ని వైపుల నుంచీ మనను చుట్టుముట్టి పట్టుకోవా లని చూస్తున్నారు. వాళ్ళ కంట బడకుండా పారిపోవటం ఎలా?” అన్నాడు కేశవుడు.\n“నువ్వంత నిస్పృహపడకు, కేశవా. మనం వాళ్ళకు దొరక్కుండా దాక్కునేందుకు ప్రయ త్నిద్దాం. ఒక వేళ దొరికామో, ప్రాణాపాయం రాకుండా బయటపడే మార్గం నేను ఆలో చించే వున్నాను,” అన్నాడు జయమల్లు.\nజయమల్లేదో పెద్ద ఎత్తుగడ ఒకటి ముందే ఆలోచించి వుంచాడని కేశవుడు అర్థం చేసుకు న్నాడు. ఆ మరుక్షణమే జయమల్లు పక్కన వున్న ఒక సొరంగమార్గంలోకి ఎగిరి దూకుతూ, “కేశవా, చీకటని భయపడకు. నా వెనగ్గా రా. ఈ సొరంగమార్గం, నాకు బాగా తెలిసిందే,\" అని కేక వేశాడు.\nకేశవుడు మరి చేసేదేమీ లేక జయమల్లు వెనక సొరంగంలోకి దూకాడు. లోపల చీక టిగా వున్నది. జయమల్లు రెండు చేతులనూ, పక్కలకు బారచాచి, సొరంగపుటంచులను తాకుతూ, జాగ్రత్త అని కేశవుడికి హెచ్చరిక లిస్తూ త్వరత్వరగా ముందుకు నడవసాగాడు.\nరాజగురువు ఆజ్ఞ విని, మాంత్రికుడున్న గుహనూ, ఆ పరిసర ప్రాంతాలనూ చుట్టు ముట్టడానికి బయలుదేరిన సైనికులకు, కేశవుడూ, జయమల్లూ కనిపించలేదు. వాళ్ళల్లో నలుగురు ప్రతి గుహలోకీ తొంగి చూస్తూ, చివరికి బ్రహ్మదండి మాంత్రికుడి గుహదగ్గిరకు వచ్చి, లోపలకు చూస్తూనే, కాలభైరవుడి విగ్రహాన్ని చూసి, మూర్ఛ పోయి నంత పనిచేశారు.\n“ఉగ్రరూపం, భయంకరాకారం, కాళ్ళ కిందనేల గిర్రున తిరిగిపోతున్నది!” అంటూ ఇద్దరు సైనికులు గుహముందు వెల్లకిలా పడిపోయారు. సైనికుల అరుపులు విన్న రాజగురువూ, సేనానాయకుడూ అక్కడికి పరిగెత్తుకు వచ్చారు. గుహముందు ఇద్దరు సైనికులు మూర్ఛపడి వున్నారు, మరిద్దరు గుహకు ఆనుకుని నిలబడి, గట్టిగా కళ్ళు మూసుకుని, ఏదో దండకం గొణుగుతున్నారు.\nసైనికుల వాలకం చూస్తూనే, సేనానాయకు డికి మండిపోయింది. అతడు కింద పడి వున్న సైనికులను కాలితో తన్నుతూ, “చచ్చారా, బతికున్నారా?” అంటూ పళ్ళు కొరికాడు.\nసేనానాయకుడి తాపులకు కిందపడివున్న సైనికులిద్దరూ ఎగిరి లేచి నిలబడ్డారు. దండకం పఠిస్తున్న వాళ్ళు చప్పున కళ్ళు తెరిచారు. తరవాత నలుగురు సైనికులూ ఏకకంఠంగా, “గుహలో వున్న భయంకర స్వరూపాన్ని చూస్తూనే, మాకు శరీరాలు స్వాధీనం తప్పినై, సేనానీ,” అన్నారు.\n“ఆహా, ఎంతటి సాహస విక్రమార్కు లోయ్, మన బ్రహ్మపుర సైనికులు!” అంటూ రాజగురువు గుహలోకి ప్రవేశించాడు. గుహలో అంతా నిశ్శబ్దంగా వున్నది. కాలభైరవుడి విగ్రహం ముందు మాంత్రికుడు వెలిగించిన మంటలు ఇంకా చల్లారలేదు. వాడు వేసిన ధూపం తాలూకు పొగ, ఇంకా గుహలో అక్కడక్కడా తారట్లాడుతున్నది.\n“సేనానీ!” అని కేకవేశాడు రాజగురువు, చుట్టూరా కలయచూస్తూ. సేనానాయకుడు గుహలోకి వచ్చాడు.\n“ఈ గుహలో నుంచి ఎక్కడికో రహస్య మార్గం వుండి వుంటుంది. మాంత్రికుడు దాని వెంట పారిపోయి వుంటాడని నా అను మానం. వాడి అనుచరులిద్దరూ గుహలోంచి బయటికి పారిపోవటం మనం చూశాం. వాళ్ళను రాజుగారి అంగరక్షకుడు వెతికి పట్టుకుంటాడు. మనం, ఈ మాంత్రికుణ్ణి కలుగులోంచి బయటికి లాగాలి,” అన్నాడు రాజగురువు.\nసేనానాయకుడు గుహకు అన్ని వైపులా పరీక్షగా చూశాడు. అతడికెక్కడా ద్వారం వున్న గుర్తు కనిపించలేదు. “గుహలోకి మనం ప్రవేశించిన దారి తప్ప, పారిపోయేందుకు మరే మార్గం వున్నట్టు కనిపించటం లేదు, గురువర్యా,” అన్నాడతడు.\n“చూడగానే కనిపించేదైతే, అది రహస్య మార్గం ఎలా అవుతుంది? గుహలో ప్రతి అంగుళాన్ని నొక్కుతూ కదిలించి చూడండి. ఏదైనా రహస్యద్వారం వుంటే తెరుచుకుం టుంది,\" అన్నాడు రాజగురువు.\nసేనానీ, నలుగురు సైనికులూ గుహ నంతా చేతులతో, కత్తిపిడులతో, నొక్కి చూశారు. ఎక్కడా రహస్య ద్వారం వున్న సూచనలైనా కనిపించలేదు. ఈ లోపల రాజగురువు కాలభైరవుడి విగ్రహాన్ని పరీక్షగా చూడ సాగాడు. సేనానాయకుడు వచ్చి గుహలో ఎక్కడా రహస్య ద్వారం లేదని చెప్పగానే, రాజగురువు, కాలభైరవుడి విగ్రహాన్ని అతడికి చూపుతూ, “బహుశా, ఈ విగ్రహం అడు గున ఏదైనా రహస్యబిలం వున్నదేమో! లేక పోతే మాంత్రికుడు ఎట్లా మాయమయినట్టు? విగ్రహాన్ని కదిలించి చూడండి,\" అన్నాడు.\nసైనికులూ, సేనానాయకుడూ కాలభైర వుడి విగ్రహాన్ని పైకెత్తేందుకు ప్రయత్నిం చారు. అది కదలలేదు. అటూ ఇటూ పక్క లకు లాగేందుకు యత్నించారు. కాని, అది వున్న చోటు నుంచి అంగుళమైనా జరగలేదు. రాజగురువు ఈసారి విగ్రహాన్ని తల దగ్గిర నుంచి అతి జాగ్రత్తగా తడివి చూస్తూ, దాని వెన్ను మీద వేళ్ళతో నొక్కుతూ, “ఆహా, ఇదీ రహస్యం! ఇదేదో పోతపోసిన విగ్రహం అనుకున్నాను, కాదు. ఇది అతుకులమారి బొమ్మ. ఎక్కడో ఏదో ఒక భాగాన్ని కదిలిస్తే, ఇది తప్పక రెండుగా విచ్చుకుంటుంది. మాంత్రికుడు దీని పొట్టలో వుండి వుంటా డని నా అనుమానం,” అంటూ పెద్దగా నవ్వాడు.\nరాజగురువు ఇలా అనగానే, సేనానీ, సైనికులూ కాలభైరవుడి విగ్రహాన్ని, తలా, కాళ్ళూ పట్టుకుని గుంజసాగారు. సైనికు లకు మాత్రం ఆ విగ్రహం అంటే ఇంకా భయం పోలేదు. వాళ్ళేదో కాలుతున్న లోహాన్ని తాకి చూస్తున్న వాళ్ళలాగా అటూ ఇటూ గెంతుతున్నారు.\nఇదంతా గమనిస్తున్న రాజగురువు, కోపంగా వాళ్ళకేసి చూస్తూ, “ఎందుకంత భయపడి చస్తున్నారు? మీ ప్రాణాలకేం ప్రమాదం రాదు,” అని గట్టిగా కసిరాడు.\nసైనికుల కా మాటల్తో ప్రాణభయం పోక పోయినా, ఉద్యోగాలకు ముప్పు వస్తుందే మోనన్న దడుపు పుట్టింది. రాజగురువు సర్వ సమర్థుడు. రాజుగారి దగ్గిర ఆయన మాటకు తిరుగులేదు. ఇలా అనుకుని సైనికులు ఎక్కడ లేని తెగువా తెచ్చుకుని కాలభైరవుడి విగ్రహాన్ని, అటూ ఇటూ కుదిలించ సాగారు. వాళ్ళల్లో ఒకడు విగ్రహం తోక పట్టు కుని గుంజే సరికి, ఉరిమినట్టు ఫెళఫెళ మంటూ విగ్రహం రెండుగా చీలి పక్కలకు పడిపోయింది.\nరాజగురువు పొందిన ఆశ్చర్యం అంతా ఇంతా కాదు. మాంత్రికుడు కాలభైరవుడి పొట్టలోంచి కొండలోకి ఎక్కడికో ఒక రహస్య బిలమార్గం ఏర్పాటు చేసుకున్నాడన్న మాట! ఇప్పుడు వాడు ఆ బిలమార్గంలోంచి బయ టికి పారిపోయి వుంటాడు. లేదా, అందు లోనే ఎక్కడైనా దాక్కొని అయినా వుంటాడు.\nరాజగురువు ఇలా ఆలోచించి, సేనా నాయకుడితో, “సేనానీ, మాంత్రికుణ్ణి పట్టు కునే పని ఒక విధంగా సుకరమయిందను కుంటాను. మన సైనికులు కొండ గుహలన్నీ గాలిస్తూ వుండగా, వాడు కొండదిగి పారి పోయేందుకు ప్రయత్నించడు. ఈ బిలం చూశావు గదా? ఇది ఎక్కడికి పోతుందో తెలి యదు. కాని, మాంత్రికుడు ఇందులోనే ఎక్కడో దాక్కుని వుంటాడు. మనవాళ్ళకు కాగడా లిచ్చి, బిల మంతా వెతికించు,” అన్నాడు.\nగుహలో మాంత్రికుడు సొంత ఉపయో గానికి దాచుకున్న కాగడాలను సైనికులు, అక్కడే వున్న చమురులో తడిపి, వెలిగించి, సేనానాయకుడు ముందుండి దారితీయగా, కాలభైరవుడి పొట్టలో నుంచి దిగువకు వున్న బిలంలో దిగారు.\nకాలభైరవుడు రెండుగా విరిగి పడినప్పుడు అయిన పెద్ద ధ్వనిని, మచ్చల సింహం గుహలో దాక్కొని వున్న కేశవుడూ, జయ మల్లూ విన్నారు. సింహం గుహముందున్న బండరాయి మీద పడుకుని నిద్రమత్తుతో జోగుతున్నది.\n“బ్రహ్మదండిగాడి రహస్యం సైనికులకు తెలిసిపోయింది. ఇక వాణ్ణి వాళ్ళు పంది కొక్కును కలుగులో నుంచి లాగినట్టు బయ టికి లాగుతారు,” అన్నాడు జయమల్లు.\nఇంతలో వాళ్ళు దాక్కున్న గుహవెనక భాగాన అడుగుల చప్పుడు వినిపించింది.\n“సైనికులకు మనం దాక్కున్న చోటు తెలిసిపోయింది!” అన్నాడు కేశవుడు, ధ్వని వచ్చిన వైపుకు చూస్తూ.\nజయమల్లు ఒక్క ఎగురున వెళ్ళి, గుహ వెనక భాగాన నలుచదరంగా వున్న ఒక రాతికి అడ్డంగా, ఇనపకమ్మీ నొకదానిని తోసి, దగ్గి రకు వచ్చి, రహస్యంగా అతడితో, “ఇక మనకు ఆ వైపునుంచి ప్రమాదం రాదు. అక్కడ ఏదో నలుచదరపు రాయి వున్నదని తప్ప, అది గుహలోకి తెరుచుకునే తలుపు అని వాళ్ళు గ్రహించలేరు. ఇంతకీ బ్రహ్మ దండిగాడు ఏమయినట్టు? వాళ్ళకు దొరికి పోయాడా?” అన్నాడు అనుమానంగా. కేశ వుడు జవాబు చెప్పబోయేంతలో గుహ వెనుక భాగాన్నుంచి, “శిష్యా, శిష్యా,” అన్న సన్నని పిలుపు వినిపించింది. ఆ స్వరం గుర్తు పడుతూనే, జయమల్లు నిలువెల్లా కంపించి పోయాడు. అతడు కేశవుడి చెవిలో రహ స్యంగా, “కాలభైరవుడి విగ్రహం అడుగున ఏదో రహస్యబిలం వున్నదని నాకు తెలుసు కాని, అది సరిగా ఈ గుహలోకి వస్తుందని నే నెరగను. బ్రహ్మదండిగాడి రహస్యం సైని కులకు తెలిసిపోగానే, వాడు ఇక్కడికి పారి పోయి వస్తున్నాడు. మనం ఆ నలుచదరపు రాయికి అడ్డం తీసి గుహలోకి దారి ఇచ్చామో, మనం కూడా సైనికులకు చిక్కిపోతాం. అందుకని మనం గుట్టుచప్పుడు కాకుండా వూరుకోవటం మంచిది,” అన్నాడు.\nఈలోపల బ్రహ్మదండి మాంత్రికుడు, శిష్యా, శిష్యా, అంటూ చాలాసార్లు కేకలు పెట్టి, గుహవెనుకభాగాన్ని తన మంత్రదండంతో కొట్టసాగాడు. కాని, అతడికి ఇవతలి నుంచి ఎలాంటి జవాబూ రాలేదు. కేశవుడూ, జయ మల్లూ కిక్కురుమనకుండా గుహలో ఒక మూలకొదిగి కూర్చున్నారు.\nఅక్కడ రాజగురువు ఆజ్ఞ విని బిలంలోకి దిగిన సేనానాయకుడూ, సైనికులూ, మాంత్రి కుడు వెళ్ళిన మార్గం కనుక్కోలేక, పక్క దారుల వెంట చాలా సేపు తిరిగి, చీకటి కోణాల్లో నానా అవస్థలూ పడి, కొంత సేపటికి రాజగురు వున్న చోటుకు తిరిగి వచ్చారు. “మాంత్రికుడు దొరకలేదా?” అని అడిగాడు రాజగురువు.\n“గురువర్యా, వాడా బిలంలో వున్న సూచ నలేం కనిపించలేదు. బిలమార్గం ఎక్కడా సూటిగా లేదు. చేతివేళ్ళలా అందులో అన్ని వైపులకూ సొరంగ మార్గాలున్నై. వాడెక్కడా కనిపించలేదు,\" అన్నాడు సేనానాయకుడు.\n“అలాగా,” అంటూ రాజగురువు కొంచెం సేపు ఆలోచించి, “వాడు, ఈ బిలంలోని, ఏ సందుల్లోనో దాగివున్నాడనే దాంట్లో సందేహం లేదు. వాణ్ణి బయటికి రప్పించటానికి ఒకే మార్గం వున్నది. మీరంతా వెళ్ళి ఎండు పుల్లలూ, ఆకలములూ పోగుచేసుకు వచ్చి, బిలమార్గాన్ని వాటితో నింపి, నిప్పు పెట్టండి. వాడు ఆ పొగకు తట్టుకోలేక, ఏదో ఒక సొరంగం నుంచి బయటికి వస్తాడు. అప్పుడు పట్టుకోవచ్చు,” అన్నాడు.\nసైనికులు బిలద్వారాన్ని ఎండు పుల్లలతో నింపి, దాని మీద ఇంత చమురు పోసి, నిప్పంటించారు.",
            "book_page_end": 18,
            "story_id": "2006_04_04",
            "raw_genre_backup": "ఫాంటసీ/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "శరనిధి చదరంగం",
            "book_page_start": 19,
            "pdf_page_start": 18,
            "pdf_page_end": 22,
            "author": "రాఘవరాజు పట్టాభిరామరాజు",
            "genre": "బేతాళ కథ",
            "moral": "కేవలం స్వలాభం చూడకుండా, భవిష్యత్తులో కలిగే అనర్థాలను ఊహించి, దూరదృష్టితో వ్యవహరించడం ముఖ్యం.",
            "keywords": [
                "చదరంగం",
                "గంధర్వుడు",
                "యవ్వనం",
                "పందెం",
                "దూరదృష్టి"
            ],
            "characters": [
                "విక్రమార్కుడు",
                "బేతాళుడు",
                "శరనిధి (రాజు)",
                "ప్రభావతీ దేవి (రాణి)",
                "వైజయంతి (రాకుమార్తె)",
                "మేఘన (రాకుమార్తె)",
                "సమీరుడు (గంధర్వుడు)",
                "సమీరుడి భార్య"
            ],
            "locations": [
                "మధువని",
                "ఉద్యానవనం",
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్నిదించి భుజాన వేసు కుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవంలోని బేతాళుడు, “రాజా, ఇంత అర్ధరాత్రి వేళ శ్మశానంలో అలుపూ సొలుపూ లేకుండా నన్ను మోస్తూ, నీ అమూల్యమైన కాలాన్ని వ్యర్థం చేసుకుంటున్నావని భావిస్తు న్నాను. నీ శ్రమంతా చివరకు ఎందుకూ కొరగాకుండా పోతుందేమో అని, నా అనుమానం. కొంతమంది వ్యక్తు లకు కొన్ని క్రీడలపై చాలా మక్కువ వుంటుంది. చదరంగ ప్రియుడైన శరనిధి అనే రాజు, ఒక గంధర్వు డితో ఆడి గెలిచిన పందెం మూలంగా, తను తిరిగి యవ్వ నవంతుడయ్యే సువర్ణావకాశాన్ని మంద బుద్ధితో జారవిడుచుకున్నాడు. ఆయన కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nమధువనిని పాలించే శరనిధికి చదరంగం అంటే ప్రాణం. రాజధానిలో ఏడాది పొడవునా చదరంగం పోటీలు నిర్వహిస్తూండేవాడు. శరనిధి భార్య ప్రభావతీ దేవి, ఆయన ఇద్దరు కుమార్తెలు వైజయంతి, మేఘన చదరంగం పట్ల ఎక్కడలేని ఆసక్తి కనబరిచేవారు.\nఇలా వుండగా-ఒక పున్నమి నాటి రాత్రి వైజయంతి, మేఘన ఉద్యానవనంలో చంద్ర శిలా వేదికపై కూర్చుని చదరంగం ఆడసాగారు. ఆ సమయంలో ఆకాశయానం చేస్తున్న సమీ రుడు అనే గంధర్వుడు, ఈ దృశ్యం చూసి ముచ్చటపడి రథాన్ని ఉద్యానవనంలో దింపాడు. తర్వాత అదృశ్యరూపంలో వుండి, వైజయంతి ఆటలో నెగ్గగానే వారి ముందు ప్రత్యక్షమై, “ఆహా, అద్భుతంగా ఆడావు వైజయంతీ!' అని మెచ్చుకున్నాడు.\nఅకస్మాత్తుగా తమ ఎదుటపడిన గంధ ర్వుణ్ణి చూసి యువరాణులు అయోమ యంలో పడ్డారు. గంధర్వుడి మాయాజాలం నుంచి మొదట తేరుకున్న వైజయంతి, \"గట్టి కాపలావున్న, ఈ ఉద్యానంలోకి ఎలా రాగలిగారు?” అని ప్రశ్నించింది.\n“నా పేరు సమీరుడు; గంధర్వుణ్ణి, చద రంగ ప్రియుణ్ణి. వెన్నెల్లో రథంమీద గగన విహారం చేస్తూ, మిమ్మల్ని చూసి కిందికి దిగాను. అభ్యంతరం లేకపోతే, మీలో ఒకరితో చదరంగం ఆడాలనివున్నది,” అన్నాడు.\nఇందుకు వైజయంతి సరేనని తల ఊపింది. వెంటనే ఆట ప్రారంభమైంది. అర గడియ కాలంలోనే గంధర్వుడు, వైజయంతిని ఓడించి, మేఘనవైపు తల తిప్పి, “నీకు ఆడాలని వున్నదా?\" అని అడిగాడు.\nఎలాగూ తాను ఓడిపోతానని తెలిసినా, గంధర్వుడితో ఆడిన అనుభవం ఒక అపూర్వ మైన స్మృతిగా వుంటుందని భావించి, తలూ పింది మేఘన.\nఆట ఆరంభమైంది. మేఘన ఎంతో జాగ్ర త్తగా, ఆచితూచి ఎత్తులు వేయసాగింది. ఐతే, పదే పది ఎత్తుల్లో గంధర్వుడు, మేఘ నను చిత్తుగా ఓడించి, చూశావా నా కౌశలం అన్నట్టు చిరునవ్వు నవ్వాడు.\n“వచ్చే పున్నమికి ఇదే సమయానికి మళ్ళీ వస్తాను. మరొకసారి ఆడదాం!” అని చెప్పి, గంధర్వుడు రథం వైపుకు నడిచాడు.\nయువరాణులిద్దరూ కొంత ఆలస్యంగా అంతఃపురానికి రావడం చూసి, మహారాణి, “ఏమిటింత ఆలస్యం? ఇంతసేపూ ఉద్యాన వనంలో చదరంగం ఆడుతూ కూర్చున్నారన్న మాట!” అంటూ చిరుకోపంతో మందలిం ది.\nమేఘన తల్లి మాటలు పట్టించుకోకుండా, “అమ్మా! ఒక గంధర్వుడు నాతో, అక్కతో చదరంగం ఆడాడు,” అన్నది.\nకుమార్తె మాటలకు ప్రభావతీదేవి, “ఔరా! నిజమేనా?” అని ఆశ్చర్యపోతూ వైజయంతిని ప్రశ్నించింది.\n“ఔనమ్మా, మేఘన చెప్పింది నిజమే. రాబోయే పున్నమి నాడు మళ్ళీ వస్తానని చెప్పి వెళ్ళాడు,” అని బదులిచ్చి, తల్లి సందేహాన్ని నివృత్తి చేసింది వైజయంతి.\nఇంతలో, రాజు శరనిధి అక్కడికి వచ్చాడు. రాణి ఆయనకు, గంధర్వుడు, యువరాణు లతో చదరంగం ఆడిన విషయం చెప్పింది. ఇది విన్న శరనిధి అబ్బురపడిపోతూ, కుమా ర్తెల ద్వారా వివరంగా అంతా తెలుసుకుని, “ఐతే, గంధర్వుడు మళ్ళీ వస్తాడన్న మాట!\" అని ఏదో ఆలోచించసాగాడు.\nచూస్తూండగానే మళ్ళీ పున్నమి వచ్చింది. తొలిజాము గడూస్తూండగా, వైజయంతి, మేఘనలు ఎప్పటిలా చంద్రశిలా వేదికపై కూర్చున్నారు. రాజదంపతులు దాపులనున్న మరుమల్లె పొదచాటున నిలబడి, ఆసక్తిగా గంధర్వుడి రాక కోసం చూడసాగారు.\nకొద్ది సేపట్లో గంధర్వుడు ఆకాశం నుంచి రథంలో ఉద్యానవనంలో దిగుతూనే, మరు మల్లె పొదకేసి దృష్టిని సారించి, “శరనిధీ! పట్టపు దేవేరితో, పూపొద మాటున నిలబడడ మెందుకు? నీకు అభ్యంతరం లేకపోతే, నీతో చదరంగం ఆడాలని వుంది,” అన్నాడు చిరు నవ్వుతో.\nగంధర్వుడు స్వయంగా ఆహ్వానించ డంతో, శరనిధి సంతోషంగా అంగీకరించాడు. రాజు, సమీరుడు చంద్రశిలా వేదికపై, ఎదురు బొదురుగా కూర్చున్నారు. పక్కన ప్రభావతీ దేవి, వైజయంతి, మేఘనలు ఆశీనులయ్యారు.\n“పోటీ అంటే ఏదైనా పందెం ఒడ్డితే ఆస క్తిగా వుంటుంది. ఏమంటావు?” అంటూ సూచన చేశాడు, పావుల్ని సర్దుతూ సమీరుడు.\nఆ ప్రశ్న విని శరనిధి అయోమయంగా, “మరైతే పందెంగా ఏం ఒడ్డాలంటావు?” అని అడిగాడు.\nఅప్పుడు గంధర్వుడు, “నేను పోటీలో ఓడిపోతే, నా గంధర్వ మహిమవల్ల, నడి ప్రాయంలో వున్న నిన్ను మళ్ళీ నవయవ్వ నుణ్ణి చేస్తాను. నువ్వు ఓడిపోతే, నీ కుమార్తె లలో ఒకరిని, నాకిచ్చి వివాహం చేయాలి; సమ్మతమేనా?” అన్నాడు.\nరాజు ఆలోచనలో పడ్డాడు. తాను ఓడి పోతే, ఎంతో యోగ్యుడైన గంధర్వుడు తనకు అల్లుడవుతాడు. తాను గంధర్వుడిపై గెలిస్తే, వృద్ధాప్యం ముంగిటవున్న తను తిరిగి యవ్వన వంతుడవుతాడు. ఓడినా, గెలిచినా తనకేమేలు జరుగుతుంది అనుకుంటూ సంబరపడ్డాడు.\nఅదే సమయంలో యువరాణులిద్దరూ, తమ తండ్రిని గంధర్వుడు ఓడిస్తే, తామీరు వురిలో ఎవరిని పాణిగ్రహణం చేస్తాడో అని మథనపడసాగారు. ఇక, రాణి ఆలోచనలు వేరుగావున్నాయి. వృద్ధాప్యంలో అడుగిడబో తున్న భర్త, ఒకవేళ గంధర్వుడిపై గెలిచి యవ్వ నవంతుడైతే, యవ్వనం సడిలి నడిప్రాయంలో వున్నతనను తృణీకరించి, మరో యువతితో పునర్వివాహానికి సిద్ధపడడు కదా! ఇలా సాగాయి ఆమె ఆలోచనలు.\nఇంతలో ఓ చిత్రం జరిగింది. ఆకాశం నుంచి మరొక రథం ఉద్యానవనంలో దిగింది. అంతా దిగ్భ్రాంతితో అటువైపు చూస్తూండగా, అద్భుత సౌందర్యరాశి అయిన ఒక గంధర్వ స్త్రీ వాళ్ళకేసి వచ్చింది.\nరాజు శరనిధి, ఆమెకేసి పరీక్షగా ఒకసారి చూసి, తనను సమీపించగానే, “ఆశ్చర్యంగా వుంది. ఇంతకూ నువ్వెవరు?” అని అడిగాడు.\n“ఈ గంధర్వుడి అర్ధాంగిని. ఇప్పుడీయన వివాహమాడడానికి కుతూహల పడుతూన్న సుందరాంగి ఎవరా అని చూడవచ్చాను,” అన్నదామె వ్యంగ్యంగా.\nరాజు మరుక్షణం ఒక నిర్ణయానికి వచ్చి, గంధర్వుడివైపు తిరిగి, “సరే, ఆట ప్రారం భిద్దాం. కానీ ఒక ఒప్పందం! ఈ చదరంగం ఆటలో గెలుపోటములు ఎవరివైనా, నాకూ నా కుటుంబానికీ ఎలాంటి హానీ కలగ కూడదు. ఇందుకు సమ్మతమేనా?” అని అడిగాడు.\nగంధర్వుడు తన భార్యకేసి ఒకసారి అయి ష్టంగా చూసి, శరనిధితో, “నీ ఆలోచన నేను గ్రహించాను! ప్రమాణపూర్వకంగా మాట ఇస్తున్నాను. మీలో ఎవ్వరికీ చిన్నమెత్తు కూడా కీడు జరగదు!” అన్నాడు.\nఆట ప్రారంభంకాగానే, గంధర్వుడు మధ్య మధ్య బిడియంగా తన భార్య కేసి చూస్తూ, ఆట కొనసాగించాడు. ఆటలో గంధర్వుడి భార్య, రాజు శరనిధికి పరోక్షంగా సాయ పడింది. గంధర్వుడు ఓడిపోయాడు.\nదీనికి ఖిన్నుడైపోయిన గంధర్వుడు, శరనిధిని యవ్వనవంతుణ్ణి చేయడానికి ఏదో మంత్రం పఠించబోగా, ఆయన, “నాకు ఏ యవ్వనమూ అవసరం లేదు!\" అన్నాడు.\nబేతాళుడు ఈ కథ చెప్పి, \"రాజా, శరనిధి ప్రవర్తనలో, ఏదో తెలియని సందిగ్ధము, చపలత్వము వున్నవని తెలుస్తూనే వున్నది కదా! రాజు చదరంగంలో ఓడినా, గెలిచినా లాభదాయకంగా వుండే పందాన్ని గంధర్వుడు పేర్కొనడం, శరనిధి అదృష్టం. తీరా పందెం గెలిచాక, యవ్వనం వద్దనడం చపలత్వం కాదా? ఒకవేళ రాజు పందెంలో ఓడివుంటే, తన కుమార్తెలలో ఒకరిని, గంధర్వుడికిచ్చి వివాహం జరిపించాల్సివచ్చేది కదా? ఈ సందేహాలకు సమాధానం తెలిసి కూడా చెప్పక పోయావో, నీ తల పగిలిపోతుంది,” అన్నాడు.\nదానికి విక్రమార్కుడు, “మానవ సహజ మైన బలహీనతతో రాజు శరనిధి, సమీరుడు పందెం సూచించినప్పుడు-గెలిచినా, ఓడినా తనకే లాభమని సంబరపడ్డ మాట నిజం. ఐతే, ఆట మొదలు కాకముందే గంధర్వుడి భార్య, తన భర్త సమీరుడి అసలు రంగు బయట పెట్టింది. ఒక వేళ పందెంలో తాను ఓడిపాయి, తన కుమార్తెలలో ఒకరిని, గంధర్వు డితో వివాహం జరిపించివుంటే, ఎంత అనర్థం జరిగివుండేదో శరనిధి గ్రహించాడు. అలాగే, గంధర్వుడి మూలంగా తాను యవ్వనవంతు డైనా, భవిష్యత్తులో వచ్చే సమస్యల్ని కుశాగ్ర బుద్ధి కలిగిన ఆయన ఉహించగలిగాడు. తన కుమార్తెల వయసుకు తాను వస్తే, వాళ్ళు తనను తండ్రిగా ఎలా భావించగలరు? అదే విధంగా, తన పట్టపురాణి నడిప్రాయంలో వుండి, తానేమో మిసియవ్వనంలో వుంటే, ఇద్దరూ ప్రజల దృష్టిలో నవ్వులపాలు కారా? ఇందువల్ల, శరనిధి తీసుకున్న నిర్ణయంలో, సందిగ్ధమూ, చపలత్వమూ అంటూ ఏమీ లేవు,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 23,
            "story_id": "2006_04_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "భారత దర్శిని",
            "book_page_start": 24,
            "pdf_page_start": 23,
            "pdf_page_end": 23,
            "author": "చందమామ బృందం",
            "genre": "వ్యాసం",
            "moral": "",
            "keywords": [
                "నెమలి",
                "జాతీయ పక్షి",
                "అలెగ్జాండర్",
                "మయూర సింహాసనం",
                "శ్రీకృష్ణుడు"
            ],
            "characters": [],
            "locations": [
                "భారతదేశం",
                "పర్షియా (ఇరాన్)"
            ],
            "content": "మన జాతీయ పక్షినెమలి ఎన్నో ప్రత్యేకతలు సంతరించుకున్న పక్షి. క్రీ.పూ. 32 6వసం.లో మన దేశంపై దండయాత్ర చేసిన అలెగ్జాండర్ చక్రవర్తి, ఈ పక్షి అందచందాలకు ముగ్ధుడై, తమ వెంట కొన్ని పక్షులను తమదేశానికి తీసుకువెళ్ళడానికి ఆశించాడని చెబుతారు.\nసంస్కృతంలో నెమలికి 'వెయ్యి కళ్ళుగల పక్షి' అనే ఒక పేరు ఉంది. ముదురు నీలంరంగు పొడవాటి మెడ, చిన్న తలపై కిరీటంలాంటి కుచ్చు, ఈకలతో నిండిన పొడవాటి తోకతో, పక్షులన్నిటిలోకీ చాలా అందంగా కనిపిస్తుంది నెమలి.\nఒక్కొక్క ఈక బంగారు కన్నులా కనిపిస్తుంది. పింఛాన్ని పైకెత్తి విప్పినప్పుడు వెయ్యి 'కళ్ళు’ గల నెమలి అందాన్ని చూడడానికి వెయ్యికళ్ళు కావాలి!\nయేటా నెమలి తన ఈకలను రాల్చేస్తూ ఉంటుంది. వాటిస్థానంలో కొత్తఈకలు పుట్టుకొస్తాయి. నెమలి ఈకలతో వింజామరలను తయారుచేస్తారు.\nషాజహాన్ చక్రవర్తి తయారు చేయించిన సుప్రసిద్ధమయూరసింహాసనం మీద రత్నాలు, మణులు, మాణిక్యాలు పొదిగిన నెమలి రూపాలు ఉన్నాయి.\nఅమూల్యమైన ఆ సింహాసనాన్ని నాదీర్షి, పర్షియా (ఇప్పటి ఇరాన్)కు తరలించుకుని వెళ్ళాడు.\nశ్రీకృష్ణుడు నెమలి పింఛాన్ని తలపై ధరించే వాడని మన పురాణాలు పేర్కొంటున్నాయి. దేవసేనాధి పతియైన, సుబ్రహ్మణ్యస్వామి మయూర వాహనుడుగా వర్ణించ బడి ఉన్నాడు.",
            "book_page_end": 24,
            "story_id": "2006_04_06",
            "raw_genre_backup": "వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "భూస్వామి-చురకత్తి",
            "book_page_start": 25,
            "pdf_page_start": 24,
            "pdf_page_end": 27,
            "author": "చందమామ బృందం",
            "genre": "జానపద కథ",
            "moral": "పేరాశ, ఆలస్యం (వాయిదాలు) ప్రమాదకరం. ఇతరుల కష్టాలను గుర్తించి, వారిని గౌరవిస్తూ న్యాయంగా వ్యవహరించాలి.",
            "keywords": [
                "భూస్వామి",
                "కూలీ",
                "వడ్డీ వ్యాపారి",
                "చురకత్తి",
                "గుణపాఠం",
                "నిజాయితీ"
            ],
            "characters": [
                "సేఠ్ గిరిధారీలాల్ (భూస్వామి)",
                "వడ్డీ వ్యాపారి",
                "కూలీలు",
                "యువకుడు",
                "నౌకరు",
                "క్షురకుడు"
            ],
            "locations": [
                "కాళీవన గ్రామం",
                "పశువుల సంత"
            ],
            "content": "కాళీవన గ్రామంలో సేఠ్ గిరిధారీలాల్ అనే భూస్వామి ఉండేవాడు. ఆయన పొలా లలో చాలా మంది రైతుకూలీలు పని చేస్తూండే వారు. భూస్వామికి ఇంకా ఆస్తిని పెంచుకోవాలనే పేరాశ లేదుగాని, తన పొలా లలో పనిచేసే కూలీలకు వెంటనే కూలీ డబ్బులు ఇవ్వాలంటే మాత్రం గింజుకునే వాడు. లేని పోని సాకులు చెబుతూ రేపు మాపు అని వాయిదాలు వేయడంలో ఒకవిధమైన ఆనందం అనుభవించేవాడు.\nమరోచోటికి వెళ్ళే అవకాశం లేనందువల్ల పేద కూలీలు, ఆయన ఇచ్చినప్పుడు కూలీ డబ్బులు పుచ్చుకుంటూ నోరు మెదపకుండా కాలం వెళ్ళబుచ్చ సాగారు. కూలీలు తనను తిట్టుకుంటూ శాపనార్థాలు పెట్టకూడదన్న జాగ్రత్త కొద్దీ, భూస్వామి పండుగ పర్వదినాల సమయాల్లో కూలీలను పిలిచి వారికి చెంద వలసిన దాంట్లో కొంత చెల్లించేవాడు. మౌనంగా దాన్ని పుచ్చుకునే కూలీలు, ఆ ఒక్క రోజైనా ఇంట్లో తమ భార్యాపిల్లలు కడుపునిండా తినే భాగ్యం లభించింది కదా అని తృప్తిపడేవారు.\nఇంట్లో పాలిచ్చే ఆవులు వట్టిపోవడంతో, రెండు పాడిఆవులను కొనడానికి భూస్వామి ఒకసారి పక్క పట్టణంలో నెలనెలా జరిగే పశు వుల సంతకు వెళ్ళాడు. సంతలో రెండు ఆవులను చూసి సంతోషంతో బేరం కుదుర్చుకున్నాడు. అనుకున్న దానికన్నా తక్కువ ధరకు లభించా యని లోలోపల మురిసిపోయాడు.\nఅయితే, ఇంటి నుంచి బయలుదేరే హడా వుడిలో డబ్బు సంచీని ఇంటి వద్దే వదిలి వచ్చిన సంగతి హఠాత్తుగా గుర్తు రావడంతో ఉలిక్కి పడ్డాడు. ఆ తరవాత పశువులను కొనడానికి డబ్బు ఎలాగా అని ఆలోచనలో పడ్డాడు. మంచి చవుక బేరం. ఇవాళ వదిలేస్తే రేపు ఉంటాయన్న నమ్మకం లేదు. ఎక్కడైనా, ఎలాగైనా డబ్బులు సర్దుబాటు చేసుకుని ఆ రోజే పశువులను కొని తీరాల్సిందే అన్న నిర్ణయానికి వచ్చాడు.\nవడ్డీవ్యాపారిని వెతుక్కుంటూ బయలుదే రాడు. సంతకు సమీపంలోనే ఒక వడ్డీవ్యాపారి కనిపించాడు. భూస్వామి అతనికి సంగతి చెప్పి డబ్బు కావాలన్నాడు. వడ్డీవ్యాపారి డబ్బు ఇవ్వ డానికి సిద్ధంగా ఉన్నాడు గాని, అందుకు ఏదైనా ఖరీదైన వస్తువు గానీ, ఆభరణంగానీ తాకట్టు పెట్టాలన్నాడు. భూస్వామి వద్ద ఒక బంగారు పిడిగల చురకత్తి తప్ప మరేదీ లేదు. ఆయన తాత ఆయనకు కానుకగా ఇచ్చిన కత్తి అది. ఇల్లు వదిలి ఎప్పుడు బయలుదేరినా, దారిలో దొంగలభయం కారణంగా ఆత్మరక్షణ కోసం ఆయన దాన్ని వెంట తెస్తూ ఉంటాడు. వడ్డీ వ్యాపారికి దాన్ని తీసి చూపాడు. దాన్ని తాకట్టు పెట్టుకుని డబ్బు ఇవ్వడానికి వ్యాపారి సమ్మతిం చాడు. భూస్వామి కత్తిని వడ్డీ వ్యాపా రికి ఇచ్చి, డబ్బు పుచ్చుకుని, నాలు గైదు రోజులలో వచ్చి వడ్డీతో సహా అప్పు చెల్లించి కత్తిని తీసుకుని వెళతానని చెప్పి, బయలు దేరి సంతకు వెళ్ళి, పశుల వ్యాపారికి డబ్బు చెల్లిం చాడు. తన వెంట వస్తే కడుపు నిండా భోజనం పెడతానని చెప్పి, ఒక యువకుడి సాయంతో రెండు పశువులను తోలుకుని తన గ్రామానికి వెళ్ళిపోయాడు.\nఐదు రోజులు గడిచి పోయాయి. వారం గడిచి పోయింది. వడ్డీ వ్యాపారి భూస్వామి కోసం ఎదురు చూశాడు. కాని ఆయన రాలేదు. రెండు వారాలు, నెల, రెండు నెలలు దొర్లి పోయాయి. కాని భూస్వామి జాడ తెలియ లేదు. ఆయన ఇచ్చివెళ్ళిన బంగారు పిడిగల చురకత్తిని ఏం చేయాలో వడ్డీవ్యాపారికి తోచ లేదు. దాన్ని అమ్మితే తను ఇచ్చిన అప్పూ, వడ్డీకి సరిపడే డబ్బు వస్తుందా అని ఆలోచించాడు. దాన్ని అమ్మ చూపితే తన ప్రతిష్ఠ దెబ్బ తినగల దని అనుమానించాడు.\nభూస్వామి వద్దకు తన నౌకరును పంపాడు. ఆ సమయంలో భూస్వామి ఇంటి వద్ద లేడు. కాచుకుని కూర్చుని కూర్చుని ఎంతకూ రాక పోయేసరికి ఇక లాభంలేదని నౌకరు వట్టి చేతులతో తిరిగి వచ్చాడు. మరికొన్ని రోజుల తరవాత వడ్డీ వ్యాపారి మళ్ళీ నౌకరును పంపాడు. భూస్వామి ఒంట్లో నలతగా ఉందని, ఇప్పుడే పడుకున్నాడనీ, లేపకూడదనీ ఇంట్లోవాళ్ళు చెప్పడంతో నౌకరు వెళ్ళిన పని పూర్తికాకుండానే తిరిగిరాక తప్ప లేదు. తను నౌకరును పంపిన సంగతి భూస్వామికి తెలిసి ఉంటుంది గనక, ఆయన వచ్చి తన బాకీ చెల్లించి, కత్తిని తీసుకు వెళ్ళగలడని వడ్డీవ్యాపారి మరికొన్నాళ్ళు ఆశతో ఎదురు చూశాడు. అయినా ఎలాంటి ప్రయో జనం లేక పోయింది. వడ్డీ వ్యాపారి తీవ్రంగా ఆలోచించి బాకీ వసూలుకు ఒక పథకం వేశాడు.\nఒకనాటి ఉదయం ఆ ఊరి క్షురకుడు వ్యాపారి జుట్టు కత్తిరించడానికి వచ్చాడు. ఆ సమయంలో, వ్యాపారి పక్క ఊరి భూస్వామి గిరిధారీలాల్ పశువులు కొనడానికి, చురకత్తి ఇచ్చి డబ్బు పుచ్చుకున్న సంగతీ, ఆ డబ్బు ఇంతవరకు తిరిగి చెల్లించని సంగతీ క్షురకు డితో యథాలాపంగా ప్రస్తావించాడు. ఆ తర వాత భూస్వామి తన వద్ద ఇచ్చి వెళ్ళిన బంగారు పిడి కత్తి ఇప్పుడు తన ఇంట్లో కనిపించడం లేదనీ; భూస్వామి డబ్బుతో వస్తే ఏంచేయాలో తోచడం లేదనీ; ఆయన రాకుండా ఉంటేనే తన కు మంచిదనీ నెమ్మదిగా చెప్పాడు.\nరోజుకు కనీసం ఐదారు మందిని చూస్తారు గనక, ఇలాంటి విషయాలు పదిమందికి తెలియజేయ డంలో క్షురకులు నేర్పరులని వ్యాపారికి తెలుసు. అందువల్లే భూస్వామి బాకీ వసూలు కాని సంగతిని క్షురకుడికి చెప్పాడు. దాంతో పాటు భూస్వామి కత్తి మటు మాయ మయిందని కూడా చెప్పాడు.\nవ్యాపారి ఊహించి నట్టే క్షురకుడు భూస్వామి గిరిధారీలాల్ సేఠ్ వద్దకు వెళ్ళినప్పుడు, వ్యాపారి చెప్పినదంతా ఆయనకు తు.చ. తప్పకుండా చెప్పేశాడు. తను పుచ్చుకున్న బాకీ తిరిగి చెల్లించ నందుకు ఆయన అన్ని రోజులు సిగ్గుపడలేదు. ఎందుకంటే, అది వ్యాపారికీ, తనకూ మాత్రమే తెలిసిన విషయం అనుకున్నాడు. అయితే, ఇప్పుడా సంగతి క్షురకుడి ద్వారా ఊరు ఊరంతా తెలిసిపోయింది. ఇక ఊరుకుని లాభం లేదనుకున్నాడు. వెంటనే వడ్డీ వ్యాపారికి ఇవ్వ వలసిన బాకీ మొత్తం అసలూ వడ్డీతో కలిపి ఒక పట్టుసంచీలో వేసుకుని, అందులో ఒక దమ్మిడీ కూడా వ్యాపారికి ఇవ్వవలసిన అవసరం ఉండదన్న ధీమాతో బయలుదేరాడు.\nవడ్డీవ్యాపారి వద్దకు వెళ్ళి డబ్బు తెచ్చాననీ, తన కత్తిని తీసుకురమ్మనీ చెప్పాడు. వ్యాపారి కత్తి నెవరో దొంగిలించారని చెప్పడంతో భగ్గు మంటూ లేచి, “ఏమిటీ, దొంగిలించుకు పోయారా? నా కత్తినా? దీన్ని నన్ను నమ్మమం టావా? అసలు కత్తిని తాకట్టు పెట్టుకుని ఏ వడ్డీ వ్యాపారి అయినా అప్పు ఇస్తాడా? ఏమిటి నువ్వంటున్నది?” అని గద్దించాడు భూస్వామి తను తాకట్టు పెట్టింది బంగారు పిడిగలకత్తి అన్న సంగతి బయటకు చెప్పకుండా జాగ్రత్త పడుతూ. ఆయన అరుపులు విని, వీధిలో వెళుతూన్న కొందరు అక్కడ గుమిగూడారు.\nవాళ్ళను చూడగానే మరింత ఉత్సాహం పుంజుకున్న భూస్వామి, “సరే, కత్తిని తాకట్టు పెట్టి తీసుకున్నాననే అను కుందాం. వెళ్ళి ఇంట్లో మరొక సారి వెతికి చూడ వచ్చుకదా?\" అన్నాడు.\nవ్యాపారి ఇంట్లోకి వెళ్ళి, వట్టి చేతులతో తిరిగి వచ్చి కత్తి కనిపించలేదని అంటాడనీ, దాంతో తాను అతనికి దమ్మిడీ బాకీ లేదన్న సంగతి పదిమంది ఎదుటా రుజువై పోతుం దనీ, భూస్వామి ఆశించాడు.\nచేసేది లేక వ్యాపారి, “సరే, వెళ్ళి మరోసారి వెతికి చూస్తాను,” అంటూ సంకోచంగానే ఇంటి లోపలికి వెళ్ళాడు.\nచాలా సేపటివరకు బయటకు రాలేదు. భూస్వామి, మాటిమాటికీ తన వద్ద ఉన్న డబ్బు సంచీని తీసి పైకి చూపుతూ, బాకీని తిరిగి చెల్లించడానికి సిద్ధంగా ఉన్నట్టు పది మందికీ తెలియాలని తెగ ప్రయత్నించ సాగాడు. తనెంతో నిజాయితీపరుడని పదిమందినీ నమ్మించాలన్నదే అతని తాపత్రయం.\nఉన్నట్టుండి, వడ్డీవ్యాపారి ఇంటి నుంచి వెలుపలికి దూసుకు వచ్చి, “దొరికింది సేఠ్ , దొరికింది. నీ కత్తి దొరికింది! దీన్ని ఎంతో జాగ్ర త్తగా దాచాను. ఆ సంగతి మరిచిపోయాను. అందుకే మామూలు చోట్లలో కనిపించలేదు. ఇప్పుడు గుర్తొచ్చి అక్కడ చూశాను. దొరికి పోయింది! ఇదిగో మీకత్తి. తీసుకోండి! నాకు చెందవలసిన బాకీ, వడ్డీతో సహా చెల్లించండి. ఇన్నాళ్ళు రాని బాకీ ఇప్పుడు వచ్చేస్తోంది,\" అన్నాడు సంతోషంగా చుట్టుపక్కల గుమిగూడిన జనాన్ని ఒకసారి కలయజూస్తూ.\nవడ్డీతో సహా బాకీని చెల్లించడం తప్ప, మరో మార్గం కనిపించ లేదు భూస్వామికి. కత్తిని తీసుకుని డబ్బు సంచీని వ్యాపారి చేతిలో పెట్టి, తల వంచుకుని వెళ్ళిపోయాడు. అవమానంతో జనం కేసి తిరిగయినా చూడలేదు. ఈ జరిగిన దానితో, భూస్వామి గొప్ప గుణపాఠం నేర్చుకు న్నాడు. ఆనాటి నుంచి తన పొలంలో పనిచేసే కూలీలకు ఇదిగో అదిగో అంటూ వాయిదాలు వేయకుండా ఏ రోజు కూలీ డబ్బులు ఆ రోజే చెల్లించడం మొదలు పెట్టాడు. ఆ మార్పును చూసి కూలీలు ఎంతగానో సంతోషించారు.",
            "book_page_end": 28,
            "story_id": "2006_04_07",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "వ్యాపారం-వ్యాపారి",
            "book_page_start": 29,
            "pdf_page_start": 28,
            "pdf_page_end": 30,
            "author": "గుడిసేవ మురళీధర్",
            "genre": "నీతి కథ",
            "moral": "తన పనిని తానే పర్యవేక్షించుకుంటూ, తమకు సహాయపడినవారికి తగిన ప్రతిఫలం ఇచ్చి గౌరవించడం సరైన వ్యాపార నీతి.",
            "keywords": [
                "వ్యాపారం",
                "యజమాని",
                "నౌకరు",
                "న్యాయం",
                "నీతి"
            ],
            "characters": [
                "రామస్వామి",
                "రంగస్వామి",
                "శివావధాని",
                "జమీందారు"
            ],
            "locations": [
                "కమలాపురం",
                "మామిడి తోట"
            ],
            "content": "కమలాపురం అనే ఒక చిన్న పట్టణంలో, రామస్వామి అనే పేరు మోసిన బంగారు నగల వ్యాపారి మరణించటంతో, అతని కొడుకు రంగస్వామి వ్యాపారానికీ, ఆస్తికీ యజమాని అయ్యాడు. అతడు వ్యాపార వ్యవహారాలకు ప్రాముఖ్యత ఇవ్వకుండా, ఎప్పుడూ విందువినోదాలతో కాలం గడిపే వాడు. వ్యాపారంలో ఆదాయం, వ్యయంలాంటి ముఖ్య విషయాలు కూడా పట్టించుకునే వాడు కాదు.\nఒకనాడు రంగస్వామి తన మామిడి తోటలో తిరుగుతూండగా, నగల వ్యాపార కార్యకలాపాలు చూసే శివావధాని అతణ్ణి సమీపించి, “అయ్యా! ఎక్కడి నుంచో వచ్చిన ఒక ప్రముఖ వ్యాపారస్తుడు, ఇక్కడ బంగారు నగల దుకాణం ప్రారంభించనున్నట్లు సమా చారం అందింది. అతడి పోటీ మన వ్యాపా రాన్ని దెబ్బ తీయకుండా వుండేందుకు ఏం చేయాలో ఆలోచించాలి,\" అని చెప్పాడు.\nఅందుకు రంగస్వామి హేళనగా నవ్వి, “మన దగ్గర చేయితిరిగిన పనివాళ్ళున్నారు. మనం తయారు చేసే నగలు కొనుగోలు చేసేందుకు చుట్టుపక్కల గ్రామాల నుంచి కూడా ప్రజలు వస్తూంటారు. కాబట్టి, ఈ కొత్త వ్యాపారి గురించి మనం భయపడవల సిందేమీ లేదు,” అన్నాడు.\nనెలతిరక్కుండానే కొత్త వ్యాపారి పట్ట ణంలో దుకాణం తెరిచాడు. తర్వాత నాలుగైదు నెలల్లో బాగా పుంజుకుని నాణ్యమైన నగల దుకాణంగా పేరు సంపాయించాడు. ఈ కారణం వల్ల రంగస్వామి దుకాణంలో నగల అమ్మకం బాగా తగ్గిపోయింది. మరికొంత కాలం గడిచే సరికి, రంగస్వామి పనివాళ్ళకు జీతాలు కూడా ఇవ్వలేని పరిస్థితికి వచ్చాడు.\nపుట్టిపెరిగిన చోట ప్రముఖ వ్యాపారిగా పదిమంది చేతా గౌరవింపబడే తను, ఇక అక్కడ వుంటే అవమానాలపాలు కావలసి వస్తుందని ఆలోచించిన రంగస్వామి ఒకనాటి రాత్రి, ఇంటినీ భార్యాబిడ్డలనూ వదిలి బయల్దే రాడు. అతడు చీకట్లో తను ఎటుకేసి పోతు న్నాడో ఆలోచించకుండా, సూర్యోదయం అయి, ఎండ తీవ్రమయ్యే వరకూ నడిచి, దారి పక్కనవున్న చెట్టుబోదెకు ఆనుకుని కూర్చుని కళ్ళు మూసుకున్నాడు.\nఆ సమయంలో తన జమీపొలాలను పర్యవేక్షించడానికి వెళ్ళి, గుర్రపు బగ్గీలో తిరిగి వస్తున్న పక్క ఊరి జమీందారు రంగస్వామిని ఒకసారి పరీక్షగా చూసి, \"కట్టిన బట్టలవీ చూస్తూంటే, ఇతనెవరో కాస్త సంపన్న కుటుంబీకుడులా వున్నాడు. దారిలో హఠా త్తుగా అనారోగ్యానికి గురయ్యాడేమో! దివాణం వసతి గృహంలో చేర్చి సంగతి కనుక్కోండి,\" అంటూ వెంటవున్న నౌకర్లకు చెప్పాడు.\nనౌకర్లు వెళ్ళి రంగస్వామిని ప్రశ్నించారు. కాని, అతడు బాగా శోషలో వుండడంతో, స్పష్టంగా మాట్లాడలేక పోయాడు. ఇది పని గాదని వాళ్ళు రంగస్వామిని, తమ వెంట వున్న ఒక ఎద్దుబండిలో ఎక్కించి తీసుకుపోయి, దివాణం వసతి గృహంలో దించి, ఆకలి మీద వున్నాడని గ్రహించి భోజనం పెట్టించారు. ఐతే, అతను ఆ తరవాత కూడా నౌకర్లు ఎంతగా ప్రశ్నించినా తానెవరైంది మాత్రం చెప్పలేదు. మౌనంగా ఉండిపోయాడు.\nఎవరూ ఊహించని విధంగా, ఆ రోజు రాత్రి దొంగల ముఠా ఒకటి జమీందారు భవ నంలో చొరబడేందుకు ప్రయత్నించింది. కాపలా వాళ్ళకేకలూ, అరుపులూ విన్న జమీం దారూ, కొందరు నౌకర్లూ చప్పున నిద్రలేచారు.\nజమీందారు ఆయుధాలుండే గదినుంచి కత్తులూ, కఠార్లూ తీయించి, నౌకర్లను హెచ్చరిస్తూ తను ముందుండి దొంగల ముఠాను ఎదిరించాడు. పావుగంట కాలం గడిచీ గడవకముందే దొంగల్లో కొందరు గాయపడ్డారు. రానున్న ప్రమాదాన్ని గుర్తించి తమ నాయకుడు వెనుదిరగగానే, మిగిలిన దొంగలందరూ అతడి వెంట అక్కడి నుంచి పారిపోయారు.\nఈ జరిగినదంతా వసతి గృహం ముందు నిలబడి చూసిన రంగస్వామికి చాలా ఆశ్చర్యం కలిగించింది. అతడు మర్నాటి ఉదయం జమీందారు దగ్గరకు వెళ్ళి చేతులు జోడించి నమస్కరించి, “అయ్యా! తమ భవన రక్ష ణకు ఎంతోమంది నౌకర్లు వుండగా, తమరు స్వయంగా దొంగల నెదిరించి పోరాడడం, తమ హోదాకు తగినది కాదనిపించింది. ఇందు లో తమకేదైనా ప్రమాదం జరిగే అవ కాశం వున్నదికదా?” అన్నాడు.\nఆ ప్రశ్నకు జమీందారు చిన్నగా నవ్వి, “రక్షణకు నౌకర్లున్నారని దొంగలనుంచి నన్ను దాక్కోమంటావా? అది పొరబాటు. మన పని వాళ్ళతో పాటు మనం కూడా ఎంతో కొంత పనిచేయాలి. తర్వాత, వాళ్ళ నుంచి మనం పొందిన ప్రయోజనంలో, కొంత భాగం వాళ్ళకు అందేలా చూడాలి. ఇది వ్యాపారస్తు డైనా, జమీందారైనా పాటించవలసిన సూత్రం, నైతిక బాధ్యత!” అన్నాడు.\nఆ జవాబుతో రంగస్వామికి నగల వ్యాపా రంలో యజమానిగా తను చేసిన పొరబాటు అర్థమయింది. అతడు జమీందారుకు తను ఎవరైనదీ చెప్పి, \"అయ్యా! మీవల్ల ఒక జీవిత రహస్యం, వ్యాపార సూత్రం తెలుసుకున్నాను. ఇక సెలవు ఇప్పించండి!” అన్నాడు వినయంగా.\nఆ మాటలకు జమీందారు చాలా సంతో షించి, రంగస్వామికి కొంత డబ్బూ, బంగారం ఇప్పించి, రక్షణకు ఇద్దరు నౌకర్లను నియ మించి గౌరవంగా సాగనంపాడు.\nకమలాపురం చేరిన రంగస్వామి, జమీం దారు ఇచ్చిన డబ్బుతో మళ్ళీ నగల వ్యాపారం ప్రారంభించి, స్వయంగా వ్యాపార విషయా లను చూసుకుంటూ, అచిరకాలంలోనే తండ్రిలాగా సమర్థుడైన వ్యాపారిగా పేరు తెచ్చుకున్నాడు.",
            "book_page_end": 31,
            "story_id": "2006_04_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సాహితీ కదంబం",
            "book_page_start": 32,
            "pdf_page_start": 31,
            "pdf_page_end": 32,
            "author": "చందమామ బృందం",
            "genre": "నీతి కథలు",
            "moral": "దురాశ ప్రమాదకరం. ఉచితంగా వచ్చిన వాటికంటే మంచి మనసు, నిజాయితీ గొప్పవి.",
            "keywords": [
                "దురాశ",
                "మహిమగల రాళ్ళు",
                "బైరాగి",
                "దొంగతనం",
                "నిజాయితీ"
            ],
            "characters": [
                "నందుడు",
                "సోముడు",
                "బైరాగి",
                "దొంగలు",
                "ఉపాధ్యాయుడు",
                "విద్యార్థులు"
            ],
            "locations": [
                "పాయకాపురం",
                "రాజధాని నగరం",
                "సత్రం"
            ],
            "content": "**మహిమగల రాళ్ళు**\nపాయకాపురంలో నందుడు, సోముడు అనే ఇద్దరు మిత్రులు ఉండేవారు. నందుడు ఆలో చనా పరుడు. సోముడికి తొందరపాటు ఎక్కువ. ఉచితంగా లభించే వాటి కోసం ఉబలాట పడేవాడు.\nఇద్దరూ ఒకనాడు బతుకు తెరువు వెతు క్కుంటూ, గ్రామం వదిలి రాజధాని కేసి బయలుదేరారు. అడవి మార్గం గుండా వెళు తూండగా వారికి ఎండలో స్పృహ తప్పి పడి వున్న ఒక వృద్ధ బైరాగి కనిపించాడు. మిత్రులు దాపుల నున్న కొలనులో నుంచి నీళ్ళు తెచ్చి, ఆ బైరాగి ముఖం మీద చల్లారు. స్పృహలోకి రాగానే తాగడానికి నీళ్ళిచ్చారు. నీళ్ళు తాగి లేచి కూర్చున్న బైరాగి, మిత్రుల పరోపకార బుద్ధికి సంతోషించి, వారిని గురించిన వివరాలు అడిగి తెలుసుకుని, “నాయనలారా, మంచి మనసుతో ప్రయత్నిస్తే, భగవంతుడు మీకు మంచి భవిష్యత్తును ప్రసాదించగలడు. మీకు చెరొక మహిమగల రాయిని ఇస్తాను. వీటిని తగిన సమయంలో తగిన విధంగా ఉపయో గించుకుని ప్రయోజకులుకండి,\" అని దీవించి, రొండిన దోపుకున్న రెండు చిన్న రాళ్ళను తీసి వాళ్ళకిచ్చి తనదారిన వెళ్ళిపోయాడు.\nమిత్రులిద్దరూ ప్రయాణం కొనసాగించి, నాలుగో రోజు సాయంకాలానికి రాజధానీ నగరం శివార్లలోని ఒక సత్రం చేరి, ఇంత తిని నడుం వాల్చారు. వాళ్ళకు కొద్ది దూరంలో ముగ్గురు వ్యక్తులు గుసగుసలాడుకోవడం వాళ్ళ చెవిన పడింది: \"ఆహా, ఇన్ని నగలను ఈ జన్మలో చూడలేదు. వీటితో మన దరిద్రం వదిలిపోతుంది,” అన్నాడు ఒకడు. “అవును, రాజుగారి ఖజానా కదామరి! ఒక్క రోజులోనే ఇంత సంపాయిస్తామనుకోలేదు,” అన్నాడు రెండోవాడు. \"తెల్లవారేసరికి సత్రం వదిలి పారిపోవాలి! భటుల కంటబడ్డామో, మన పని ఖాళీ,” అన్నాడు మూడోవాడు.\nవాళ్ళ మాటలు మిత్రులి ద్దరూ విన్నారు. దొంగతనానికి పాల్పడిన వాళ్ళు, రాజభటు లకు పట్టుబడి శిక్ష అనుభవిం చకతప్పదనుకున్నాడు నందుడు. విలువైన నగలని తెలియగానే సోముడి మనసు ఉత్సాహంతో ఉరకలు వేయసాగింది. వాటిని ఎలాగైనా కాజేయాలని ఆలో చించాడు. దొంగలు నిద్ర పోయాక, బైరాగి ఇచ్చిన మహిమగల రాయిని తీసుకుని నొసటకు తాకించి, “దొంగల సంచీలోని నగలన్నీ, నా సంచీలోకి రావాలి!” అన్నాడు. ఆక్షణమే ఆ నగ లన్నీ సోముడి సంచీలోకి వచ్చేశాయి. సోముడు వాటిని సంతోషంగా తడివి చూసుకున్నాడు. నందుడు పడుకున్నాడే తప్ప, మేలుకుని దీన్నంతా ఓకంట కనిపెడుతూనే ఉన్నాడు.\nఅర్ధరాత్రి సమయంలో, “రాజుగారి ఖజా నాను కొల్లగొట్టిన దొంగలు ఇక్కడే ఉన్నారని తెలిసింది,\" అంటూ రాజభటులు కొందరు అక్కడికి వచ్చారు. ఆ మాటలు విని నందుడు దిగ్భ్రాంతి చెందాడు. నిజమైన దొంగ కాక పోయినా, సోముడు భటులకు పట్టుబడక తప్పదని గ్రహించాడు. వెంటనే బైరాగి ఇచ్చిన రాయిని తీసి తన నొసటికి తాకిస్తూ, “సోముడి సంచీలోని నగలు, మళ్ళీ రాజుగారి ఖజా నాకు చేరాలి,” అని కోరుకున్నాడు.\nరాజభటులు ప్రతి ఒక్కరినీ బెదిరిస్తూ, సోదా చేశారు. కాని ఒక్క నగ కూడా లభించ లేదు. అంతలో నలుగురు భటులు వచ్చి, నగలు ఖజానాలోనే ఒక మూల పడి ఉన్నాయని చెప్పారు.\nదొంగిలించిన నగలు మళ్ళీ ఖజానాకు ఎలా చేరాయా అని ముగ్గురు దొంగలూ విస్తు పోయారు. “మన మొట్టమొదటి దొంగతనమే ఇలా బెడిసికొట్టింది. తృటిలో శిక్ష తప్పింది. దొంగతనాల జోలికి వెళ్ళకుండా, ఎప్పటిలాగే కాయకష్టం చేసి మర్యాదగా బతుకుదాం,” అని నిర్ణయించుకున్నారు.\nమొదట అంతా అయోమయంగా కనిపించి నప్పటికీ, ఆ తరవాత ఆపద నుంచి తనను కాపాడింది నందుడే అని గ్రహించిన సోముడు, ఇక ఈ జన్మలో దురాశకు లోనుకాకూడదనుకు న్నాడు. నందుణ్ణి ఆప్యాయంగా కౌగిలించుకు న్నాడు. మిత్రుడిలో వచ్చిన మార్పుకు ఎంతో సంతోషించిన నందుడు, బైరాగికి మనసులో కృతజ్ఞతలు తెలుపుకున్నాడు.\n**మంచి మార్కులు రావాలంటే....**\n“పరీక్షలలో మంచి మార్కులు రావాలంటే ఏం చేయాలి?” అని అడిగాడు ఉపాధ్యాయుడు.\nఒక్కో విద్యార్థి ఒక్కోలా జవాబు చెప్పాడు:\n'శ్రద్ధగా చదవాలి,” బుద్ధిమంతుడి జవాబు.\n“తెలివితేటలుండాలి!\" అమాయకుడి జవాబు.\n“మేం చదివిన ప్రశ్నలే పరీక్షలలో రావాలి!” అదృష్టాన్ని నమ్మేవాడి జవాబు.\nచిట్టచివరగా ఓ కొంటె విద్యార్థి ఇలా చెప్పాడు:\n‘మాస్టారూ, మీరు మాకు చక్కగా అర్థం అయ్యేటట్లు పాఠాలు చెప్పాలి!”",
            "book_page_end": 33,
            "story_id": "2006_04_09",
            "raw_genre_backup": "నీతి కథలు",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 34,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "వార్తలు/సమాచారం",
            "moral": "",
            "keywords": [
                "జాంగ్ సిన్యాంగ్",
                "బాలమేధావి",
                "కళాశాల విద్యార్థి",
                "మొక్కలు నాటడం",
                "సునామీ రక్షణ"
            ],
            "characters": [
                "జాంగ్ సిన్యాంగ్"
            ],
            "locations": [
                "చైనా (టియాంజిన్, లియోనింగ్)",
                "తమిళనాడు (నాగపట్టణం జిల్లా, నలువేడప్పట్టి, పుష్పవనం)"
            ],
            "content": "అతిపిన్నవయసు కళాశాల విద్యార్థి!\nచైనా లియోనింగ్ ప్రావిన్స్లోని పాంజిన్ నగరానికి చెందిన జాంగ్ సిన్యాంగ్ అనే పదేళ్ళ కుర్రాడు టియాంజిన్ నగరంలోని ఇంజినీరింగ్ కళాశాల విద్యార్థిగా నమోదు చేసుకున్నాడు. నేషనల్ కాలేజ్ ఎంట్రెన్స్ ఎగ్జామినేషన్స్ (ఎన్.సి.ఇ.ఇ)లో 5 0 5 పాయింట్లు సాధించి ఇందుకు అర్హత పొందాడు. కాలేజీ ప్రవేశానికి కావలసిన కనీస అర్హత కన్నా ఇది 47 పాయింట్లు అధికం. దేశంలోనే అతిపిన్న వయసు కళాశాల విద్యార్థి జాంగ్ సిన్యాంగ్, ఆరేళ్ళ ప్రాథమిక పాఠశాల విద్యను రెండేళ్ళలోనూ, మూడేళ్ళ జూనియర్ హైస్కూల్ విద్యను రెండేళ్ళలోనూ పూర్తిచేసి 2004లో గ్రాడ్యుయేట్ అయ్యాడు.\nకళాశాలలో చదువుతూన్న సగటు విద్యార్థులకన్నా జాంగ్ సిన్యాంగ్ మరీ పిన్నవాడు కావడంతో, అతనికి తోడుగా అతని తండ్రి రావడానికి కళాశాల యాజమాన్యం అనుమతించింది. విశిష్ట ప్రతిభాశాలి అయిన జాంగ్ సిన్యాంగ్ అవసరాలకు అనుగుణంగా అతనికి విద్యనేర్పడం ఒక సవాలుగా భావిస్తున్నట్టు కళాశాల అధికారి అంగీకరించాడు.\nమొక్కలు నాటడంలో రికార్డు!\nతమిళనాడు నాగపట్టణం జిల్లా సముద్ర తీరంలో ఉన్న రెండు గ్రామాల ప్రజలు తాము 2 0 0 2వ సం.లో నాటిన వేలాది సరుగుడు చెట్లే, గత డిసెంబర్ 26న వాటిల్లిన సునామీ నుంచి తమను కాపాడాయని చెబుతున్నారు. నలువేడప్పట్టి గ్రామప్రజలు రెండేళ్ళ క్రితం 2 3 గంటల్లో 80,244 మొక్కలు నాటారు. అది అప్పటికి ఒక రికార్డు. గత సంవత్సరం గాంధీజయంతి నాడు నలువేడప్పట్టి, పుష్పవనం గ్రామాల ప్రజలు 24 గంటల వ్యవధిలో 47 ఎకరాలలో 2,54,464 మొక్కలను నాటి పాత రికార్డును అధిగమిం చారు. దాదాపు 300 మంది రైతులు అక్టోబర్ 1వ తేదీ వేకువ జామున 3.40 గం.లకు ప్రారంభించిన మొక్కలు నాటే కార్యక్రమాన్ని మరునాడు సాయంకాలం 3.40 గం.లకు పూర్తి చేశారు. ప్రపంచ రికార్డు సృష్టించిన ఈ కార్యక్రమాన్ని ముగ్గురు పరిశీలకులు పర్యవేక్షించారు.",
            "book_page_end": 34,
            "story_id": "2006_04_10",
            "raw_genre_backup": "వార్తలు/సమాచారం",
            "normalized_genre_te": "సమాచారం",
            "normalized_genre_code": "INFORMATION",
            "content_type": "STORY",
            "language": "TELUGU"
        },
        {
            "title": "కోడలియుక్తి",
            "book_page_start": 35,
            "pdf_page_start": 34,
            "pdf_page_end": 37,
            "author": "నందిరాజు పద్మలతా జయరాం",
            "genre": "సామాజిక కథ",
            "moral": "యుక్తి, సమయస్ఫూర్తి ఉన్నప్పుడు పరిస్థితులను తమకు అనుకూలంగా మార్చుకోవచ్చు. అలాగే అత్తకు కోడలి పట్ల, కోడలికి అత్త పట్ల సద్భావన కలగడం.",
            "keywords": [
                "కోడలియుక్తి",
                "అత్త",
                "దొంగలు",
                "బంగారు నగలు",
                "సమయస్ఫూర్తి",
                "జమీందారు"
            ],
            "characters": [
                "సూరమ్మ (అత్త)",
                "భవాని (కోడలు)",
                "సదానందం (కొడుకు)",
                "దొంగలు",
                "జమీందారు నౌకర్లు"
            ],
            "locations": [
                "కిర్లంపూడి (జమీగ్రామం)",
                "అమ్మవారి గుడి",
                "తాళ్ళతోపు"
            ],
            "content": "కిర్లంపూడి అనే జమీగ్రామంలో నివసించే సూరమ్మకు, సదానందం ఒక్కగానొక్క కొడుకు. చిన్నప్పుడే తండ్రి పోవడంతో, సూరమ్మకొడు కును అల్లారుముద్దుగా పెంచింది. అతడికి పాతికేళ్ళు వస్తున్నా, ఏ ఒక్క పనీ చేతకాదు; అలా అని చదువూ అబ్బలేదు.\nసూరమ్మ పరమకోపిష్ఠి. ఇరుగూ పొరుగూ కుటుంబాలతో ఏమాత్రం కలుపుగోలుగా వుండేది కాదు. తనకు నచ్చని అతి చిన్న విష యాల్లో కూడా, వాళ్ళ మీద కస్సుబుస్సు మంటూ విరుచుకుపడేది. వీటికితోడు పొదుపు పేరుతో పరమపిసినారిగా ప్రవర్తిం చేది.\nఈ కారణాలవల్ల, సూరమ్మ అంతో ఇంతో ఆస్తిపరురాలైనా, సదానందానికి తమ పిల్ల నిచ్చి ఆమెతో వియ్యమందడానికి ఎవరూ ముందుకు రాలేదు. సూరమ్మ, కిర్లంపూడికి చాలా దూరంగా వున్న మరో గ్రామంలోని పేదింటిపిల్ల భవానితో కొడుక్కు పెళ్ళిచేసింది.\nకాపురానికి వచ్చిన కొత్తల్లోనే భవానికి, అత్తగారి కోపిష్ఠితనం, దుందుడుకు స్వభావం అర్థమై పోయింది. సూరమ్మ చిన్నమెత్తు పని చేయకుండా, భవాని చేత ఇంటి చాకిరీ అంతా చేయించేది. మధ్య మధ్య ఇంటి పనులు సరిగా చేయడంలేదని విసుక్కునేది.\nతల్లి, తన భార్యను పనిమనిషికన్నా హీనంగా చూస్తున్నదని తెలిసీ, భయంకొద్దీ సదానందం నోరెత్తేవాడు కాదు. కోడల్ని రాచిరంపాన పెట్టక పోతే, ఆ పిల్ల ఎక్కడ కొడుకును కొంగుకు ముడేసుకుంటుందో అని సూరమ్మకు భయం.\nఇలా రోజులు గడుస్తూండగా చలికాలం వచ్చి, సూరమ్మ పెరట్లోని చిక్కుడు తీగ విరగ కాసింది. కాయనిండా గింజ పట్టి నిగనిగలాడే చిక్కుడుకాయలు కళ్ళకింపుగా కాశాయి. భవానికి చిక్కుడుకాయ కూరంటే చెప్పలే నంత ఇష్టం. కానీ, సూరమ్మ తనకూ, కొడుక్కూ సరిపోయేంత కూర మాత్రమే చేసేది. కోడ లుకు ఒక్క పిసరు కూడా మిగిల్చేదికాదు.\nఇంతలో సూరమ్మ చెల్లెలి కొడుకు పెళ్ళి కుదరడంతో, పక్క ఊరుకు వెళ్ళవలసిన పని పడింది సూరమ్మకు. ఆమె కోడలిని పిలిచి, “ఇదుగో! దొడ్లో తీగకున్న చిక్కుడుకాయ లన్నీ కోసి సంచీలో నింపు. నేను తిరిగి వచ్చాక వాటిని సంతకు పంపుతాను. ఒక్క కాయ తగ్గినా నాకు తెలిసిపోతుంది, జాగ్రత్త!” అని హెచ్చరించి, కొడుకును వెంటబెట్టుకుని పెళ్ళికి బయల్దేరింది.\nఅత్తగారూ, భర్తా అటు వెళ్ళగానే చిక్కుడు కాయలన్నీ కోసింది భవాని. వాళ్ళు ఇంట లేని మూడు రోజులూ ముప్పూటలా చిక్కుడు కాయల కూర చేసుకుని సుష్టుగా భోంచే సింది. నాలుగో రోజు రాత్రి పెళ్ళినుంచి తిరి గొచ్చిన సూరమ్మ, సంచీలో నాలుగైదు గుప్పెళ్ళ చిక్కుడు కాయలే వుండడం చూసి కోపంతో భగ్గుమంటూ, కొడుకును పిలిచి, “నీ పెళ్ళాం ఇంటి దొంగ! ఈనాడు చిక్కుడు కాయలు; ఆ తర్వాత వీలు చూసుకుని ఇంట్లో వున్న విలువైన వస్తువులే దొంగిలించగలదు. దీన్ని ఇంట్లో వుంచుకోవడమంటే పామును పాలు పోసి పెంచడమే. ఇప్పుడిప్పుడే, ఈ అర్ధ రాత్రివేళ తీసుకుపోయి ఊరి పొలిమేరలో అమ్మవారి గుడి దగ్గరున్న తాళ్ళతోపులో విడి చిరా. ఈ గడ్డు చలికి బతికుంటే, తెల్లవారాక ఏం చేయాలో ఆలోచిద్దాం,” అన్నది.\nసదానందం ఏదో అడ్డు చెప్పబోయి, తల్లి రౌద్రాకారం చూసి నోరు మెదపకుండా భవా నిని వెంటబెట్టుకు పోయి, చీకటి గుయ్యా రంగా వున్న తాళ్ళతోపులో వదిలి, ఎక్కడలేని దిగులుతో ఇంటికి తిరిగి వచ్చాడు.\nఒక పావుగంట కాలం గడిచీ గడవక ముందే భవానికి తాళ్ళతోపు చీకటి భయం కన్న, రివ్వుమంటూ వీచే చలిగాలి బాధ ఎక్కువైంది. ఆ దాపుల్లో, అంతగా పూజాపున స్కారంలు లేక శిథిలావస్థకు చేరుకుంటున్న అమ్మవారి గుడి వుందని, భవానికి తెలుసు. చలి బాధ తప్పించుకునేందుకు ఆమె ఆ గుడిలోకి వెళ్ళింది. అంతలో ఎవరో మను షులు వస్తున్న కాళ్ళచప్పుడు విని, చప్పున అమ్మవారి విగ్రహం వెనక దాక్కున్నది.\nచిన్నగా మాట్లాడుకుంటూ, నలుగురు దొంగలు అక్కడికి వచ్చి, తాము దొంగిలించి తెచ్చిన బంగారు నగలు పంచుకోవడానికి గర్భగుడి ముందు కూర్చుని వాదులాడుకో సాగారు.\n“ఇది నా వాటా!” అంటూ నగల్లో సగం తీసుకున్నాడొక దొంగ.\n“అదెలాకుదురుతుంది? మూడో వంతు నాకు రావాలి,” అన్నాడు మరొకడు.\n“వీల్లేదు. నేనసలు ఒప్పుకోను. నలుగు రికీ సమానవాటాలు!” అన్నాడు ఇంకొకడు కీచు గొంతుతో.\nఇదంతా వింటున్న భవానికి హఠాత్తుగా పూనకం వచ్చినట్టయి, “హు! మరి నా వాటా మాటేమిటి? జాగ్రత్త, గొంతులు కొరికి నెత్తురు తాగ్గలను!” అన్నది కసురుతున్నట్టు.\nఅంతే! మరుక్షణం దొంగలు, “అమ్మ వారికి కోపం వచ్చింది!” అంటూ నగలు వదిలి, అక్కణ్ణించి పారిపోయారు.\nభవానికి తను అనుకోకుండా చేసిన దుస్సా హసం, దొంగలు బెంబేలెత్తి పారిపోవడం- అంతా కలలా తోచింది. ఇదీ ఒక మేలుకే, అనుకుంటూ ఆమె, దొంగలు వదిలిపోయిన నగలన్నీ ధరించి, అత్తగారికి ఏం చెప్పాలో ముందే ఆలోచించుకుని తెలతెలవారు తూండగా ఇంటికి తిరిగివచ్చింది.\nఇంటి ముందు కళ్ళాపి చల్లుతున్న సూరమ్మ, భవానిని చూస్తూనే మూర్ఛపోయి నంత పనిచేసి, “ఎవరే నువ్వు, భవానివా? ఈ నగలేమిటి? అచ్చు నా చిన్నతనంలో చూసిన గుడిలోని కామాక్షమ్మలా వున్నావు!\" అన్నది.\nఅత్త అలా ఆశ్చర్యపోవడం చూసి భవాని చిన్నగా నవ్వి, “అత్తయ్యా, ఈ నగలన్నీ గుడి లోని కామాక్షమ్మవారు కరుణించి ఇచ్చినవే! చలీ, చీకటి భయంతో నేను అమ్మవారి విగ్రహం వెనక సొమ్మసిల్లి పడుకున్నాను. కొంతసేపటికి గుడి అంతా వెలుగుతో నిండి పోయింది. ఇద్దరు పండుముత్తైదువులు లీలగా కనిపించి, 'మేం అమ్మవారి సేవి కలం. ఈ నగలు నీవే; అమ్మవారి ప్రసాదం, ' అంటూ నగలు నాముందు పెట్టి కనుమరు గయ్యారు. నేను ఆశ్చర్యంగా నగల కేసి చూస్తూండగా, అమ్మవారు ఏదో రహస్యం చెబుతున్నట్టు చిన్న గొంతుతో, ‘భవానీ! ఈ లోకంలో అన్ని అనర్థాలకూ మూలం పేద రికం. నువ్వు పేద ఇంట పుట్టినందువల్ల ఇన్ని కష్టాలు. గ్రామదేవతగా, ఎవరెటువంటి వాళ్ళన్నది నాకు బాగా తెలుసు. నీ అత్త కోపతాపాలు మాని, సాధుస్వభావం అలవ రుచుకుంటే, నిన్ను కరుణించినట్టే, ఆమెనూ ఏదో విధంగా కరుణించగలను,' అని అన్నది,' అని యుక్తిగా చెప్పింది.\nభవాని ఇలా చెప్పగానే సూరమ్మకు, తనూ అమ్మవారి గుడికి పోయి నగలో, బంగా రమో తెచ్చుకోవచ్చన్న ఆశ కలిగింది. ఆ రాత్రి చీకటి పడ్డాక ఆమె, అమ్మవారి గుడికి పోయి, అమ్మవారికి చేతులెత్తి నమస్కరిస్తూ, \"అమ్మా, తల్లీ! ఈ రోజుతో నా కోపిష్ఠి గుణాన్ని వదిలే శాను. అంతగా కలదాన్నికాను. నన్నూ, నా కోడ లిని కరుణించినట్టే కరుణించు!\" అన్నది.\nసూరమ్మ మాట పూర్తి చేసే లోపల బయట అలికిడయింది. ఎవరో వస్తున్నారని పసిగట్టి ఆమె అమ్మవారి విగ్రహం వెనక్కు పోయి దాక్కున్నది. ఇప్పుడు వచ్చిన వాళ్ళు రాత్రి వచ్చిన దొంగలే. తాము నిన్నటి రాత్రి విన్నది అమ్మవారి కంఠస్వరమా కాదా అన్న అను మానం తేల్చుకోవడానికి వచ్చారు.\nదొంగల్లో ఒకడు, అమ్మవారి విగ్రహానికి నమస్కరిస్తూ, “అమ్మా, మేం వృత్తి దొంగలం కాదు. బతుకుతెరువు మరేం కనబడక చిల్లర దొంగతనాలు చేసి బతుకీడుస్తున్న వాళ్ళం. నిన్నటి లాగే ఇవ్వాళ దొంగిలించిన ఈ నగలు పంచుకోవడానికి, నీ పంచ చేరాం. మమ్మల్ని దొంగతనాలు మానమని ఆజ్ఞాపించదలిస్తే, ఆ మాటకాస్త గట్టిగా చెప్పు, తల్లీ!” అన్నాడు.\nఆ వెంటనే సూరమ్మ పెద్ద గొంతుతో, “ఒరే, ఆ నగలు అక్కడ పెట్టి తిరిగి చూడ కుండా పారిపొండి. అలా చేయకపోతే, మీ అందర్నీ నిలువునా విరుచుకు తింటాను!” అన్నది.\nమారిన కంఠస్వరం పసిగట్టిన ఓ దొంగ, ధైర్యం చేసి అమ్మవారి విగ్రహం వెనక్కు వెళ్ళాడు. అక్కడ సూరమ్మ కనిపించేసరికి కోపం పట్టలేక, చేతులు రెండూ పట్టుకుని బయటికి లాక్కువచ్చాడు. భయకంపితు రాలైన సూరమ్మ, తన కోడలు తెచ్చిన నగల సంగతి దొంగలకు చెప్పేసింది.\nపోయిన నగలు రాబట్టుకునేందుకు దొంగలు, సూరమ్మను వెంట బెట్టుకుని వాళ్ళింటికి వచ్చారు. తన అత్త ఏం చేయ బోతున్నదో ముందే ఊహించిన భవాని, తాను పిలిపించిన జమీందారు నౌకర్లకు వాళ్ళనూ, నగలనూ అప్పగించింది.\nభవాని తెలివితేటలనూ, సమయస్ఫూర్తినీ, నిజాయితీనీ మెచ్చుకున్న జమీందారు ఆమెను కానుకలతో బహూకరించడమే కాక, ఆమె భర్తకు దివాణంలో ఉద్యోగం ఇచ్చాడు. ఆనాటి నుంచీ సూరమ్మ కోడల్ని పల్లెత్తుమాట అన కుండా, కన్న కూతురులా చూడసాగింది.",
            "book_page_end": 38,
            "story_id": "2006_04_11",
            "raw_genre_backup": "సామాజిక కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామ క్విజ్ - 3",
            "book_page_start": 39,
            "pdf_page_start": 38,
            "pdf_page_end": 38,
            "author": "చందమామ బృందం",
            "genre": "క్విజ్",
            "moral": "",
            "keywords": [
                "క్విజ్",
                "బాలమేధావి",
                "బానిసవంశం",
                "జైనమతం",
                "ఎం.ఎఫ్. హుస్సేను"
            ],
            "characters": [],
            "locations": [],
            "content": "**చందమామ క్విజ్ - 3**\n*అన్నీ సరైన సమాధానాలు రాసిన ఒకరికి బహుమతి రూ. 250.*\nమీరు చేయవలసిందేమంటే : 1. సమాధానాలు రాయండి. 2. మీ పేరు, వయసు (16 ఏళ్ళలోపు ఉండాలి), పిన్కోడ్తో సహా పూర్తి చిరునామా రాయండి. 3. చందాదారు అయితే, ఆ నంబర్ రాయండి. 4. కవరు మీద చందమామ క్విజ్ - 3 అని రాసి, చందమామ పూర్తి చిరునామా రాసి మాకు పంపండి. 5. ఏప్రిల్ నెలాఖరులోగా మీ ఎంట్రీ మాకు అందాలి. 6. జూన్ నెల సంచికలో ఫలితాలు వెలువడతాయి.\n1. పదకొండేళ్ళ ప్రాయం వరకు అతడు అందరిలాగే ఉండేవాడు. ఆ తరవాత ఎనిమిదేళ్ళ పాటు వేగంగా పెరిగాడు. అమితమైన అతని ఎత్తే అతన్ని నానా ఇబ్బందులకు గురి చేసింది. అతడి పేరేమిటి?\n2. బానిసవంశ ఆద్యుడు ఎవరు?\n3. “మూర్ఖులు ఇటువంటి ఏనుగునే కాదు, అమూల్య మైన మరిదేనినైనా పోగొట్టు కుంటారు. మూర్ఖుడు తన అవివేకాన్ని తనకుతానై పదిమంది ఎదుటా చాటు కుంటాడు, \" అన్న మావటి వాడి మాటలు ఏ కథలో చోటుచేసుకున్నాయి?\n4. తన జ్ఞాన సంపదతో తన తమ్ముళ్ళనిద్దరినీ జలరాక్షసి నుంచి విడిపించిన రాకుమారుడు ఎవరు?\n5. జైనమతంలోని రెండు శాఖలు ఏవి?\n6. జోరాష్ట్రియన్ల ప్రార్థనాస్థలం పేరేమిటి?\n7. సుప్రసిద్ధ భారతీయ చిత్రకారుడు ఎం.ఎఫ్. హుస్సేను పారితోషికంగా 101 కోట్లు ముందుగానే చెల్లించి, ఆయన చేత 1 0 0 చిత్రాలు గీయించడానికి పూనుకు న్నాడు బొంబాయికి చెందిన ఒక వ్యాపార వేత్త. ఆయన పేరేమిటో తెలుసా?\n8. ఈ చిత్రం ఏ కథలో చోటుచేసుకున్నది?",
            "book_page_end": 39,
            "story_id": "2006_04_12",
            "raw_genre_backup": "క్విజ్",
            "normalized_genre_te": "క్విజ్",
            "normalized_genre_code": "QUIZ",
            "content_type": "QUIZ / PUZZLE",
            "language": "TELUGU"
        },
        {
            "title": "గ్రహపాటు",
            "book_page_start": 42,
            "pdf_page_start": 41,
            "pdf_page_end": 43,
            "author": "చందమామ బృందం",
            "genre": "రాజ కథ",
            "moral": "ఇతరుల భవిష్యత్తు గురించి ఆలోచించేటప్పుడు, తమ సొంత భవిష్యత్తును విస్మరించకూడదు. అతి రహస్యం ప్రమాదకరం.",
            "keywords": [
                "జ్యోతిష్కుడు",
                "గ్రహపాటు",
                "రాజద్రోహం",
                "రహస్యం",
                "చిత్రహింస",
                "మరణం"
            ],
            "characters": [
                "ఆంజనేయశర్మ (జ్యోతిష్కుడు)",
                "విక్రముడు (రాజు)",
                "రక్షణాధికారి",
                "మంత్రి",
                "ద్వారపాలకులు",
                "రాజభటులు"
            ],
            "locations": [
                "సారంగధర రాజ్యం",
                "రాజ ప్రాసాదం",
                "చెరసాల"
            ],
            "content": "సారంగధర రాజ్యంలో, ఆంజనేయశర్మ అనే దైవజ్ఞ జ్యోతిష్కుడు వుండేవాడు. జాతకం చెప్పడంలో అతనికి అతనే సాటి. చుట్టు పక్కల గ్రామాలనుంచి ఎంతో మంది వచ్చి, తమ జాతకాలు చెప్పించుకునేవారు.\nఒకరోజు ఉబుసుపోక శర్మ ఆ రాజ్యం ఏలుతున్న విక్రముడి జాతకం చూశాడు. మీనమేషాలు గుణించాడు. తాళపత్రగ్రంథాలు పరిశీలించాడు. ఎన్ని చూసినా రాజుగారి జాతకం బాగున్నట్టుగా అతనికి కనిపించలేదు.\nవిక్రముడికి గొప్ప రాజ్యపాలనాదక్షుడని పేరు. ప్రజల అవసరాలు తెలుసుకుని, అడగకుండానే వారికోర్కెలు నెరవేరుస్తూం టాడు. ఉత్తరాధికారి అయిన రాజుగారి కుమారుడికి ఇంకా బాల్యదశ దాటలేదు.\nఆ దేశపు పౌరుడుగా వుంటూ, రాజుగారికి ప్రమాదం జరగబోతున్నట్టు తెలుసుకుని కూడా, ఆ సంగతి ఆయనకు చెప్పక పోవడం దేశద్రోహం అని భావించాడు శర్మ. అందుకని తమ రాజ్యానికి రాబోయే గండాన్ని నివారిం చినవాడినవుతానని ఆలోచించి, స్వయంగా తనే అశ్వం మీద అప్పటికప్పుడే రాజధానికి బయలుదేరాడు.\nమూడు రోజులు ప్రయాణించి, ఆంజ నేయశర్మ రాజుగారి ప్రాసాదం చేరుకోగలి గాడు. ఐతే, అతన్ని అక్కడ ద్వారపాలకులు అడ్డగించారు.\n“నేను ఆంజనేయశర్మ అనే జ్యోతిష్కుణ్ణి. రాజుగారితో ముఖ్యమైన పనివుంది. వెంటనే పోయి వారిని దర్శించుకోవాలి,” అని అతడు, ద్వారపాలకులకు విన్నవించుకున్నాడు.\n“ఆ పనేమిటో తమరు తెలియజేస్తే, మేము రక్షణాధికారికి చెప్పి, మిమ్మల్ని రాజ దర్శనానికి పంపడానికి అనుమతి తీసు కుంటాం,” అన్నారు ద్వారపాలకులు.\n“ఆ పని చాలా రహస్యమైంది. కేవలం రాజుగారికి మాత్రమే చెప్పాలి!” అని వాదిం చాడు ఆంజనేయశర్మ.\nఅంతలో రక్షణాధికారి అటుగా వచ్చి, ఆంజనేయశర్మను చూసి, ద్వారపాలకులను, “ఎవరీయన? ఏమిటీ గొడవ?” అని అడిగాడు.\nద్వారపాలకులు జరిగింది ఆయనకు వివరించారు. రక్షణాధికారి, శర్మకేసి పరీక్షగా ఒకసారి చూసి, “శర్మా! అందరి ముందూ నువ్వు వచ్చిన పని చెప్పడం ఇష్టంలేకపోతే, నా చెవిలో చెప్పు,” అన్నాడు.\nఅందుకు ఆంజనేయశర్మ, “మన్నించాలి! ఆ విషయం ఒక్క రాజుగారికే విన్నవించు కోవాలి. అతి రహస్యం!” అని చెప్పాడు.\n“నేను రాజుగారి ప్రాసాద ప్రధాన రక్ష కుణ్ణి. నాకు తెలియని రహస్యాలు ఏమీ వుండవు. సందేహించక విన్నవించుకో,” అన్నాడు ఆజ్ఞాపిస్తున్నట్టు రక్షణాధికారి.\nఆంజనేయశర్మ కాసేపు తటపటాయించి, అతని చెవిలో చిన్నగా చెప్పాడు. అదివింటూనే అదిరిపడిన రక్షణాధికారి, “నీకెలా తెలుసు?” అని అడిగాడు.\n“శాస్త్రమండీ, శాస్త్రం!” అన్నాడు శర్మ.\n“నువ్విక్కడే వుండు. నేను భవనంలోకి పోయి, అనుమతి కోరివస్తా,” అంటూ రక్షణా ధికారి, భవనంలోకి పోయి, జ్యోతిష్కుడు చెప్పిన వార్తను, మంత్రిగారి చెవిలో ఊదాడు.\nమంత్రి కంగారుపడిపోతూ కొద్దిసేపు మాట్లాడలేక మౌనంగా వుండిపోయాడు.\n“రాజుగారికి ఈ విషయం చెప్పమం టారా?” అని అడిగాడు రక్షణాధికారి.\n“ఏమాత్రం వద్దు. ముందు వాణ్ణి చెరసా లలో బంధించి, అసలు విషయం కక్కిం చండి,” అంటూ ఆజ్ఞాపించాడు మంత్రి.\nరాజుగారి దర్శనం, ఆయన నుంచి సన్మానం కోసం కలలుకంటున్న ఆంజనేయ శర్మను, రాజభటులు వచ్చి బంధించి చెరసా లలో వేశారు. శర్మ కళ్ళనీళ్ళు పెట్టుకుని ఎంత బ్రతిమాలినా వాళ్ళు వినకుండా, “చెప్పు, నీకీ విషయం ఎలా తెలిసింది? నీతో పాటు మరెంతమంది రాజద్రోహులున్నారు?” అంటూ శర్మను చిత్రహింసలు పెట్టసాగారు.\nగంట తర్వాత రక్షణాధికారి, ఆంజనేయ శర్మను చూడవచ్చాడు. శర్మ, అతణ్ణి చూస్తూనే భోరుమంటూ, “నాకీ దుర్గతి ఏమిటి? ఏదో రాజుగారి ఆపద తొలగిద్దామని వస్తే, నేను ఆపదల్లో చిక్కుకోవడమేమిటి? నా పాటికి నేను, నా దగ్గరికి వచ్చిన వారి జాతకాలు చూసుకోకుండా, ఎక్కడో తాళపత్రాల్లో మూల పడివున్న రాజుగారి జాతకం చూడడం ఎందుకు? అంతా కొరివితో తలగోక్కున్నట్ట యింది. ఇప్పుడు నాకు బుద్ధి వచ్చింది, మహా ప్రభూ! తమరు నన్ను వదిలి పెడితే మరుక్షణం మా ఊరుకు వెళ్ళిపోతాను. ఇదంతా నా ప్రారబ్ధకర్మ, గ్రహపాటు!\" అంటూ కాళ్ళావేళ్ళా పడ్డాడు.\n“ఓయ్, శర్మా! ఊరికే కర్మసిద్ధాంతం వల్లిం చకు. అస్సలు మీ రాజద్రోహుల ముఠాలో ఎంత మంది వున్నారు? ఏరకం ఎత్తుగడలూ, వ్యూహరచనా చేశారు? వేగిరం బయటపెట్టు,\" అంటూ రక్షణాధికారి కళ్ళెర్ర చేశాడు.\n\"బాబూ, నమ్మండి! నాకే పాపం తెలి యదు,” అని శర్మ రెండు చేతులూ ఎత్తి రక్షణాధికారికి నమస్కరించాడు.\nఐతే, రక్షణాధికారి, శర్మ మాటలు నమ్మక భటులతో, “ఇతను నిజం చెప్పేవరకూ, అన్ని రకాల హింసలూ ప్రయోగించండి!” అని అక్కడి నుంచి వెళ్ళిపోయాడు.\nఆ మర్నాడు సారంగధర రాజు విక్రముడు, వాహ్యాళికి పోతున్నప్పుడు, ఎవరో గుర్తు తెలి యని వ్యక్తి, ఆయన్ని బాణంతో కొట్టి పారి పోయాడు. రాజు స్వర్గస్తుడయ్యాడు.\nరాజు మరణించిన సంగతి తెలియగానే, ఆస్థాన జ్యోతిష్కుడు, మంత్రితో, “రాజు గారికి జాతకరీత్యా రానున్న గండాన్ని అడ్డుకునే వారికి కూడా మరణం తప్పదన్నది జాత కంలో స్పష్టంగా వున్నది. ఇది ఎరిగిన నేను, రాజుగారిని ఎలా హెచ్చరించడమా అని ఆలోచిస్తూండగా, ఈ ఘోరం జరిగిపోయింది!” అంటూ కళ్ళు తుడుచుకున్నాడు.\nమంత్రి ఎంతో విచార పడుతూ, “ఆంజ నేయశర్మ గొప్ప రాజభక్తి గలవాడు. అనవస రంగా అపార్థం చేసుకున్నాం. అతణ్ణి ఘనంగా సన్మానించడం మన విధి!” అని, రక్షణాధికారిని పిలిచి, శర్మను తన సమక్షానికి తీసుకురమ్మన్నాడు.\nరక్షణాధికారి అక్కణ్ణించి బయల్దేరి వెళ్ళి, అరగంట తర్వాత తిరిగి వచ్చి మంత్రితో, “మంత్రివర్యా! ఆంజనేయశర్మ, మనం బంధిం చిన చెరసాలలో చిత్రహింసలకు లోనై గుండె ఆగి, మహారాజుగారికన్న ముందుగానే కాలం చేశాడు. మహారాజుగారి జాతకం చూసిన శర్మ, పాపం, తన జాతకం చూసుకోవడం మరిచి పోయాడు!” అని చెప్పాడు.",
            "book_page_end": 44,
            "story_id": "2006_04_13",
            "raw_genre_backup": "రాజ కథ",
            "normalized_genre_te": "రాజ కథ",
            "normalized_genre_code": "ROYAL_TALE",
            "content_type": "STORY",
            "language": "TELUGU"
        },
        {
            "title": "తానుతవ్విన గొయ్యి",
            "book_page_start": 45,
            "pdf_page_start": 44,
            "pdf_page_end": 47,
            "author": "చందమామ బృందం",
            "genre": "జాతక కథ",
            "moral": "ఇతరులకు హాని చేయాలని తలపెట్టినవాడు చివరికి తాను తవ్విన గోతిలో తానే పడతాడు.",
            "keywords": [
                "దుర్బుద్ధి",
                "బలి",
                "పురోహితుడు",
                "దక్షిణ ద్వారం",
                "యుక్తి",
                "బావమరిది"
            ],
            "characters": [
                "బ్రహ్మదత్తుడు (రాజు)",
                "పింగళుడు (పురోహితుడు)",
                "పింగళుడి బావమరిది",
                "బోధిసత్వుడు/తక్కారియుడు (శిష్యుడు)",
                "మంత్రులు",
                "భటులు",
                "పింగళుడి భార్య"
            ],
            "locations": [
                "కాశీరాజ్యం",
                "దక్షిణ ద్వారం"
            ],
            "content": "బ్రహ్మదత్తుడు కాశీరాజ్యాన్ని పరిపాలించే కాలంలో ఆయన వద్ద పింగళుడనే పురోహితు డుండేవాడు. ఆయన శరీరచ్ఛాయ పింగళ వర్ణం, ఆయన తల బట్టతల, నోరు బోసినోరు. బోధిసత్వుడు తక్కారియుడనే యువకుడుగా పింగళుడికి శిష్యుడై విద్యాభ్యాసం చేస్తూ ఉంటున్నాడు.\nరాజపురోహితుడైన పింగళుడికి ఒక బావ మరిది ఉన్నాడు. ఆయన కూడా పింగళ వర్ణమూ, బట్టతలా, బోసినోరూ కలవాడు. అంతేగాక పింగళుడితో సమానమైన విద్వత్తు కలవాడు కూడా. బావమరుదులిద్దరూ ఒకరి కంటే మరొకరు గొప్పవారమని తలచడంవల్ల ఇద్దరి మధ్యా బద్ధవైరం ఉంటూ వచ్చింది. తన బావమరిదిని ఎలాగైనా నాశనం చేద్దామనే దుర్బుద్ధితో పింగళుడు చాలా యత్నాలు చేశాడుగాని, అవేవీ ఫలించలేదు.\nచిట్టచివరకు పింగళుడు తన బావమరిదిని చంపెయ్యటానికి ఒక యుక్తి పన్నాడు. ఆయన రాజుగారి వద్దకు వెళ్ళి, “మహా ప్రభూ, మన కాశీనగరం భారత దేశానికంత టికీ అత్యుత్తమ నగరం. తాము దేశంలోని రాజులందరిలోకీ చాలా గొప్పవారు. అలా టప్పుడు మన కోటలోనే నిర్మాణ లోపం ఉండటం శోచనీయం. మన దక్షిణ ద్వారం నిర్మించటంలో తప్పున్నది. అది మనకు ఎంతో అశుభం. మనకు దానివల్ల దేశంలో ఎంతో అపఖ్యాతి కూడానూ. ఉపేక్షించకుండా ఆ దోషాన్ని వెంటనే సవరణ చెయ్యాలి,” అని చెప్పాడు.\n“అందుకుగాను మనం ఏం చేయాలి?” అని రాజుగారు పింగళుణ్ణి అడిగాడు.\n\"ఆ ద్వారాన్ని ముందు పడగొట్టాలి. తర్వాత, శుభప్రదమైన కలప తెచ్చి మరొక ద్వారం తయారు చేయించాలి. అప్పుడు నగర దేవతలకు బలులు జరిపించి, శుభ ముహూర్తాన కొత్త ద్వారాన్ని నిలబెట్టాలి, \" అన్నాడు పింగళుడు.\nరాజుగారు సమ్మతించాడు. ఆయన ఆజ్ఞతో పింగళుడు దక్షిణ ద్వారాన్ని పడగొట్టించాడు. దాని స్థానంలో ఏర్పరచటానికిగాను కొత్త ద్వారం త్వరగానే తయారయింది కూడా.\nపింగళుడు రాజుగారి వద్దకు వెళ్ళి, “మహారాజా, కొత్త ద్వారం తయారయింది. అది నిలబెట్టటానికి రేపు దివ్యమైన ముహూర్తం ఉన్నది. అవసరం అయిన బలి జరిపి ద్వారం నిలబెట్టటానికి తమ అనుమతి ఇవ్వండి!\" అన్నాడు వినయంగా.\n“బలి ఇవ్వటానికి ఏమేమి ఏర్పాట్లు జరగాలి?” అని రాజుగారు అడిగాడు.\n“పింగళ వర్ణమూ, బట్టతలా, బోసినోరూ గల ఒక బ్రాహ్మణ్ణి బలి ఇవ్వవలసి ఉంటుంది, మహారాజా! ఈ ద్వారాన్ని సంరక్షించే మహా శక్తులను అలాటి బ్రాహ్మడి రక్తమాంసాలతో ముందుగా తృప్తిపరచాలి. ఆ తరవాత ఆ బ్రాహ్మణ్ణి అక్కడే పాతిపెట్టి, పాతిన చోట కొత్త ద్వారం నిలబెట్టాలి,” అన్నాడు పింగళుడు.\n“సరే, అలాంటి బ్రాహ్మణ్ణి వెతికి తెప్పించి, ద్వారం పెట్టించు!\" అన్నాడు రాజుగారు.\nతనకు ప్రబల శత్రువైన బావమరిదిని హతమార్చటానికి రాజుగారి అనుమతి దొరి కిందిగదా అని పింగళుడికి పరమానందం కలిగింది. ఆయన ఇంటికివెళ్ళి తన భార్యతో, “ఇదుగో, రేపటితో నీ అన్నకు ఆయువు మూడింది! వాణ్ణి కొత్త ద్వారానికి బలి ఇవ్వ బోతున్నాను, చూసుకో!” అని నిర్భయంగా ప్రగల్భాలు పలికాడు.\n“మా అన్ననే ఎందుకు బలి ఇవ్వాలి? దానికి రాజుగారు ఎలా ఒప్పుకున్నారు?” అని పింగళుడి భార్య అడిగింది.\n“ఫలానివాణ్ణి బలి ఇస్తానని నేను రాజు గారితో చెప్పానా ఏమిటి? పింగళ వర్ణమూ, బోసి నోరూ గల బ్రాహ్మడు బలికి కావాల న్నాను, రాజుగారు సరేనన్నారు! రేపు నేను బయలుదేరి వెళ్ళి మీ అన్నను చూపించి, వాడు బలికి పనికి వస్తాడంటాను. ఎవరు కాదంటారు?” అన్నాడు పింగళుడు.\nపింగళుడి భార్య తన భర్తతో ఇంకేమీ అనక, తన అన్నకు రహస్యంగా జరిగిన విషయమంతా కబురుచేసి, ఈ గండం తప్పుకోవాలంటే తెల్లవారే లోపుగా ఊరు దాటి వెళ్ళిపొమ్మని సలహా ఇచ్చింది.\nతనను చంపటానికి పింగళుడు చేసిన ప్రయత్నమంతా తెలియగానే ఆయన బావ మరిది, తనలాగే పింగళ వర్ణమూ, బోసి నోరూ, బట్ట తలా ఉండేవారిని మరి ఒకరిద్ద రిని కూడా కలుపుకుని, ఆ రాత్రే నగరం విడిచి వెళ్ళిపోయాడు.\nమర్నాడు తెల్లవారుతూనే పింగళుడు రాజుగారి వద్దకు వెళ్ళి, “మహారాజా, బలికి కావలసినటువంటి మనిషి ఫలాని చోట ఉంటాడు, వాణ్ణి ఇక్కడికి పిలిపించండి!” అని చెప్పాడు.\nవెంటనే రాజుగారు తనభటులను పంపాడు. వారు పింగళుడు చెప్పిన చోటికి వెళ్ళి, అక్కడ ఉండే మనిషి క్రితం రాత్రే దేశం విడిచి వెళ్ళి పోయినట్టు తెలుసుకుని, ఆ విషయం రాజు గారికి చెప్పటానికి తిరిగి వచ్చారు.\nభటులు చెప్పిన సంగతి వినగానే రాజు గారు, \"అరెరే, ఇప్పుడేం చేసేటట్టు? అలాటి లక్షణాలు గల బ్రాహ్మణ్ణి ఎలాగైనా సంపా దించి తీరాలి!” అన్నాడు.\nదానికి మంత్రులు, \"ఇదేమంత పెద్ద సమస్య, మహారాజా? మన పురోహితుడిలో అవసరమైన లక్షణాలన్నీ ఉన్నాయిగదా! ఆయననే బలి ఇప్పించండి!\" అని రాజుకు సలహా ఇచ్చారు.\n“అలాగే చేయవచ్చుగాని, నాకు పురోహి తు డు లేకుండాపోతే ఎలా? అందుకు తగినవాడు మరెవడైనా ఉన్నాడా? ఆ సంగతి ముందు ఆలోచించండి,” అన్నాడు రాజు.\n“మన పురోహితుడి వద్ద తక్కారియుడనే శిష్యుడున్నాడు. అతను గురువు కన్న కూడా తెలివిగలవాడని పేరు పడ్డాడు. అతన్ని తమరు పురోహితుడుగా పెట్టుకోవచ్చు,” అని మంత్రులు చెప్పారు.\nవెంటనే రాజుగారు తక్కారియుణ్ణి పిలి పించి, “నిన్ను ఇకనుంచీ నా పురోహితుణ్ణిగా నియమిస్తున్నాను. నువ్వు ఈ పింగళుణ్ణి శాస్త్రోక్తంగా బలి ఇచ్చి, పాతి పెట్టించి, ఆయన మీదుగా ద్వారం పెట్టించు!\" అని ఆజ్ఞాపించాడు.\nతక్కారియుడు దక్షిణ ద్వారం వద్దకు బయలుదేరి వెళ్ళాడు. పింగళుణ్ణి యజ్ఞ పశువులాగా అలంకరించి చేతులూ, కాళ్ళూ బంధించి కొత్త ద్వారం వద్దకు చేర వేశారు. బలి జరిపే నిమిత్తమై, ద్వారం ఏర్పాటు కావలసిన చోట, ఒక లోతైన గొయ్యి తవ్వి ఉన్నది. ఆ గోతిలోకి గురుశిష్యులిద్దరూ ప్రవేశించారు.\nపింగళుడు వలవలా ఏడుస్తూ, “ఒరే శిష్యా! ఇంకొకరి కోసం తవ్విన గోతిలో నేనే ప్రవేశించాను గదరా!\" అన్నాడు.\n“స్వామీ, పనిగట్టుకొని పరులకు కీడు చేయాలని చూసేవాడు ఎప్పటికయినా తాను తీసుకున్న గోతిలో తాను పడక తప్పదు. మీరేమీ విచారించకండి. నేను రాజుగారి వద్దకు వెళ్ళి సరి అయిన ముహూర్తం అర్ధ రాత్రిదాకా లేదని చెబుతాను. ఆ తరవాత ఏదో ఒక ఉపాయం చేసి మీ ప్రాణాలు కాపాడ తాను!\" అన్నాడు తక్కారియుడు.\nఅతను ఆ ప్రకారమే బలికి ముహూర్తం అర్ధరాత్రికి మార్పించాడు. ఆ రాత్రి చీకటిలో అతను పింగళుణ్ణి ఊరు విడిచి పారిపొమ్మని, ఒక చచ్చిన మేకను తెచ్చి గోతిలో పూడ్పించేసి, తెల్లవారేలోగా అక్కడ కొత్త ద్వారం ప్రతిష్ఠ చేయించాడు.",
            "book_page_end": 48,
            "story_id": "2006_04_14",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "విశ్వం": 1,
            "డా. జొన్నలగడ్డ మార్కండేయులు": 1,
            "కోలపల్లి చిన్నబాబు": 1,
            "చందమామ బృందం": 8,
            "రాఘవరాజు పట్టాభిరామరాజు": 1,
            "గుడిసేవ మురళీధర్": 1,
            "నందిరాజు పద్మలతా జయరాం": 1
        },
        "genre_counts": {
            "వ్యాసం": 2,
            "జానపద కథ": 2,
            "నీతి కథ": 2,
            "ఫాంటసీ/సాహసం": 1,
            "బేతాళ కథ": 1,
            "నీతి కథలు": 1,
            "వార్తలు/సమాచారం": 1,
            "సామాజిక కథ": 1,
            "క్విజ్": 1,
            "రాజ కథ": 1,
            "జాతక కథ": 1
        }
    }
}