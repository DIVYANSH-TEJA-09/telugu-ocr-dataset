{
    "book_id": "చందమామ_2009_01",
    "stories": [
        {
            "title": "యువతకు మేలుకొలుపు",
            "book_page_start": 5,
            "pdf_page_start": 5,
            "pdf_page_end": 5,
            "author": "సంపాదకుడు : విశ్వం",
            "genre": "సంపాదకీయం",
            "moral": "చందమామ బృందం (Editorial)",
            "keywords": [
                "స్వామి వివేకానంద",
                "యువజన దినోత్సవం",
                "ఉగ్రవాదం",
                "చంద్రయాన్-1"
            ],
            "characters": [
                "స్వామి వివేకానంద",
                "విశ్వం"
            ],
            "locations": [
                "చికాగో",
                "భారత దేశం"
            ],
            "content": "“లే, మేలుకో, గమ్యం చేరే వరకు ఆగవద్దు!\" అనే స్వామి వివేకానంద ఉత్తేజభరితమైన మేలుకొలుపును తరచూ ఉటంకిస్తూ ఉంటాం. 1883వ సం. చికాగోలో జరిగిన విశ్వమత సమ్మేళనంలో స్వామి వివేకానంద ఈ ఉపనిషద్వాణిని వినిపించాడు. విశ్వమానవ సౌభ్రాతృ త్వాన్ని ప్రపంచానికి చాటుతూ యువతకు ఆయన ఈ పిలుపునిచ్చాడు. విభిన్న మతాలకు జన్మనిచ్చిన భారత దేశ పౌరుడిగా-భారతీయుల విశ్వాసానికి పునాదిగా వెలుగొందే పరమత సహనాన్ని కూడా స్వామి వివేకానంద ఆ సమ్మేళనంలో చాటి చెప్పాడు.\nఅయితే, ఇటీవలి కాలంలో మన సొంత గడ్డపై జరిగిన ఉగ్రవాద దురాగతాలు భారతీయ స్ఫూర్తినే పరిహసించే విధంగా ఉన్నాయి. తమ మతం ప్రబోధించే ప్రాథమిక సూత్రాలను సైతం పాటించకుండా కొందరు దారుణమైన హింసాత్మక దురాగతాలకు పాల్పడుతున్నారు. ఈ ఉగ్రవాద చర్యలలో పాల్గొన్న పలువురు, యువకులుగా ఉండడం మరింత వేదన కలిగించే విషయం. దుష్టుల చేతుల్లో పావులుగా మారిన దారి తప్పిన అమాయక యువకులుగానే వారిని భావించాలి. అలాంటి వారిని దారిలో పెట్టడం మన కర్తవ్యం!\n2008వ సం.లో అంతర్జాతీయ క్రీడారంగంలో అభినవ్ బింద్రా, సోనియామీర్జా, విశ్వనాథన్ ఆనంద్ మొదలైనవారు అద్భుతమైన విజయాలు సాధించారు. మన దేశం చంద్రమండలానికి పంపిన చంద్రయాన్-1 ఉపగ్రహం అంతరిక్ష సాంకేతిక పరిజ్ఞానంలో మనదేశం సాధించిన అద్భుత ప్రగతికి నిదర్శనం. ఇవన్నీ ప్రతి భారతీయుడూ గర్వించ తగ్గ అపూర్వ విజయాలు!\nఅయినా సంవత్సరం చివర జరిగిన హింసాత్మక దుర్ఘటనలు ఆ విజయోత్సాహాన్ని విషాద మేఘాల్లా కమ్ముకున్నాయి. ఉపఖండంలో శాంతి సామరస్యాలకు విఘాతం కలిగంచడానికి ప్రయత్నిస్తున్న విచ్ఛిన్నకర శక్తులను రూపుమాపడానికి యువతలోని సానుకూల శక్తులను సమీకరిద్దాం. అందుకు దోహదపడే విధంగా భారతజాతి పునరుజ్జీవనానికి యువతకు పిలుపునిచ్చిన స్వామి వివేకానంద జన్మదినమైన జనవరి 12వ తేదీన యువజన దినోత్సవం జరుపుకుంటున్నట్టే 2009ని యువజన సంవత్సరంగా జరుపుకుందాం. స్వామి వివేకానంద వంటి మహనీయుల ఆశయాలను నెరవేరుద్దాం. వారికి తగినవారసులమని నిరూపిద్దాం!\nసంపాదకుడు : విశ్వం\nVisit us at: http://www.chandamama.com/telugu",
            "book_page_end": 5,
            "story_id": "2009_01_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "కలియుగ కల్పవృక్షం",
            "book_page_start": 7,
            "pdf_page_start": 7,
            "pdf_page_end": 10,
            "author": "డా. గంగిశెట్టి శివకుమార్",
            "genre": "నీతి కథ",
            "moral": "కష్టపడి పనిచేస్తేనే కోరికలు నెరవేరుతాయి; శ్రమ విలువ తెలియాలి.",
            "keywords": [
                "కలియుగ కల్పవృక్షం",
                "శ్రమ విలువ",
                "గోవిందుడు",
                "మామిడి తోట",
                "రైతు"
            ],
            "characters": [
                "గోవిందుడు",
                "పండితుడు",
                "రైతు",
                "రైతు భార్య",
                "పళ్ళ వ్యాపారి"
            ],
            "locations": [
                "కొండపాలెం",
                "రాఘవపురం",
                "ఇంద్రాద్రి కొండలు"
            ],
            "content": "కొండపాలెంలోని గోవిందుడు నా అన్నవాళ్ళు లేని అనాథ. అతడు ఒకనాడు బతుకు తెరువుకోసం బయలుదేరి రాఘవపురం సమీపించేసరికి బాగా అలిసి పోయాడు. ఊరి పొలిమేరలో ఉన్న గ్రామదేవత గుడి ముందు కాస్సేపు సేదదీరడానికి కూర్చున్నాడు. కొంతసేపటికి గుడిపూజారితో మాటలు కలిశాయి. గోవిందుడు పని వెతుక్కుంటూ ఆ ఊరు వచ్చాడని గ్రహించిన పూజారి, “సమయానికి వచ్చావు. బావిలో నీళ్ళు తోడి, గుడిని శుభ్రం చేయడానికి మనిషికోసం చూస్తున్నాను. నువ్వు ఆ పనులు చేశావంటే నెలకు రెండు వరహాలు జీతం,” అన్నాడు.\nఊళ్ళో అడుగు పెట్టీ పెట్టగానే పని దొరికింది. ఎందుకు కాదనడం? ఇంతకన్నా మంచి పని దొరికేవరకు ఇక్కడే ఉందాం, అని ఆలోచించిన గోవిందుడు అందుకు సరేనన్నాడు.\nరోజూ ఉదయం బావిలో నీళ్ళుతోడి గుడి వాకిలి కడిగేవాడు. గుడి ఆవరణలో చెట్లకు నీళ్ళు పోసేవాడు. సాయంత్రం ఆవరణ అంతా నీళ్ళు చల్లి చల్లబరచేవాడు. జీతంతో పాటు రెండు పూటలా ప్రసాదం దొరికేది. రాత్రి సమయంలో గుడి అరుగు మీదే పడుకునేవాడు.\nఅంతా బాగానే ఉందికాని, గుడికి వచ్చే కొత్త దంపతులను చూసినప్పుడు, అతడు తనూ పెళ్ళి చేసుకోవాలనీ, ఒక ఇల్లు కట్టుకుని సంతోషంగా జీవించాలనీ కలలు గన సాగాడు.\nఇలా ఉండగా దేవీ నవరాత్రుల సందర్భంలో గుడిలో పురాణ కాలక్షేపానికి ఒక పండితుడు వచ్చాడు. ఆయన ఒకనాడు కథ చెబుతూ కల్పవృక్షం గురించి ప్రస్తావించాడు. కల్పవృక్షం కోరిన కోర్కెలను తీరుస్తుందని చెప్పాడు.\nపఠనం పూర్తిచేసి పండితుడు విశ్రాంతి తీసుకుంటూన్న సమయంలో గోవిందుడు ఆయన దగ్గరికి వెళ్ళి నమస్కరించి, \"ఆ కల్పవృక్షం ఎక్కడ ఉంటుందో చెప్పగలరా స్వామీ,” అని అడిగాడు.\n“అది దేవలోకంలో ఉంటుంది,” అన్నాడు పండితుడు.\n“అరరే. అది భూలోకంలో ఉండదా?” అని అడిగాడు గోవిందుడు ఆశాభంగానికి లోనైన వాడిలా.\n\"ఎందుకు ఉండదూ? ఉంటుంది! అయితే దాన్ని కలియుగ కల్పవృక్షం అంటారు,\" అన్నాడు పండితుడు.\n“అది ఎక్కడ ఉంటుందో మీకు తెలుసా స్వామీ? చెప్పండి, \" అని అడిగాడు గోవిందుడు ఆత్రుతగా.\n“అది నాకూ స్పష్టంగా తెలియదు నాయనా! అయినా, పడమటి కొండల దిగువ ఉన్న ఇంద్రాద్రి సమీపంలో ఉన్నట్టు పెద్దలు చెప్పగా విన్నాను. అది అనునిత్యం పుష్ప ఫల భరితమై ఉంటుందట!” అన్నాడు పండితుడు.\nతను ఎంతకాలం గుళ్ళో నీళ్ళుతోడినా రెక్కలు ముక్కలు కావడం తప్ప తన కోరికలు తీరవు. అందుకని తెగించాలి. తప్పదు. కలియుగ కల్పవృక్షం జాడ వెతకాలి. తన కోరికలు తీర్చుకోవాలి-అని నిర్ణయించుకుని మరునాడు వేకువ జామున లేచి ఎవరికీ చెప్పా పెట్టా కుండా పడమటి కొండల కేసి బయలుదేరాడు.\nఐదు రోజుల ప్రయాణం తరవాత వాడు పడమటి కొండల దిగువ భాగానికి చేరాడు. అక్కడ ఒక చిన్న గుడిసె, దాని చుట్టూ సాగు చేయబడుతూన్న మామిడి చెట్లూ ఉన్నాయి. చెట్లకు పాదులు తీస్తూ ఒక రైతూ, ఆ పాదుల్లో నీళ్ళు పోస్తూ ఇద్దరు ఆడవాళ్ళూ కనిపించారు. వాళ్ళు చూడడానికి తల్లీ కూతుళ్ళులా ఉన్నారు.\nగోవిందుడు రైతు దగ్గరికి వెళ్ళి, “అయ్యా, నేను చాలా దూరం నుంచి వస్తున్నాను. పడమటి కొండల్లో కలియుగ కల్పవృక్షం ఉందని పురాణం పండితుడు చెప్పగా విని, దాన్ని వెతుక్కుంటూ వచ్చాను. దాని జాడ నువ్వే మైనా చెప్పగలవా? చూస్తూంటేచాలా కాలంగా మీరు ఇక్కడే ఉన్నట్టున్నారు,” అన్నాడు.\nరైతు తలపైకెత్తి చూసి నిట్టూర్చి, “నేనూ ఒకప్పుడు కలియుగ కల్పవృక్షాన్ని వెతుక్కుంటూ ఇక్కడికి వచ్చినవాణ్ణి. ఎంత వెతికినా దాని జాడ కనిపించలేదు. ఇప్పుడు నువ్వు వచ్చావు గనక, ఇక ఇద్దరం కలిసి వెదుకుదాం. కనబడిందంటే ఇద్దరి కోరికలూ తీరుతాయి. అంతవరకు మామిడి తోట సాగులో నువ్వు సాయపడాలి. అదిగో కనబడే ఆ వాగు నుంచి ఏతం వేసి చెట్లకు నీరు పారించడానికి సాయపడాలి. నీ శ్రమకు తగ్గ ఫలితం ఉంటుంది, సరేనా?” అన్నాడు.\n“ఇక్కడా నీళ్ళుతోడే పనేనా? అయినా కల్పవృక్షం వెతకడంలో తోడువస్తానంటున్నాడు కదా,” అనుకుని గోవిందుడు అందుకు సరే అన్నాడు.\nఆ రోజు నుంచి రైతుతో కలిసి వాగు నుంచి బొక్కెనతో ఏతం వేసి మామిడి చెట్లకు నీరు పారించడం, తీరిక సమయంలో అడవిలోకి వెళ్ళి కలియుగ కల్పవృక్షాన్ని వెతకడం చేసే వాడు. ఇలా రెండు మూడేళ్ళు గడిచి పోయాయి గాని, కల్పవృక్షం జాడకనిపించలేదు. గోవిందుడు రైతు కుటుంబంలో ఒకడుగా కలిసి పోయాడు.\nఆయేడు మామిడి చెట్లు పూతపూసి తొలి కాపు విరగకాశాయి. పళ్ళు తింటే చెప్పలేనంత తియ్యదనం!\nఒకనాడు పళ్ళ వ్యాపారి ఒకడు సేవకుడితో కలిసి రాజధానికి వెళుతూ, మామిడి తోట వద్ద కాస్సేపు విశ్రాంతికని ఆగాడు. రైతు అతడికి తినడానికి రెండు మామిడి పళ్ళిచ్చాడు. ఆ పళ్ళ రుచి చూసిన వ్యాపారి, “ఈ కాపంతా నాకిచ్చెయ్. నువ్వడిగినంత డబ్బు ఇస్తాను. వీటిని రాజుగారి అంతఃపురానికి పంపిణీ చేసి నేనూ కొంత లాభం గడిస్తాను,” అన్నాడు.\nరైతు తన కష్టానికి తగ్గ ఫలితం లభించిం దని సంతోషించి అలాగే నన్నాడు. వర్తకుడు రైతు అడిగిన ధనం ఇచ్చి, రెండు మూడు రోజుల్లో బండ్లతో వచ్చి పళ్ళను దించుకు పోగలనని చెప్పి వెళ్ళాడు.\nతన కష్టానికి రెండింతలు ఫలితం లభించే సరికి రైతుకు చాలా ఆనందం కలిగింది. ఆయన పక్కనే నిలబడ్డ గోవిందుడితో, “ఈ ఫలితంలో నీకూ భాగం ఉన్నది,” అంటూ కొంత డబ్బును గోవిందుడి చేతిలో పెట్టాడు.\nగోవిందుడు సంతోషపడకుండా, “ఈ డబ్బుతో నా కోరికలు తీరవు. కల్పవృక్షం జాడను ఇంతవరకు నువ్వు చూపలేకపోయావు,” అన్నాడు నిష్ఠూరంగా.\n\"కల్పవృక్షం జాడ నీకిప్పుడే కనబడింది. అయితే, నువ్వే దాన్ని గమనించలేదు,\" అన్నాడు రైతు.\n\"కల్పవృక్షమా! ఎక్కడ?\" అని అడిగాడు గోవిందుడు ఆత్రుతగా.\n\"కల్పవృక్షం అంటే కోరిన కోరికలు తీర్చేదే కదా! నువ్వు చెట్లకు నీళ్ళు పారించావు. అవి నీకు డబ్బిచ్చాయి. ఈ డబ్బుతోనే నీ కోరికలన్నీ తీరకపోవచ్చు. అయితే, ఇలాగే కష్టపడ్డా వంటే క్రమంగా నీ కోరికలన్నీ నెరవేరుతాయి. అప్పుడు ఇవి కల్పవృక్షాలే కదా. వాటిని మనం ప్రేమగా పెంచుకుంటే, అవి మన కోరికలన్నిటినీ తీరుస్తాయి,” అన్నాడు రైతు.\n“అయితే, నువ్వు కల్పవృక్షం కోసమే ఇక్క డికి వచ్చాననడం, నాకు దాని జాడ చూపిస్తా నడం అంతా అబద్ధమన్న మాట!\" అన్నాడు గోవిందుడు.\n“అవును. అయినా నిన్ను మోసం చెయ్యా లన్నది నా ఉద్దేశం కాదు. నేనూ నీలాగే వయ సులో కష్టపడకుండా పైకిరావాలని గాలి మేడలు కట్టి, తెలియని వ్యాపారాలెన్నో చేసి, తండ్రి ఇచ్చిన ఆస్తిపాస్తులను కరగదీశాను. అంతా అయిపోయాక గాని నిజం తెలిసిరా లేదు. ఆ తరవాత కాయకష్టాన్ని నమ్ముకు న్నాను. నువ్వూ నాలాంటి వాడివేనని తెలిశాక, నిన్ను దారిలో పెట్టాలనీ, శ్రమ విలువ నీకు తెలియజేయాలనీ అబద్ధం చెప్పాను,” అన్నాడు రైతు.\nగోవిందుడు నివ్వెరపోయి మరేమీ మాట్లాడ లేకపోయాడు. ఇంతలో గుడిసెలో నుంచి వెలుపలికి వచ్చిన రైతు భార్య, \"ఇంకా ఎందుకు విషయం దాస్తావు. మనసులో ఉన్నది చెప్పరాదూ,\" అన్నది భర్తతో.\nరైతు తల పంకించి, “గోవిందా, నువ్వు ఇక ఎక్కడికీ వెళ్ళనవసరం లేదు. మాతోనే ఉండు. నీకు సమ్మతమైతే మా కూతురునిచ్చి పెళ్ళి చేస్తాం. ఇక మీదట నువ్వు పనివాడివి కావు; యజమానివి,” అన్నాడు.\nగోవిందుడు కొంతసేపు ఆలోచించి సరే అన్నాడు. ఆ విధంగా అతడి తొలికోరిక నెర వేరింది. ఇంటిల్లిపాదీ కష్టం ఫలించడంతో మరి కొంత కాలానికి గోవిందుడు తోట మధ్య చిన్న ఇల్లు కట్టుకున్నాడు. రెండో కోరికా నెరవేరింది. పిల్లాపాపలతో హాయిగా బతకసాగాడు.",
            "book_page_end": 10,
            "story_id": "2009_01_02",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "రాజ్యాంగశిల్పికి స్ఫూర్తినిచ్చిన క్రికెట్ క్రీడాకారులు!",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "చారిత్రక వ్యాసం",
            "moral": "సామాజిక అసమానతలను అధిగమించి ముందుకు సాగడానికి స్ఫూర్తి ముఖ్యం.",
            "keywords": [
                "అంబేద్కర్",
                "క్రికెట్",
                "దళితులు",
                "పాల్వంక బలూ",
                "గణతంత్ర దినోత్సవం"
            ],
            "characters": [
                "డా. బి.ఆర్. అంబేద్కర్",
                "పాల్వంక బలూ",
                "శివరాం",
                "గణ్పత్",
                "విఠల్"
            ],
            "locations": [
                "భారత దేశం",
                "బొంబాయి",
                "ధార్వాడ్"
            ],
            "content": "స్వాతంత్ర్యోద్యమంలోనూ, అస్పృశ్యులుగా భావించబడ్డ దళితజనోద్ధరణకూ డా. బి.ఆర్. అంబేద్కర్ నిర్వహించిన పాత్ర, అందించిన సేవలు అమూల్యమైనవి. కానువంట్ అసెంబ్లీ రూపొందించిన రాజ్యాంగం అమలులోకి రావడంతో 1950 జనవరి 26వ తేదీ మనదేశం గణతంత్ర రాజ్యం (రిపబ్లిక్) అయింది. రాజ్యాంగ రచనలో ప్రధాన పాత్ర వహించిన రాజ్యాంగ శిల్పి అంబే ద్కర్. ఆయన సాంఘిక దురన్యాయానికి గురైన దళిత వర్గంలో పుట్టినప్పటికీ ఆ అవరోధాలన్ని టినీ అధిగమించి ఉన్నత స్థాయికి ఎదిగిన మేధావి.\nఎవరైనా సరే ఉన్నతస్థాయికి చేరడానికి స్ఫూర్తి కీలకపాత్ర వహిస్తుంది. ఆ విధంగా అంబేద్కర్కు స్ఫూర్తినిచ్చినవారు పలువురున్నారు. వారిలో ముఖ్యమైనవాడు ధార్వాడ్ చమార్ (చర్మకారుల) వర్గానికి చెందిన క్రికెట్ క్రీడాకారుడు పాల్వంక బలూ. అతడు దళిత కులంలో పుట్టినప్పటికీ 2 0 వ శతాబ్ది తొలిదశలో మన దేశానికి చెందిన ఉత్తమ బౌలర్ గా కీర్తిగాంచాడు. అతడు తన ప్రతిభకు మెరుగులు దిద్దుకోవడానికి డెక్కన్ జిమ్కానా క్లబ్ను ఆశ్రయించాడు. క్రమంగా అతడి సోదరులు శివరాం, గణ్్పత్, విఠల్ నేర్పరులైన క్రికెట్ ఆటగాళ్ళుగా పేరుగాంచారు. 1923లో సుప్రసిద్ధమైన విజయాన్ని సాధించిన టీమ్ లీడర్ విఠల్ను ఉన్నత వర్గాలకు చెందిన సహక్రీడాకారులు భుజాల మీదికెత్తుకున్నారు!\nదళితులైన ఆ అన్నదమ్ములు అంబేద్కర్ మనసులో స్ఫూర్తి కళికను రగిలించారు. వారిని తలుచుకున్నప్పుడల్లా అంబేద్కర్ హృదయం ఎంతో గర్వంతో నిండి పోయేది. అంబేద్కర్ బొంబాయిలో ఉపన్యాసకుడయ్యాక, తన కలల సాఫల్యానికి అవరోధాలన్నిటినీ అధిగమించి విజయాన్ని సాధించిన ఆ క్రీడాకారుడికి అభినందన సభలు ఏర్పాటు చేశాడు!\nజనవరిలో గణతంత్ర దినోత్సవాలు జరుపుకుంటూన్న ఈ శుభతరుణంలో ఆ వీరులను స్మరించుకోవడం మన కర్తవ్యం. ఈనాటికీ మన సమాజంలో రకరకాల అసమానతలు, దుర న్యాయాలూ, అక్కడక్కడా కొనసాగుతూనే ఉన్నాయన్న విషయం మరిచి పోకూడదు. బంతిని చేపట్టిన ఒక వీరుడు జాతి భవితవ్యాన్నే మార్చగలిగాడు. మరి మార్పు అంతటితో ఆగి పోకుండా పురోగమించడానికి మనమందరం దీటుగా ముందడుగు వేద్దాం!",
            "book_page_end": 11,
            "story_id": "2009_01_03",
            "raw_genre_backup": "చారిత్రక వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "పాతాళదుర్గం-6",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ధారావాహిక/సాహసం",
            "moral": "చందమామ బృందం",
            "keywords": [
                "పాతాళదుర్గం",
                "రాజద్రోహం",
                "కుంభీరుడు",
                "కాలశంబరుడు",
                "మంత్రదండం"
            ],
            "characters": [
                "ఉగ్రసేనుడు",
                "గంగాధరుడు",
                "ధూమకుడు",
                "సోమకుడు",
                "కుంభీరుడు",
                "కాలశంబరుడు",
                "జయంతుడు"
            ],
            "locations": [
                "కదంబరాజ్యం",
                "పాతాళదుర్గం",
                "గుహ"
            ],
            "content": "[కుంభీరుడూ, కాలశంబరుడూ చెరొక గుహలోకీ పారిపోయారు. సోమకుడు చెట్టు గుబురు కొమ్మపై నుంచి కంఠానికి గురిపెట్టి విడిచిన బాణం కదంబరాజు ఉగ్రసేనుణ్ణి భుజం మీద గాయపరిచింది. ఉగ్రసేనుడు రాజద్రోహులని ప్రకటించిన ధూమక సోమకులకు, కుంతలదేశ మంత్రి గంగాధరుడు అభయం ఇచ్చాడు. వాళ్ళిద్దరూ చెట్టుకొమ్మల్లో నుంచి ఆనందంతో కిందికి దూకారు. -తరవాత]\nధూమక సోమకులను చూస్తూనే, కదంబ రాజు ఉగ్రసేనుడు కంపించిపోతూ, “మహా మంత్రీ! వీళ్ళకు మీరు అభయప్రదానం చేయటం ఏమీ బాగాలేదు. వీళ్ళు అరాజక వాదులు. ఒక రాజుకు ద్రోహం తలపెట్టిన వాళ్ళు మరో రాజుకు ద్రోహం చెయ్యరన్న నమ్మకం ఏమిటి?” అన్నాడు.\nఇంతలో ధూమకసోమకులిద్దరూ మంత్రి గంగాధరుడి ముందుకు పరిగెత్తుకుంటూ వెళ్ళి, ఆయన ముందు సాష్టాంగ పడి పోయారు. గంగాధరుడు వాళ్ళను లేవవల సిందిగా ఆజ్ఞాపించి, “ఇప్పుడు మీరిద్దరూ నిజమైన యోధుల్లా కనిపిస్తున్నారు. మీరు పితృ భ్రాతృహంతకులన్న మాట నేనేమాత్రం నమ్మలేదు. మీకు యోధులకు తగిన దుస్తులు ఇప్పిస్తాను. మహారాజును గాయ పరిచిన వాళ్ళు మీ ఇద్దర్లో ఎవరు?” అని అడిగాడు.\n“ప్రభూ! ఈ దుష్టరాజు కంఠానికి గురి చేసి బాణం వదలమన్నాను కాని, సోమకుడు జాలి తలిచి భుజానికి తగిలేలా బాణం కొట్టాడు, రాజు బతికిపోయాడు,” అన్నాడు ధూమకుడు.\nసోమకుడు కళ్ళెర్రచేసి ఉగ్రసేనుడి కేసి తిరిగి ఏమో అనబోయేంతలో మంత్రి గంగా ధరుడు చేయెత్తి అతణ్ణి వారించి, ఉగ్రసేను డితో, “మహారాజా! వీళ్ళు మీ ప్రాణానికి పగ బట్టిన తాచుపాముల్లాంటి వాళ్ళు. మీరు వాళ్ళపై అత్యాచారం చేశారు. వాళ్ళు మిమ్మల్ని గాయపరిచి పగ తీర్చుకున్నారు. సరికి సరి. పగను కొనసాగించడం ఉభయులకూ క్షేమం కాదు. ఇప్పుడు వాళ్ళను క్షమించానని ఒక్క మాట అనండి. ఈ పగ ఇంతటితో తీరి పోతుంది,” అన్నాడు.\n“మహామంత్రీ! కొంచెం ఆలోచించండి. విశ్వాస ఘాతకులైన రాజద్రోహుల్ని క్షమించ టమా? అదెలాంటి రాజనీతి? వీళ్ళు పన్నులు చెల్లించ వద్దని రైతులను రెచ్చగొట్టిన తిరుగుబాటుదార్లు,” అన్నాడు ఉగ్రసేనుడు కోపంగా.\n“ప్రభూ! ఈ ఉగ్రసేనుడికీ, ఇతడి మంత్రికీ పరిపాలన అంటే పన్నులు వసూలు చేయటం అన్న అర్థం తప్ప మరొకటి తెలియదు. పారి పోయారు గాని లేకపోతే, ఆ కుంభీరుడి దగ్గిరా, కాలశంబరుడి దగ్గిరా కూడా పన్నులు వసూలు చేసేవాడే ఈ రాజు!\" అన్నాడు ధూమకుడు పళ్ళు కొరుకుతూ.\nకుంభీరుడూ, కాలశంబరుడూ అన్న పేర్లు వింటూనే మంత్రి గంగాధరుడు ఆశ్చర్య పడి, “వాళ్ళిద్దరూ ఎవరు? మహారాజు గారి పుత్రికను అపహరించుకు పోయిన రాక్ష సులా?” అని ప్రశ్నించాడు.\nధూమకసోమకులు రాత్రి గుహల ముందు జరిగినదంతా మంత్రి గంగాధరుడికి చెప్పారు. కుంభీరుడంతటి మహారాక్షసుణ్ణి ఎదిరించి, తన మంత్రదండంతో అతడి కొమ్ము విరగ గొట్టిన కాలశంబరుడు చాలా గొప్ప మంత్ర వేత్త అయి వుంటాడని గంగాధరుడు భావిం చాడు. అంతేకాక, ఆ మాంత్రికుడు రాక్షసు డితో అన్న మాటలు, 'నేనిక్కడ ఒక మహా వీరుడికి మూలికా వైద్యం చేసి గాయాలు మాన్పి...' - ఆ గాయపడినవాడు తన పుత్రుడు శశికాంతుడెందుకై ఉండకూడదు? ఈ అనుమానం రాగానే గంగాధరుడు, ధూమక సోమకులను, అతడు కనిపించిన గుహను చూపెట్టమన్నాడు.\nధూమకసోమకులు గుహల కేసి బయలు దేరారు. మంత్రి గంగాధరుడు కొద్దిమంది సైనికులతో వాళ్ళను అనుసరించాడు. ఉగ్ర సేనుడు కూడా మూలుగుతూ వాళ్ళ వెనగ్గా నడిచాడు. ధూమకసోమకులిద్దరూ గుహల ముందు నిలబడి, \"ప్రభూ! మాంత్రికుడు ఈ గుహలో నుంచి బయటికివచ్చి, చేతికి బాణం తగలగానే లోపలికి పరిగెత్తాడు. ఇది కుంభీరుడు రాకుమారితో ప్రవేశించిన గుహ!” అని చూపెట్టారు.\n“ఆ రాక్షసుణ్ణి చుట్టుముట్టి పట్టుకోవాలి, మహామంత్రీ! ఇక్కడ ఆజ్ఞలివ్వవలసింది తమరని సెలవిచ్చారు గనక, సైనికుల్ని హెచ్చ రించండి,” అన్నాడు ఉగ్రసేనుడు.\n“మహారాజా! ఆ రాక్షసుడూ, మాంత్రి కుడూ ఇంకా గుహల్లోనే దాగి వుండేటంత బుద్ధిహీనులని నేననుకోను. అయినా మన జాగ్రత్తలో మనం వుండటం మంచిదే,” అంటూ మంత్రి గంగాధరుడు సైనికులను హెచ్చరించాడు.\nసైనికులు కొందరు ఈటెలు బారుచేసి రాక్షసుడు పోయిన గుహలోకి బెదురు బెదురుగా ప్రవేశించారు. గుహ అంధకార మయంగా ఉన్నది. దివిటీలు వెలిగించి కత్తులూ, ఈటెలూ సిద్ధంగా పట్టుకుని గుహలో కొంత ముందుకు వెళ్ళేసరికి, హఠాత్తుగా ముందున్న వాళ్ళ మీదికి ఒక నల్లని ఆకారం పై నుంచి దూకింది. ఆ వెంటనే గగ్గోలు ప్రారంభమై గుహ నుంచి బయట పడేందుకు సైనికులు తొక్కిసలాడి, “రాక్ష సుడు! రాక్షసుడు!\" అంటూ కేకలు పెడుతూ బయటికి పారిపోయి వచ్చారు.\nమంత్రి గంగాధరుడు వాళ్ళను ఆపి, “రాక్షసుణ్ణి మీరు చూశారా? వాడేమైనా మీదికి వచ్చాడా? లేక వాడి అరుపు విన బడిందా?” అని ప్రశ్నించాడు.\n“గుహంతా కన్నుపొడుచుకున్నా కానరా నంత చీకటి, ప్రభూ. కీబాగీబా అంటూ ఏవో మోతలు వినబడినై. అయినా, తెగించి ఇంకా ముందుకు వెళ్ళాం. మాటాపలుకూ ఏ హెచ్చరికా లేకుండా వాడు ముందు నడు స్తున్న ఇద్దరు దివిటీల వాళ్ళ మీద నిలువునా దూకేసి గావుపట్టు పట్టాడు,” అన్నాడు సైనికుల్లో ఒకడు.\nఅంతలో ఒక ప్రమాదం. ఈ లోపల ధూమక సోమకులు గుహలో కొంతదూరం వెళ్ళేసరికి, పోల్కొ, “అయ్యో, రక్షించండి! బాబో, కాపాడండి!” అంటూ సైనికులు చెప్తున్న అరుపులు వినిపించినై.\nధూమకసోమకులు ఒక్కక్షణం ధైర్యం చెడిరి ఒకరి మొఖాలకేసి ఒకరు చూసుకున్నారు. రెక్కపకపకలాడుతున్న సైనికులిద్దర్ని వీరుకులకు రాయి, న్న ధ్వనులు వినిపించినై. కాని, అంతలో సోమకుడు ధైర్యం ధరించి, “ధూమా! మనకు భయమేంటి? మన గ్రామా దేవత కాపాడుతుంది తప్పక తెలుసు! 'ఓం' శక్తే కాపా డుమా!” అంటూ ముందుకు దూకి కత్తిని వాడా డు.\nమంత్రి గంగాధరుడికి ఇవి ఏమీ నమ్మదగిన మాటలు కనిపించలేదు. ఏది ఏమైనా ఇద్దరు సైనికులు గుహలో ప్రమాదంలో వున్నారు. అతడు తన సైనికుల నాయకుణ్ణి పిలవ బోయి, ధూమక సోమకులిద్దరూ గుహకు వెళ్ళిగా పట్టువడిన సైనికుల్ని రక్షించి తీసుకుర మని, “ఓయ్, కుంభీర రాక్షసా! మమ్మల్ని కాపాడకు!” అంటూ ఒక్క గెంతున గుహలోకి పరిగెత్తారు.\nవాళ్ళ సాహసం చూసి మంత్రి గంగాధ రుడూ ఆశ్చర్యపోయాడు. రాజు ఉగ్రసేనుడు దేహశక్తి దొరికితేనే \"నా కుమార్తెను క్షమించమని చెబుతాను, వెళ్ళి తెమ్ము రండి, మీ రాజద్రోహాన్ని క్షమిస్తాను,” అంటూ కేక పెట్టాడు.\nమంత్రి గంగాధరుడు గుహలోకీ ప్రవేశం చేయగానే, దివిటీలు వేసుకొని సైనికులు నడువగా చూసి, వారికి ఆభయమిస్తూ, గొం తును అరుస్తున్న సైనికుల్ని రక్షించి, తీసుక రమ్మన్నాడు.\nవెలుపలికి రాగానే ఇద్దరు సైనికుల్ని రక్షించి తీసుకొచ్చా డు. ఆ సైనికులకి ఏమీ కాలేదు. వాళ్ళు కళ్లు మూసు కుని, ఎదో రాక్షసుడు తనని పట్టుకున్నాడ నుకుని వుంటాడు. కాని, నిజానికి అక్కడ కేవలం పెద్ద ఆక రం వున్న ఒక పాము మాత్రమే వుంది. దానిని చంపి, పార వేయించాడు. మతిపోయి సైనికుడు గొం తును అరుస్తున్న వాడిని కొందరు పట్టుకుని బయటికి లాక్కొచ్చారు.\nమంత్రి గంగాధరుడు కొందరు సైనికు లతో అక్కడికి వచ్చి, రక్తపు మడుగులో విల విలా కొట్టుకుంటున్న కొండచిలువనూ, నెత్తురోడుతున్న కత్తులతో నిలబడి వున్న ధూమక సోమకులనూ చూసి, “రాక్షసు డెక్కడ?” అని ప్రశ్నించాడు.\n“ఇక్కడ రాక్షసుడెవడూ లేడు, ప్రభూ! మీ సైనికులు చీకట్లో హఠాత్తుగా మీది కురి కి న కొండచిలువను చూసి, రాక్షసుడనుకు న్నారు,” అన్నాడు ధూమకుడు.\n“రాక్షసులు మాయావులు. వాళ్ళు కావాలనుకున్న రూపం క్షణాల మీద వచ్చే స్తుంది. ఆ కుంభీరుడే ఈ కొండచిలువ రూపం ధరించి వుంటాడు. నా కుమార్తె ఎక్కడ?” అంటూ రాజు ఉగ్రసేనుడు కీచు మన్నాడు.\nమంత్రి గంగాధరుడు ఉగ్రసేనుడి భుజం మీద చేయివేసి సముదాయిస్తూ, “మహా రాజా! మీరు ఈ చీకటి గుహలోకి ఎందు కొచ్చారు? బయట చల్లగాలిలో కొంచెం విశ్రాంతి తీసుకోండి. మీ కుమార్తెను అపహ రించుకుపోయిన రాక్షసుడు ఈ గుహలో ఎక్కడున్నా, వెతికి పట్టుకునే బాధ్యత నాది, ” అన్నాడు.\nఇంతలో ధూమకసోమకులు దివిటీలు తీసుకుని గుహలో కొంతదూరం వెళ్ళి, అది మూడు నాలుగు సొరంగ మార్గాలుగా చీలి పోవటం చూశారు. ఆ మార్గాలన్నీ కొండ దిగువకూ, అరణ్యంలోకీ; ఎటు కావాలంటే అటు వెళ్ళేందుకు వీలుగా వున్నవి. రాక్షసుడు ఈ మార్గాల్లో ఏదో ఒకటి ఎన్నుకుని పారి పోయి వుంటాడని వాళ్ళు గ్రహించారు. తర వాత వాళ్ళు తిరిగి వచ్చి, గంగాధరుడికి ఆ విషయం చెప్పారు.\nగంగాధరుడు నిరుత్సాహంగా తలవూపి, “సరే, ప్రస్తుతానికి చేయగలిగిందేమీలేదు. ఆ మాంత్రికుడు కనిపించిన గుహ ఎలా వున్నదో చూద్దాం పదండి,” అన్నాడు.\nఅందరూ గుహనుంచి బయిటికి వచ్చారు. కొండచిలువ సగం మింగి వదిలిన సైనికుణ్ణి కొందరు భుజానికెత్తుకున్నారు. మతిపోయి అరుస్తున్న రెండవ సైనికుణ్ణి కొందరు సైని కులు నడుముకు తాడు కట్టి బయటికి లాక్కొచ్చారు.\nమాంత్రికుడు కాలశంబరుడు కనిపించిన గుహ ఏమంత చీకటిగా లేదు. ఎక్కణ్ణుంచో కొంతవెలుగు గుహలో ప్రవేశిస్తున్నది. ధూమక సోమకులు ముందు గుహలో ప్రవేశించారు. వారికి కొంచెం వెనగ్గా మంత్రి గంగాధరుడు వెళ్ళాడు. లోపలవున్న గుడ్డి వెలుగులో వారికి క్రూరమృగాలేవో తిని వదిలిన ఒక మానవ కళేబరం కనిపించింది. దాన్ని చూస్తూనే గంగాధరుడు ఒక్క దూకున ముందుకు వెళ్ళి, కళేబరాన్ని పరీక్షించి చూసి, “ఇది, జయంతుడి శవం! ఈ ప్రాంతాల మరే చైనా...\" అంటూ చుట్టూ కలయ చూడాడు.\nఆ సమయంలో అతడి కళ్ళల్లో నీళ్ళు తిరగటం ధూమకసోమకులకు కనిపించింది. వాళ్ళిద్దరూ గుహలో కొంతదూరం వెళ్ళేసరికి ధూమకుడికి మెరుస్తూ ఒక వస్తువు కన బడింది. వాడు దాన్ని పైకెత్తి చూశాడు. అది కాలశంబరుడి మంత్రదండం! ఆ క్షణంలో ధూమకుడికి కలిగిన ఆనందం అంతా ఇంతా కాదు. వాడు మంత్రదండాన్ని చేతిలో గిరగిరా తిప్పుతూ, మంత్రి గంగాధరుడి దగ్గిరకు వచ్చి, \"ప్రభూ! మాంత్రికుడు కూడా గుహ లోంచి పారిపోయాడు. ఇది, ఆ కాలశంబ రుడి మంత్రదండం, నాకు దొరికింది! \" అంటూ మంత్రదండాన్ని గంగాధరుడికి చూపించాడు.\n“నీకు దొరికింది గనక అది నీదే! దీనిలో అద్భుతశక్తులుండవచ్చు,\" అంటూ మంత్రి గంగాధరుడు గుహనుంచి బయటికి వచ్చి, విచారంగా ఒక రాతిమీద కూర్చుని వున్న రాజు ఉగ్రసేనుణ్ణి సమీపించి, “మహారాజా! విచా రించకండి. మనిద్దరం దురదృష్టవంతులమే. మీరు ఒక్కగానొక్క కుమార్తెను కోల్పోయారు, నేనూ నా ఒక్కగానొక్క కుమారుణ్ణి పోగొట్టు కున్నాను. ఆ రాక్షసుడూ, మాంత్రికుడూ ఎక్కడున్నారో తెలిస్తే తప్ప....” అంటూన్నం తలో కదంబదేశ మంత్రి ఒళ్ళంతా గాయా లతో, చిరిగిపోయిన దుస్తులతో గుర్రం మీద వేగంగా అక్కడికి వచ్చి, \"మహారాజా! నాశనం! సర్వనాశనం!\" అంటూ గుర్రం మీంచి చప్పున దిగబోయి, కాలు రికాబులో చిక్కు కోవటంతో దభిమంటూ వెల్లికిలా కింద పడిపోయాడు.\n-(ఇంకావుంది)",
            "book_page_end": 18,
            "story_id": "2009_01_04",
            "raw_genre_backup": "ధారావాహిక/సాహసం",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "శశికళ నిర్ణయం",
            "book_page_start": 19,
            "pdf_page_start": 19,
            "pdf_page_end": 24,
            "author": "గుండ్రాతి సుబ్రహ్మణ్యంగౌడు",
            "genre": "బేతాళ కథ",
            "moral": "శరీరం కన్నా ప్రాణం ప్రధానం. ధర్మబద్ధమైన నిర్ణయం పర్యవసానాలకు భయపడదు.",
            "keywords": [
                "విక్రమార్కుడు",
                "బేతాళుడు",
                "పరకాయ ప్రవేశం",
                "శశికళ",
                "నవనీతుడు"
            ],
            "characters": [
                "విక్రమార్కుడు",
                "బేతాళుడు",
                "జక్కన్న",
                "నవనీతుడు",
                "శశికళ",
                "సుధాముడు",
                "ఆదిమూల సిద్ధుడు"
            ],
            "locations": [
                "మాణిక్యపురి",
                "జగన్నాధపురం",
                "హస్తగిరి",
                "మకరందవనం",
                "వింధ్యాటవి"
            ],
            "content": "పట్టువదలని విక్రమార్కుడు చెట్టువద్దకుతిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \"రాజా, నువ్వు దృఢచిత్తుడి వనడంలో నాకు ఇసుమంత అనుమానం లేదు గాని, ఎలాంటి నిర్ణయంతో ఇలా శ్రమపడుతున్నావో మాత్రం అంతుబట్టడం లేదు. ఎందు కంటే-ఎవరు ఎప్పుడు ఎలాంటి నిర్ణయాలు తీసుకుంటారో చెప్పడం కష్టం. మరీ ఉద్వేగ పూరిత మనస్కులై ఉన్నప్పుడు తీసుకునే నిర్ణయాలు ఒక్కొక్క సారి అసంబద్ధంగానూ ఉంటాయి. విగత జీవుడైన కాబోయే భర్తను పునర్జీవితుణ్ణి చేయించుకోవడంలో ఉద్వేగానికిలోనై ఘోర తప్పిదం చేసిన శశికళ అనే వధువు కథ చెబుతాను, శ్రమ తెలియకుండా, విను,\" అంటూ ఇలా చెప్పసాగాడు:\nమాణిక్యపురి రాజ్యంలోని జగన్నాధపురం అనే గ్రామానికి చెందిన జక్కన్న అనే కుర్ర వాడికి చదువుపట్ల ధ్యాస, కొత్త విషయాలు తెలుసుకోవాలనే జిజ్ఞాసమెండుగా ఉండేవి. అయితే, వాడి తండ్రి రంగదాసు కొడుకును చదివించలేకపోయాడు. ఎందుకంటే అతడు చేసేది కొండరాళ్ళను భవన నిర్మాణాలకు అనుగుణంగా మలిచే పని. జక్కన్న తల్లి అనా రోగ్యంతో లేవలేని స్థితి ఏర్పడింది. జక్కన్న తల్లికి సేవచేస్తూ వంట చేసి, మధ్యాహ్నం తండ్రి పనిచేసే చోటికి తిండి తీసుకువెళ్ళాలి. ఆ తరవాత తండ్రికి పనిలో సాయపడాలి.\nచదువు మీది ధ్యాస చంపుకోలేక, ఎలా గైనా చదివి తీరాలన్న పట్టుదలతో జక్కన్న ఒకనాడు ఎవరితోనూ చెప్పాపెట్టాకుండా ఇల్లు వదిలిపెట్టాడు. వారం రోజుల పాటు ఎక్కడెక్కడో తిరిగాడు. ఎనిమిదో రోజు మధ్యాహ్నం వాడు ఒక చాగు గట్టు మీది చెట్టు కింద కూర్చుని ఏదో ఆలోచిస్తూండగా, “కాపా డండి, కాపాడండి,\" అన్న కేకలు వినిపిం చాయి. జక్కన్న అటు వైపు తిరిగి చూశాడు. కుర్రవాడొకడు ప్రాణాలకు కొట్టు మిట్టాడుతూ వాగులో కొట్టుకుపోతున్నాడు. జక్కన్న ఒక్క గెంతున వెళ్ళి చేయి అందించి, అతి ప్రయత్నం మీద వాణ్ణి గట్టు పైకి లాగాడు. వాగులో నీళ్ళు తాగడానికి వంగి కాలుజారి పడిపోయిన ఈతరాని ఆ కుర్రవాడి పేరు నవనీతుడు. వాడూ ఇంటి నుంచి పారిపోయి వచ్చినవాడే. అయితే, పారిపోయివచ్చింది చదువుకోమని తల్లిదండ్రులు బలవంతం చేసినందుకు!\nపరస్పర పరిచయాల తరవాత ఇద్దరూ కలసి చేతివృత్తుల వారి వద్ద పనులు చేస్తూ కడుపు నింపుకోసాగారు. ఇద్దరూ క్రమంగా విడదీయరాని మిత్రులయ్యారు.\nఇన్ని కష్టాలలోనూ జక్కన్న పలు గురువు లను ఆశ్రయించి అచంచలమైన దీక్షతో, మిత్రుడు నవనీతుడు రకరకాల పనులు చేస్తూ అందించిన ఆర్థికసాయంతో అనేక విద్యలు నేర్చుకున్నాడు. కాని ఎన్ని విద్యలు నేర్చినా పరకాయ ప్రవేశ విద్యతో సాటిరాదని అతడిలో తీవ్రమైన అసంతృప్తి ఉండేది. అతడొకనాడు నవనీతుడితో, “నాకు చిన్నప్పటి నుంచి పరకాయ ప్రవేశ విద్యను నేర్చుకోవాలని ఉన్నది. ఇరవైయేళ్ళవుతున్నా అది సాధ్యపడ లేదు. ఆ విద్య ఇప్పుడు ఆదిమూల సిద్ధుడికి మాత్రమే తెలుసునని విన్నాను. ఆయన వింధ్యాటవి మధ్య మకరందవనంలో తపస్సు చేసుకుంటున్నాడట. నువ్వూ వస్తావా ఆయన వద్దకు వెళదాం,” అన్నాడు.\nనవనీతుడు అందుకు అంగీకరించడంతో ఇరువురూ కలిసి చాలా రోజులు ప్రయాణం చేసి మకరందవనంలో ప్రవేశించి ఆదిమూల సిద్ధుడి కుటీరం సమీపించారు. మిత్రు లిద్దరూ ధ్యాన నిమగ్నుడై ఉన్న సిద్ధుడికి సాష్టాంగ నమస్కారం చేశారు. సిద్ధుడు కొంత సేపటికి కళ్ళు తెరిచి ఆశీర్వదించగానే జక్కన్న తన మనసులోని కోరికను విన్నవించాడు.\n“అది నెరవేరదు. తిరిగి వెళ్ళవచ్చు,” అన్నాడు సిద్ధుడు కటువుగా.\nమామూలు మనుషుల చేతుల్లో అద్భుత శక్తులు దుర్వినియోగం అవుతాయన్నది సిద్ధుడి నమ్మకం. అందువల్ల తనకు తెలిసిన ఆ విద్యను మరెవరికీ బోధించకూడదనీ, అది తనతో అంతమై పోయినా ఫరవాలేదనీ అతడు అనుకున్నాడు.\n“మహాత్మా, అద్భుత విద్యను అపాత్ర దానం చేయకూడదన్నది తమ మనోగతం కావచ్చు. అయినా ఇంత దూరం వచ్చాంగనక కొంత కాలం తమ సేవలో తరించే భాగ్యాన్న యినా ప్రసాదించండి,” అన్నాడు జక్కన్న.\nసిద్ధుడు అంగీకార సూచకంగా మౌనం వహించడంతో మిత్రులిద్దరూ ఆ క్షణం నుంచి భక్తిభావంతో కుటీరాన్ని శుభ్రం చేయడం, కందమూలాలు, ఫలాలు సేకరించుకు రావడం వంటి పనులు చేయసాగారు. ఆ విధంగా మూడు నెలలు గడిచిపోయాయి.\nఒకనాడు సూర్యోదయమవుతూండగా సిద్ధుడు మిత్రులిద్దరినీ చేర పిలిచి, “ నా జీవ యాత్ర పరిసమాప్తమయ్యే ఘడియ ఆసన్న మయింది. నాకు మాత్రమే తెలిసిన పరకాయ ప్రవేశ విద్య నాతోనే అంతమైపోవడం భావ్యం కాదు. అందువల్ల జక్కన్నకు ఆ మంత్రాన్ని ఉపదేశిస్తాను. అది దుర్వినియోగం కాకుండా చూసుకునే బాధ్యతను కూడా మీకు అప్పగిస్తు న్నాను. ఆ తరవాత అంతా భగవదేచ్ఛ, అంటూ నవనీతుడికేసి చూశాడు.\nఆ తరవాత ఆయన జక్కన్న చెవిలో మంత్రం ఉపదేశించి తుదిశ్వాస విడిచాడు.\nమిత్రులిద్దరూ తిరుగు ప్రయాణమై కొన్నా ళ్ళకు మార్గమధ్యంలోని హస్తగిరి అనే నగరా నికి వచ్చారు. నగర ప్రజలు విచార వదనాలతో ఉండడం చూసి కారణం అడిగారు. నగర పాలకుడు రత్నభూషణుడి ఏకైక సంతానం సుధాముడు. తను స్వారీ చేస్తూన్న గుర్రం బెదిరి కొండ చరియ నుంచి పడదోయడంతో సుధాముడు హఠాన్మరణం పాలయ్యాడు. పుత్రశోకంతో తల్లిదండ్రులు స్పృహ కోల్పో యారు. సంగతి తెలియగానే, “నువ్వుపర కాయ ప్రవేశ విద్యను ఉపయోగించి సుధా ముడి శరీరంలో ప్రవేశించు,\" అన్నాడు నవనీతుడు జక్కన్నతో.\n“అది ఈ సమస్యకు పరిష్కారమెలా అవుతుంది? ఎప్పటికైనా ఆ శరీరాన్ని వదలక తప్పదు కదా?” అన్నాడు జక్కన్న అనుమానంగా.\n\"దుర్ఘటన హఠాత్తుగా జరిగినప్పుడే దుఃఖం భరించరానిదిగా ఉంటుంది. అది పునరావృతమైనప్పుడు దుఃఖభారం అంతగా ఉండదు. కాబట్టి ఇప్పుడు మంచివారైన సుధా ముడి తల్లిదండ్రుల ప్రాణాలు కాపాడడమే మన కర్తవ్యం,\" అన్నాడు నవనీతుడు.\nజక్కన్న మరేమీ మాట్లాడకుండా తను విగతజీవుడై పడి ఉన్నప్పుడు తన శరీరం చెడిపోకుండా ఉండడానికి వీలుగా సిద్ధుడు ఇచ్చిన నిత్యవసంత మూలికను నమిలిమిం గాడు. ఆ తరవాత కాలభైరవాలయానికి వెనక ఉన్న గోతిలో పడుకుని పరకాయ ప్రవేశ మంత్రం జపించి తన శరీరాన్ని వదిలి సుధా ముడి శరీరంలో ప్రవేశించాడు. నవనీతుడు జక్కన్న శరీరాన్ని పొదల మాటున దాచాడు.\nసుధాముడి శరీరంలో కదలిక రావడంతో అందరూ సంతోషించారు. కొడుకు ప్రాణాల తోనే ఉన్నాడని తెలియగానే సుధాముడి తల్లిదండ్రులు లేచి కూర్చున్నారు.\nఅయితే, సుధాముడిగా మారిన తరవాత జక్కన్న జీవితంలో పెనుమార్పు వచ్చింది. అంతకు ముందెన్నడూ కడపునిండా తిండికి కూడా నోచుకోని జక్కన్నకు పంచ భక్ష్య పరమాన్నాలతో షడ్రసోపేత భోజనం. ధరించ డానికి ఖరీదైన దుస్తులు, ఆభరణాలు; పవళిం చడానికి పట్టు పరుపులు. సమకూరాయి. చెప్పిన పనులు చేయడానికి సేవకులు. అన్నిటికన్నా మించి అంతకు ముందే అనుకు న్నట్టు ఆ ఊరి వర్తక ప్రముఖుడి కుమార్తె శశికళతో వివాహం కూడా నిశ్చయమయింది.\nఒక రోజు సాయంకాలం ఎప్పటిలా సంకేత ప్రదేశంలో కలుసుకున్న జక్కన్నకు, \"ఇక నువ్వు సుధాముడి శరీరం నుంచి బయటకు వచ్చెయ్,\" అని సూచించాడు నవనీతుడు.\n\"నేను నేర్చిన విద్యల లక్ష్యమే సుఖాలను అనుభవించడమే కదా? అద్భుతమైన పర కాయ ప్రవేశ విద్య ద్వారా అరుదైన సుఖాలు అమరాయి. వాటి నెలా వదులుకోను?” అంటూ మిత్రుడి సలహాను పెడచెవిని పెట్టాడు జక్కన్న.\nక్రమంగా జక్కన్న స్వార్థానికి తోడు అహం కారం పెరగడంతో అందరితో దురుసుగా ప్రవర్తించసాగాడు. తండ్రి మానసిక క్షోభకు గురయ్యాడు గాని, కొడుకునేమీ అనలేక ఊరుకున్నాడు.\nశశికళతో వివాహానికి మూడు రోజులే ఉందనగా సుధాముడు నగర వీధిలో రథాన్ని అతి వేగంగా నడిపించి వృద్ధుడైన రాజబంధువు మరణానికి కారకుడయ్యాడు.\nరాజభటులు అతణ్ణి రాజు సమక్షానికి తీసుకువెళ్ళారు. విచారణ జరిపించిన రాజు, అతడికి మరణదండన విధించడంతో పాటు అతడి తండ్రిని నగర పాలకుడి పదవి నుంచి తొలగించాడు. సుధాముడి రూపంలో ఉన్న జక్కన్న మొదట కంగారు పడినప్పటికీ సుధాముడి శరీరాన్ని వదిలిపెట్టడానికి ఇది మంచి అవకాశం అనుకున్నాడు. ఉరికంబం ఎక్కించగానే మంత్రం పఠించి శరీరం నుంచి నిష్క్రమించాడు.\nవరుడిగా నిశ్చయించబడిన సుధాముడు మరణ దండనకు గురి కావడంతో శశికళ పట్టరాని దుఃఖంతో తనూ ప్రాణత్యాగానికి పూనుకున్నది.\nఆ సంగతి తెలిసిన నవనీతుడు ఆమెను కలుసుకుని, “నీ కాబోయే భర్త మరణించ లేదు. నిజానికి అతడు సుధాముడు కాడు,\" అంటూ జరిగినదంతా వివరించాడు.\n“ఇప్పుడు నా భర్త ఎక్కడున్నాడు?” అని అడిగింది శశికళ.\n“అతడిప్పుడు నిన్ననే మరణించిన పొరు గూరి వర్తకుడి కుమారుడు శివదత్తుడి శరీరంలో ఉన్నాడు,\" అన్నాడు నవనీతుడు.\n“అద్భుత శక్తిని దుర్వినియోగ పరచగల డని సిద్ధుడు అనుమానించినట్టే జరిగి పోయింది కదా! మరి దీనికి తరుణోపాయం లేదా?” అని అడిగింది శశికళ.\n“ఉన్నది. జక్కన్న దారి తప్పినప్పుడు అతణ్ణి నిలువరించగల మంత్రాన్ని సిద్ధుడు నాకు ఉపదేశించాడు. దాని ద్వారా ప్రస్తుతం శివదత్తుడి శరీరంలో ఉన్న జక్కన్న ప్రాణా లను బయటకు తెప్పించి నువ్వు కోరిన శరీరంలోకి ప్రవేశపెట్టగలను. దాంతో అతడి కున్న మంత్ర మహిమ కూడా నశిస్తుంది. సుధాముడు, జక్కన్న వీరిద్దరిలో ఎవరిని పూనర్జీవితుణ్ణి చేయాలో చెప్పు,” అన్నాడు నవనీతుడు.\n“జక్కన్న ప్రాణాన్ని అతడి శరీరంలోనే ప్రవేశపెట్టు. అతణ్ణి భర్తగా స్వీకరించడానికి నాకెలాంటి అభ్యంతరమూ లేదు,” అన్నది శశికళ.\nనవనీతుడి మంత్ర ప్రయోగంతో జక్కన్న శరీరంలో కదలిక వచ్చింది. కొంతసేపటికి లేచి కూర్చుని చుట్టుపక్కల కలయ జూసిన జక్కన్న, “మంచి పని చేశావు మిత్రమా,” అని నవనీతుణ్ణి అభినందించి, “నన్ను క్షమించు,\" అంటూ శశికళ చేయిపట్టుకున్నాడు.\nబేతాళుడు ఈ కథ చెప్పి, “రాజా, శశికళ ధనవంతుడైన సుధాముణ్ణి వదిలి, నిరుపేద అయిన జక్కన్నను కోరుకోవడం బుద్ధిహీనత కాదా? సుధాముడితో వివాహానికి నిశ్చయించ బడిన తను, జక్కన్న చేయిపట్టడానికి నిర్ణ యించడం ధర్మసమ్మతమవుతుందా? అది ఆమె అవివేకానికీ, చపల చిత్తానికీ, తొందర పాటుకూ నిదర్శనం కాదా? ఈ సందేహాలకు సమాధానం తెలిసి కూడా చెప్పకపోయావో నీ తల పగిలి పోతుంది,” అన్నాడు.\nదానికి విక్రమార్కుడు, “ధనికులు, పేదలు అన్న భేదం శాశ్వతమైనది కాదు. ఓడలు బళ్ళు కావడం, బళ్ళు ఓడలు కావడం సర్వ సాధారణమైన విషయం. విద్యావంతు డైన జక్కన్నకు నూతన సంపాదనా మార్గాలు వెతుక్కోవడం కష్టం కాదు. పైగా, అది ఇక్కడ సమస్య కాదు. శశికళకు వివాహం నిశ్చయ మయింది సుధాముడి రూపంలోని జక్కన్న తోనే గాని, సుధాముడితో కాదు. ఎందుకంటే శరీరం కన్నా ప్రధానమైనది ప్రాణం. ఆ ప్రాణం జక్కన్నది. అతడి ప్రాణం వేరొక శరీరంలో ఉన్నప్పుడు పరిస్థితుల ప్రభావంతో అతడి ప్రవర్తన దారి తప్పిందేగాని, స్వశరీరంలో ఉన్నప్పుడు అలాంటి ప్రమాదానికి అవకాశం ఉండదు. ఇవన్నీ ఆలోచించడం వల్లే శశికళ జక్కన్నను కోరుకున్నది. ఇందులో అవివేకం, తొందరపాటు ఏమీ లేవు. అది ఏమాత్రం ధర్మవిరుద్ధమైన నిర్ణయం కాదు,\" అన్నాడు.\nరాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు.\n[ఆధారం : గుండ్రాతి సుబ్రహ్మణ్యంగౌడు రచన]",
            "book_page_end": 24,
            "story_id": "2009_01_05",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ధ్రువుడు",
            "book_page_start": 26,
            "pdf_page_start": 26,
            "pdf_page_end": 29,
            "author": "చందమామ బృందం",
            "genre": "పురాణ కథ",
            "moral": "దృఢ సంకల్పం, దీక్షాదక్షతలు ఉంటేనే ఎంతటిదైనా సాధించలేనిదంటూ ఉండదు.",
            "keywords": [
                "ధ్రువుడు",
                "ఉత్తానపాదుడు",
                "సునీతి",
                "తపస్సు",
                "విష్ణువు",
                "ధ్రువపదం"
            ],
            "characters": [
                "ధ్రువుడు",
                "ఉత్తానపాదుడు",
                "సునీతి",
                "సురుచి",
                "ఉత్తముడు",
                "నారదుడు",
                "విష్ణువు",
                "కుబేరుడు"
            ],
            "locations": [
                "మధువనం",
                "ధ్రువమండలం",
                "అలకా నగరం"
            ],
            "content": "బలహీనులుగా ఉన్నప్పుడు దుష్టస్వభావు లైన బలవంతుల నుంచి ఈసడింపులు, అవమానాలు ఎదురుకావడం సహజం. అలాంటి సమయంలో బాధతో కుంగిపోకుండా బలాన్ని పెంచుకుంటే అవమానాలు మటు మాయమై అభినందన మాలలు వెతుక్కుంటూ వస్తాయి. మంచితనానికి దీటుగా మనిషి తన శక్తిసామర్థ్యాలను పెంపొందించుకోవడమే విజయానికి రాజమార్గం అన్న జీవిత సత్యాన్ని చాటే మణిదీపం ధ్రువుడి ఉదంతం!\nస్వాయంభువ మనువు కుమారుడైన ఉత్తానపాదుడి పెద్దభార్య సునీతి కొడుకు ధ్రువుడు. సురుచి చిన్న భార్య. రాజుకు సురుచి పట్ల అభిమానం ఎక్కువ. ఆమె కొడుకు ఉత్తముడు.\nఒకనాడు ఉత్తానపాదుడు సురుచి కొడుకు ఉత్తముణ్ణి తొడపై కూర్చోబెట్టుకుని ముద్దు చేస్తూండగా ధ్రువుడు అక్కడికి వచ్చాడు. తను కూడా తండ్రి తొడపై కూర్చోడానికి ఆశ పడ్డాడు. అయితే, అప్పుడే అక్కడికి వచ్చిన సురుచి అడ్డుపడి, \"అలా తండ్రి తొడ మీద కూర్చునే అర్హత నీకు లేదు. నాకన్న బిడ్డకు మాత్రమే ఉన్నది. నీ తండ్రి తొడ మీద కూర్చోదలచినట్టయితే, నువ్వు నా గర్భ వాసాన పుట్టివుండవలసినది, లేలే,\" అంటూ ధ్రువుణ్ణి చేయిపట్టి పక్కకు లాగేసింది.\nఇలా చేసినందుకు ఉత్తానపాదుడు సురుచిని మందలించకుండా, ఆమె చేసిన పనిని ఆమోదించిన వాడిలాగా మౌనంగా ఉండిపోయాడు.\nధ్రువుడికి చాలా కోపం వచ్చింది. దుఃఖం పెల్లుబికింది. రోషం కలిగింది. అక్కడి నుంచి వేగంగా వెళ్ళి తల్లితో జరిగిన సంగతి చెప్పి, వెక్కి వెక్కి ఏడ్చాడు. అయినా సునీతి భర్త అభిమానాన్ని సంపాదించడంలో సవతితో పోటీ పడలేని నిస్సహాయురాలు. బిడ్డను ఒడిలోకి తీసుకుని ఓదారుస్తూ, “ఏడవకు నాన్నా! నా కడుపున పుట్టి నలుగురెదుట అవమాన పడ్డావు. నీకూ, నాకూ ఆ దేవుడు తప్ప వేరే దిక్కు లేదు,” అన్నది.\nఆ మాటతో ధ్రువుడు ధైర్యంగా లేచి నిల బడి, “అమ్మానేను తపస్సుకు వెళుతున్నాను. నన్ను ఆశీర్వదించు,” అన్నాడు.\n“తపస్సు చేసి సురుచి కడపున పుట్టాలని వరం కోరుకుంటావా?” అన్నది తల్లి.\n“అమ్మా, నేను నీ కొడుకును. మరెవరికో కొడుకునై పుట్టాలని ఎందుకు కోరుకుం టాను? మనల్ని మనం తక్కువ చేసుకోవడం ఆత్మహత్యతో సమానం. ధ్రువుడి తల్లి ఎంత భాగ్యశాలి అని లోకం కీర్తించేలాగా దిక్కు లకు దిక్కుగా ఉండేలాగా జగద్రక్షకుడైన దేవదేవుణ్ణి వేడుకుంటాను,” అని చెప్పి ధ్రువుడు అడవికేసి బయలుదేరాడు.\nకొంత దూరం వెళ్ళాక నారదుడు ఎదురు పడి ఐదేళ్ళ బాలకుడైన ధ్రువుడి కోరిక విని మొదట అచ్చెరువు చెందాడు. అతడి మనో బలాన్ని మాటలతో పరీక్షించి తృప్తిచెంది, “మధువనానికి వెళ్ళి 'ఓం నమో నారాయ ణాయ' అనే అష్టాక్షరిని భక్తితో జపిస్తూ తపస్సు చెయ్యి. నీ మనోరథం సిద్ధిస్తుంది, \" అని ఆశీర్వదించాడు.\nధ్రువుడు మార్గమధ్యంలో సప్తర్షులను దర్శించి వారి ఆశీస్సులు కూడా పొంది మధు వనంలో దీక్షగా తపస్సు ప్రారంభించాడు.\nధ్రువుడి తపస్సు కారణంగా తన సింహా సనానికి ముప్పు వస్తుందేమోనన్న అను మానంతో ఇంద్రుడు ధ్రువుడి తపోభంగానికి భీతి కొలిపించే ఇంద్రజాలం చేశాడు. వజ్రా యుధం ఝళిపించి ఉరుములు, మెరుపులు, సృష్టించి, పిడుగులు రాల్చి నానా బీభత్సం సృష్టించాడు. ధ్రువుడు దేనికీ చలించలేదు. విష్ణు చక్రం ధ్రువుడిపై తిరుగుతూ అన్నిటినీ తూలగొట్టింది.\nధ్రువుడి తపస్సుకు మెచ్చుకుని విష్ణువు ప్రత్యక్షమై, “ఏం వరం కావాలో కోరుకో,” అన్నాడు.\nధ్రువుడు విష్ణువును తనివితీరా చూస్తూ పరమానందం చెంది, \"తుమ్మెద పద్మాన్ని అంటి పెట్టుకుని ఉండే విధంగా, నీ మధుర మందహాస వదన పద్మాన్ని సదా చూస్తూ ఉండాలని తప్ప నాకు మరే కోరికా లేదు,\" అన్నాడు.\nవిష్ణువు సంతోషించి, “మొదట నీ రాజ్యా నికి వెళ్ళి ధర్మపాలన సాగిస్తూ నీ కర్తవ్యాన్ని నిర్వర్తించు. జీవిత సుఖాలను అనుభవిం చాక, నా రూపమైన విశ్వానికి శిరోభాగంగా ఉండే ధ్రువపదాన్ని చేరుతావు. కల్పాంత రాలు గతిస్తున్నా చెక్కు చెదరని అచలపదాన్ని అలంకరించి నన్ను చూస్తూ వెలుగొందు తూంటావు,\" అని వరమిచ్చాడు.\nధ్రువుడు రాజ్యానికి తిరిగి వచ్చిన కొన్నా ళ్ళకు తండ్రి ఉత్తానపాదుడు అతనికి రాజ్యం అప్పగించి తపస్సుకు వెళ్ళిపోయాడు.\nధ్రువుడు ప్రజారంజకంగా రాజ్య పాలన చేయసాగాడు.\nధ్రువుడి తమ్ముడు ఉత్తముడు ఒకనాడు వేటకు వెళ్ళగా దుష్టస్వభావులైన యక్షులు విరుచుకుపడి అతణ్ణి హతమార్చారు.\nసురుచి పుత్రశోకంతో అక్కడికి వెళ్ళి అరణ్యంలో రగుల్కొన్న కార్చిచ్చులో చిక్కు కుని కాలిపోయింది.\nధ్రువుడు యక్షనిర్మూలనం చెయ్యడానికి అలకా నగరాన్ని ముట్టడించాడు. యక్షులు క్షుద్ర మాయాజాలాన్ని ప్రయోగించారు.\nధ్రువుడు నారాయణాస్త్రంతో వాటిని పటాపం చలు చేసి విజృంభించాడు. చివరికి యక్షుల నాయకుడైన కుబేరుడు శరణాగతుడై ధ్రువుణ్ణి మంచి చేసుకుని అనేక సంపదలిచ్చి పంపాడు.\nధ్రువుడు ఆదర్శపాలన సాగించి, స్వాయం భువ మనువంశానికి కీర్తి తెచ్చాడు. వంశాభి వృద్ధికి గుణవంతులైన పలువురు కుమారు లను కన్నాడు. చిరకాలం రాజ్యం చేసి జ్యేష్ఠ కుమారుడికి పట్టంకట్టి బదరికావనం చేరుకు న్నాడు. అక్కడ నిరంతరం విష్ణువును ధ్యానిస్తూ బంగారు శరీరాన్ని పొందాడు.\nవిష్ణు భటులు విమానం తెచ్చారు. ధ్రువుడు వారితో, “మా అమ్మను ఇక్కడే వదిలి నేను మాత్రం ఉన్నత పదానికి ఎలా రాగలను,\" అన్నాడు. భటులు ముందుగా ఒక దివ్య విమానంలో ధ్రువమండలానికి వెళుతూన్న సునీతిని ఆయనకు చూపించారు. అప్పుడు ధ్రువుడు సంతోషంగా విమానం ఎక్కి ధ్రువ పదాన్ని చేరాడు. ఏడేడు పధ్నాలుగు లోకా లకు మీదుగా విశ్వశిఖరాగ్రంపై ధ్రువుడు దిక్కులకు దిక్కుగా అచలపద నక్షత్రంగా ప్రకాశిస్తున్నాడు.",
            "book_page_end": 29,
            "story_id": "2009_01_06",
            "raw_genre_backup": "పురాణ కథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "రాజముద్రిక ప్రభావం",
            "book_page_start": 32,
            "pdf_page_start": 32,
            "pdf_page_end": 36,
            "author": "ఆర్.కె.మూర్తి",
            "genre": "హాస్యం/తెలివైన కథ",
            "moral": "అధికారం సింహాసనం, కిరీటం, రాజముద్రికలు వంటి బాహ్య లాంఛనాల మీద ఆధారపడి ఉంటుంది, కానీ తెలివితేటలు సొంతం.",
            "keywords": [
                "బీర్బల్",
                "అక్బర్ చక్రవర్తి",
                "రాజముద్రిక",
                "తెలివితేటలు",
                "మారువేషం",
                "అషారఫ్"
            ],
            "characters": [
                "అక్బర్ చక్రవర్తి",
                "బీర్బల్",
                "అషారఫ్",
                "బీర్బల్ భార్య",
                "భటులు"
            ],
            "locations": [
                "రాజధాని నగరం",
                "రాజభవనం"
            ],
            "content": "ఆస్థానంలోని ప్రముఖులందరిలోకీ బీర్బల్ పట్ల అక్బర్ చక్రవర్తి అమిత ఆదరాభిమానాలు కనబరచేవాడు. సమయస్ఫూర్తిగల చతురోక్తు లతో, వినోదాత్మకమైన కథలతో బీర్బల్ తరచూ చక్రవర్తికి వినోదం కలిగించేవాడు. అలా ఒక నాడు బీర్బల్ చక్కని హాస్యోక్తితో అక్బర్ చక్రవర్తిని కడుపుబ్బ నవ్వించాడు. పకపకా నవ్విన అక్బర్, “చాలా చక్కగా చెప్పావు బీర్బల్. నీ హాస్యచతు రత అమోఘం. తెలివి తేటలు అద్భుతం,\" అంటూ మెచ్చుకున్నాడు.\n“అవి సహజసిద్ధంగా వచ్చినవి ప్రభూ! మన ఉభయుల మధ్య ఉన్న తేడా కూడా అదే కదా షహేన్షా! తమరు చక్రవర్తి కుమారులు. తండ్రి అనంతరం తమరు చక్రవర్తులయ్యారు. తమ అధికారం, శక్తి తమ సొంత ప్రయత్నాల కారణంగా వచ్చినవి కావు. నా శక్తి నాలోపలి నుంచి వస్తుంది. తమ శక్తి వెలుపలి నుంచి వస్తుంది షహేన్షా,\" అన్నాడు బీర్బల్ గొప్పగా.\n\"వెలుపలి నుంచా?” అన్నాడు చక్రవర్తి కాస్త తీవ్రంగా.\n\"నా తెలివితేటలను ఎవరూ అపహరించ లేరు. రాజ్యాధికారం అలా కాదు కదా. రాజ ముద్రికలు, ఉంగరాలు చక్రవర్తులకుగల శక్తిని గురించీ, అధికారాల గురించీ ప్రపంచానికి చాటుతాయి,” అన్నాడు బీర్బల్.\n“నీ మాటలోని నిజాన్ని ప్రత్యక్షంగా నిరూ పించు. లేకుంటే కఠినశిక్ష తప్పదు,” అన్నాడు అక్బర్ ఆవేశంగా నిట్టూరుస్తూ.\nబీర్బల్ వినయంగా వంగి నమ్కరించి, చిన్న నవ్వుతో అక్కడినుంచి వెళ్ళిపోయాడు.\nఆనాటి రాత్రి అతడు ఆ విషయం గురించి ఆలోచిస్తూ చాలాసేపుగడిపాడు. ఆఖరికి ఒక నిర్ణయానికి వచ్చి, “ఇది తప్పక పనిచేస్తుంది, \" అనుకుని నిద్రకు ఉపక్రమించాడు.\nమరునాడు ఎప్పటిలాగే బీర్బల్ సభకు హాజరయ్యాడు. చక్రవర్తి అతడి అభిప్రాయా లను సావధానంగా వింటూ, నెమ్మదిగా మాట్లా డాడు. బీర్బల్ కూడా మామూలుగానే చతు రోక్తులు విసురుతూ చక్రవర్తితో సహా సభికులం దరినీ నవ్వించడానికి ప్రయత్నించాడు. చక్రవర్తి నవ్వడానికి ప్రయత్నించాడు గాని, అంతకు ముందున్న సహజ స్పందన కనిపించలేదు. పరస్పరం నిర్లిప్తంగా గౌరవించుకున్నప్పటికీ ఒకరినొకరు డేగకళ్ళతో చూసుకోసాగారు.\nఅలాగే పక్షం రోజులు గడిచిపోయాయి.\nఅక్బర్ చక్రవర్తి ఏరోజు ఏం చేస్తాడన్నది బీర్బల క్కు బాగా తెలుసు. భద్రతా ఏర్పాట్లు, ప్రజల స్థితి గతులు ఎలా ఉన్నాయో స్వయంగా తెలుసు కోవడానికి చక్రవర్తి వారానికోసారి రాత్రుల్లో మారువేషంలో రాజధానీనగర సంచారానికి వెళ్ళేవాడు.\nఅలాంటి సమయాలలో ఆయన ధరించే వేషాలు చాలా సహజంగా, అసలు గుర్తు పట్ట లేని విధంగా ఉండేవి. అందుకు ముఖ్యకార కుడు అషారఫ్ అనే చక్రవర్తి విశ్వాసపాత్రుడు. వివిధ వేషాలు తీర్చిదిద్దడంలో సిద్ధహస్తుడు. అందుకు అతడు రకారకాల కృత్రిమ శిరో జాలంకరణలు, మీసాలు, గడ్డాలు, దుస్తులు, రంగులు, కుంచెలు ఉపయోగించేవాడు. అలం కరణ సహజసిద్ధంగా ఉండడానికి అషారఫ్ బీర్బల్ నుంచి అప్పుడప్పుడు సూచనలు, సల హాలు, చిట్కాలు అడిగి తెలుసుకునేవాడు. అందువల్ల రాజు నగరసంచారానికి ఏ వేషంలో వెళ్ళేదీ, బీర్బల్కు ముందుగానే తెలిసిపోయేది.\nఒక శనివారం ఉదయం ఇంటికి వచ్చిన అషారఫ్ను చూడగానే, \"తెల్లవారక ముందే వచ్చావేంటి? గొప్పవిశేషమే ఉంటుంది,” అని నవ్వుతూ పలకరించాడు బీర్బల్.\n“అవును. చక్రవర్తి ఈ రాత్రి నగర సంచారా నికి వెళ్ళాలంటున్నారు. ఆయనకు బిచ్చగాడి వేషం వేద్దామనుకుంటున్నాను,” అన్నాడు.\n“చక్రవర్తిని క్షణంలో బిచ్చగాడిగా మార్చడం నీ ఒక్కడికే సాధ్యం,” అన్నాడు బీర్బల్.\nఆ మాటకు ఫక్కున నవ్విన అషారఫ్, “తమరే అందుకు తగిన చిట్కాలు, సూచనలు ఇవ్వాలి. వాటికోసమే వచ్చాను,” అన్నాడు.\n“అక్కడక్కడ చిరిగిపోయి, కుట్లు వేసిన ముతక పాతబట్టలను కట్టబెట్టు. మెడిమల వద్ద చిరిగి పోయిన పాత చెప్పులు వేసుకునేలా చూడు. పాతగుడ్డ తలపాగా పెట్టుకుంటే చక్ర వర్తి గుర్తుపట్టలేనంతగా మారిపోగలడు. ఆ తరవాత ఒక భుజానికి జోలెను తగిలించి, చేతికి నలిగిపోయిన సత్తు గిన్నె ఇవ్వు. ఇక చూసుకో. చక్రవర్తి అసలు బిచ్చగాడిలా కనిపిం చకపోతే నన్ను అడుగు,” అన్నాడు బీర్బల్.\n“చాలా కృతజ్ఞతలు. ఇంకా ఏవైనా చిట్కాలు ఉంటే చెప్పు,\" అన్నాడు అషారఫ్ మళ్ళీ.\n“షహేన్షా ముఖంలోనూ, మోచేతుల మీదా ముడతలు, వాతలు కనిపించేలా రంగులు వెయ్. ఆపైన తిరుగుండదు,” అన్నాడు బీర్బల్.\nఅషారఫ్ తలపంకించి, వంగి సలాం చేసి అక్కడి నుంచి బయలుదేరాడు. “ఇక నా పని ఆరంభించాలి,” అనుకున్నాడు బీర్బల్.\nఆ రోజు పొద్దు పోయి, చీకటి పడుతుం డగా తను బిచ్చగాడి వేషం వేసుకోడానికి భార్య సాయం కోరాడు.\n“ఏమిటీ! బిచ్చగాడి వేషమా?” అంటూ ఆశ్చర్యపోయింది భార్య.\n“అవును. నేను రాత్రి తెల్లవార్లూ బిచ్చగాడి వేషంలో నగరమంతా కలయతిరిగి బిచ్చగాళ్ళ కష్టనష్టాలు తెలుసుకోవాలి. ఆ తరవాత వాటిని షహేన్షాకు తెలియజేయాలి. బిచ్చగాళ్ళ కష్టాలు పోగొట్టాలి,” అన్నాడు బీర్బల్.\n“మీవి అన్నీ వింతవింత ఆలోచనలే,” అంటూ భార్య బీర్బల్కు బిచ్చగాడి వేషం వేయ డానికి పూనుకున్నది. రంగు వెలిసిపోయిన పాత బట్టలను వెలికి తీసింది. అవి అక్కడ అక్కడ చిరిగిపోయి ఉన్నవి. చిరుగులను రంగు రంగుల దారాలతో కుట్టింది.\nవాటిని ధరించిన బీర్బల్, “మరి, ముఖం చేతుల మాటేమిటి? ముడతలు, వాతలు కనిపించేలా చేయ్. రంగులతో ముఖం మీద గాట్లు, చేతులమీద వాతలు పెట్టు,” అన్నాడు.\nఆమె అలాగే చేయడంతో అచ్చం బిచ్చ గాడిలా తయారైన బీర్బల్ చంకకు జోలె తగిలిం చుకుని, సొట్టలు పడ్డ సత్తుగిన్నె తీసుకుని చిరిగిన చెప్పులు తొడుక్కుని, “నా కోసం ఎదురు చూడకు. ఎప్పుడు వస్తానో ఏమో! కొత్త బిచ్చగాడు పొద్దెరుగడు కదా? నువ్వు వేళకు తిని, భద్రంగా పడుకో,” అని భార్యను హెచ్చరించి అక్కడి నుంచి బయలుదేరి రాజభవనం కేసి నడవసాగాడు. భవనం ప్రధాన ద్వారానికి వంద గజాల దూరంలో ఆగాడు. చీకటిగా ఉన్న చోటును చూసుకుని అక్కడికి వెళ్ళి నిలబడ్డాడు.\nఅతడు అట్టేసేపు వేచి ఉండవలసిన అవ సరం కలగలేదు. రాజద్వారం తెరుచుకున్నది. ఒక బిచ్చగాడు వెలుపలికి అడుగుపెట్టాడు. ద్వారపాలకులు అతనికి వంగి సలాం చేశారు.\nబిచ్చగాడి వేషంలోని చక్రవర్తి తనను దాటు కుని వెళ్ళేంతవరకు మాట్లాడకుండా చీకటిలో నిలబడ్డ బీర్బల్, ఆయన తనను దాటుకుని వెళ్ళి నాలుగడుగులు వేయగానే, “ఆగు, మిత్రమా! నేనూ వస్తాను,” అన్నాడు.\n“ఎవరు నువ్వు?” అడిగాడు చక్రవర్తి అధి కారం నిండిన కంఠస్వరంతో.\n“ఏమిటీ, షహేన్షాలా ప్రశ్నిస్తున్నావు. నువ్వు బిచ్చగాడివి. ఆ విషయం మరిచి పోకు. బిచ్చగాడిలా మాట్లాడడం నేర్చుకో. లేకుంటే దమ్మిడీ దొరకదు. గుర్తుంచుకో,” అన్నాడు బీర్బల్ గొంతు మార్చి.\n“నువ్వు ఎవరు?\" అని అడిగాడు చక్రవర్తి మళ్ళీ కంఠస్వరం కాస్త తగ్గించి.\n“నీలాంటి బిచ్చగాణ్ణి,” అన్నాడు బీర్బల్.\n“నేను బిచ్చగాణ్ణి కాను,” అన్నాడు చక్రవర్తి ఆవేశంతో.\n“మరెవరు? చక్రవర్తివా?” అని అడిగాడు బీర్బల్ హేళనగా.\n“అవును, చక్రవర్తినే. నగర సంచారానికి వెళుతున్నాను,” అన్నాడు అక్బర్.\n“నువ్వు అలా చెబితే నమ్మడానికి నేను వెర్రివెంగళప్పను కాను,” అన్నాడు బీర్బల్.\n“నేనెవరో నిరూపిస్తాను,\" అన్నాడు అక్బర్.\n“వెంటనే ఆ పని చెయ్. లేకుంటే అధికారు లకు అప్పగించగలను,” అని హెచ్చరించాడు బీర్బల్.\nఅక్బర్ చక్రవర్తి ఆగ్రహంతో ఊగి పోయాడు. తీవ్ర అవమానానికి లోనైనట్టు కుంచించుకు పోయాడు. “నీలాంటి ఊరూరూ తిరిగే బిచ్చ గాడికి నేనెవరని ఎందుకు నిరూపించాలి?” అన్నాడు.\n“ఎందుకంటే, ఇద్దరం ఒకే గూటి పక్షులం గనక!” అన్నాడు బీర్బల్.\n\"ఏమిటా పొగరుబోతు కూతలు!\" అంటూ చక్రవర్తి రాజముద్రిక గల ఉంగరాన్ని తీసి చూపాడు.\n“అది నిజమైనదేనా అని నన్ను పరిశీలించి చూడనీ,\" అంటూ దాన్ని గభాలున తీసుకు న్నాడు బీర్బల్.\nకొంతసేపు అటూ ఇటూ తిప్పిచూస్తూ, “దీన్ని నీకు ఎవరిచ్చారు?” అని అడిగాడు బీర్బల్.\n“ఎవరో ఇవ్వడమేమిటి? అది నాదే. నేనే షహేన్షా,\" అన్నాడు అక్బర్.\n“నువ్వు చెప్పేది నన్ను నమ్మమంటావు?” అంటూ నవ్వాడు బీర్బల్.\n“నీ తల తెగిపడకుండా ఉండాలంటే వెంటనే ఆ నవ్వును ఆపు, మూర్ఖుడా!” అని హెచ్చరించాడు అక్బర్ ఆవేశంతో. అంతలో అటు వైపుగా వచ్చిన రాత్రి కాపలా భటులు దేన్ని గురించి ఆ ఇద్దరు వాదులాడుకుంటున్నారో తెలుసుకోవడానికి వాళ్ళ దగ్గరికి వచ్చారు.\n“వీణ్ణి బంధించి దూరంగా లాక్కు వెళ్ళండి. వీడొక దొంగ,\" అంటూ బీర్బల్ అక్బర్ కేసి చేయి చూపాడు.\n“నేను షహేన్షా, బిచ్చగాడిలా మారు వేషంలో ఉన్నాను,\" అన్నాడు అక్బర్.\n“వాడు అబద్ధం చెబుతున్నాడు. రాజముద్రిక గల ఉంగరం నా దగ్గర ఉన్నది చూడండి,” అంటూ బీర్బల్ రాజముద్రికను ఒక భటుడికి చూపాడు.\nదానిని చూడగానే భటుడు బీర్బల్ కు వంగి నమస్కరించి, చక్రవర్తి అని గుర్తించకుండా బిచ్చగాడి కేసి కోపంగా చూస్తూ పట్టుకో బోయాడు. కీడు శంకించిన అక్బర్ అక్కడి నుంచి వేగంగా అడుగులు వేసుకుంటూ వెళ్ళిపోయాడు.\n“ఇక వాణ్ణి వదిలెయ్యండి. పిచ్చివాడేదో వాగాడు,” అంటూ భటుల్ని అడ్డుకున్నాడు బీర్బల్.\nమరునాడు యథాప్రకారం ఆస్థానానికి వెళ్ళిన బీర్బల్, చక్రవర్తిని ఆంతరంగిక మంది రంలో ఒంటరిగా కలుసుకోవాలని విన్నవించాడు. చక్రవర్తి ఆజ్ఞ పొంది అధికారులు అనుమతిం చగానే అక్కడికి చేరిన బీర్బల్ మోకాళ్ళ మీద వంగి నమస్కరించి, “రాత్రి మీరు రాజముద్రి కను పోగొట్టుకున్నారా ప్రభూ?” అని అడిగాడు.\n“అది నీకెలా తెలుసు?\" అని అడిగాడు చక్రవర్తి ఆశ్చర్యంగా.\nరాత్రి జరిగినదంతా పూసగుచ్చినట్టు వివరిం చిన బీర్బల్, గంభీరంగా మారిన చక్రవర్తి ముఖం చూస్తూ, \"ప్రభువులు క్షమించాలి. రాజముద్రిక శక్తి గురించి నిరూపించమని కొన్ని రోజుల క్రితం ప్రభువులు నన్ను ఆజ్ఞాపించారు కదా? దానిని నిరూపించడానికే అలాచేశాను. రాజ ముద్రిక నా దగ్గర ఉండడం వల్లనే భటులు నా ఆజ్ఞను పాటించారన్నది ప్రభువులు ప్రత్య క్షంగా చూశారు కదా?\" అంటూ రాజముద్రిక గల ఉంగరాన్ని చక్రవర్తి ముందుంచాడు.\nవచ్చే ఆగ్రహాన్ని ఆపుకోవడానికి ప్రయ త్నిస్తూ “బీర్బల్,” అంటూ తల పంకించిన అక్బర్ చక్రవర్తి పకాలున నవ్వుతూ, \"నువ్వు మహా ఘటికుడివి! నిజమే! నా అధికారం సింహాసనం, కిరీటం, రాజముద్రికలు మొద లైన రాజలాంఛనాల మీద ఆధారపడిందే. నీ తెలివితేటలు నీ సొంతం. అదే నీ బలం. దాన్ని ఎవరూ దొంగిలించలేరు!\" అని పొగుడుతూ పట్టుసంచీ నిండుగా బంగారు నాణేలను కానుకగా అందించాడు.",
            "book_page_end": 36,
            "story_id": "2009_01_07",
            "raw_genre_backup": "హాస్యం/తెలివైన కథ",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "అభిప్రాయం వెనక అభిప్రాయం!",
            "book_page_start": 38,
            "pdf_page_start": 38,
            "pdf_page_end": 38,
            "author": "భీమవరపు పురుషోత్తం",
            "genre": "లఘు కథ",
            "moral": "ఎవరి అభిప్రాయానికైనా విలువ, వారిపై ఎదుటివారికి గల అభిప్రాయం బట్టే ఉంటుంది.",
            "keywords": [
                "అభిప్రాయం",
                "విలువ",
                "సాధువు",
                "భూమయ్య",
                "మాణిక్యం"
            ],
            "characters": [
                "మాణిక్యం",
                "సదానందుడు",
                "భూమయ్య",
                "గ్రామస్థులు"
            ],
            "locations": [
                "రామాపురం",
                "రచ్చబండ"
            ],
            "content": "ఒకనాడు మాణిక్యం అనే పొరుగూరి వ్యక్తి ఏదో పనిమీద రామాపురానికి వచ్చాడు. ఆ సమ యంలో రచ్చబండ వద్ద కొందరు గ్రామస్థులు ఊరి పొలిమేరలో మకాంచేసిన సదానందుడనే సాధువు గురించి మాట్లాడు కుంటున్నారు. భూమయ్య అనే కామందు, “ఈ సాధువులు సన్యాసులు ఎవళ్ళను ఉద్దరించడానికి ఇలా ఊళ్ళు పట్టుకుని తిరుగుతారో తెలియదు. వాళ్ళు చెబితేనే మనకు భక్తి కలుగుతుందా? నీళ్ళు పల్లానికే ప్రవహించును. నిజమే పలుకవలెను-అంటూ వాళ్ళు వల్లించే వేదాంత సత్యాలు, నీతి సూత్రాలు ఎవరికి తెలియ వని? అలాంటి వారి దగ్గరికి వెళ్ళడం అంటే డబ్బూ, సమయం రెండూ దండగ!” అన్నాడు.\nదాన్ని విన్న గ్రామస్థులు మరికొంతసేపటికి పళ్ళూ, పూలూ తీసుకుని సదానందుడి దర్శనానికి బయలుదేరారు. దాన్ని చూసి ఆశ్చర్యపోయిన మాణిక్యం వాళ్ళతో, “అదేంటి! మీ ఊరి పెద్దమనిషి సాధువుల గురించి చెప్పింది విని కూడా ఇలా బయలుదేరారేంటి? ఆయన అభిప్రాయానికి మీరిచ్చే విలువ ఇదేనా?” అన్నాడు.\nగ్రామస్థులు నవ్వి, “నువ్వు ఊరికి కొత్తవాడివి కదా. ఆయన స్వభావం తెలియక ఇలా అడుగుతున్నావు. అయినా, ఎవరి అభిప్రాయానికైనా విలువ, వారిపై ఎదుటివారికి గల అభిప్రాయం బట్టే కదా ఉంటుంది!” అన్నారు.\nభూమయ్య ఎటువంటివాడో గ్రహించిన మాణిక్యం, వాళ్ళతో కలిసి తనూ సాధువు దర్శనానికి బయలుదేరాడు.",
            "book_page_end": 38,
            "story_id": "2009_01_08",
            "raw_genre_backup": "లఘు కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "కాగల్ గ్రామ తిమింగిలం",
            "book_page_start": 40,
            "pdf_page_start": 40,
            "pdf_page_end": 42,
            "author": "సునీతా రావు",
            "genre": "వాస్తవ కథ/సాహసం",
            "moral": "ఐకమత్యంతో సామాజిక సమస్యలను పరిష్కరించగలం.",
            "keywords": [
                "తిమింగిలం",
                "కాగల్ గ్రామం",
                "నేచురల్ క్లబ్",
                "ఐకమత్యం",
                "బాస్లే ఆకులు"
            ],
            "characters": [
                "సునీ",
                "అరుణ్",
                "లక్ష్మీ అక్క",
                "మత్స్యకారులు",
                "గ్రామస్థులు"
            ],
            "locations": [
                "కాగల్ గ్రామం",
                "కర్నాటక తీరం",
                "అఘనాశిని నది"
            ],
            "content": "మన దేశంలో వివిధ ప్రాంతాలలో నివసిస్తూ విభిన్న భాషలు మాట్లాడే వారయినప్పటికీ మన స్నేహితులందరికీ ఈ కథను చెప్పాలనుకుం టున్నాను.\nనా పేరు సునీ. పన్నెండేళ్ళ అమ్మాయినైన నేను కాగల్ గ్రామంలో ఉంటున్నాను. అది కర్నాటక రాష్ట్రం పడమటి తీరంలో ఉంది. నేను మా ఊళ్ళోని ప్రభుత్వ పాఠశాలలో చదువుకుం టున్నాను. ఇద్దరు స్త్రీలు వచ్చి మా బడిలో 'నేచు రల్ క్లబ్' అనే సంస్థను ఏర్పాటు చేసేంతవరకు ప్రశాంత సముద్రంలోని అలల్లా రోజులు సాఫీగా గడిచిపోతూ ఉండేవి. నేను కూడా ఆ క్లబ్బులో చేరాను. వారి కార్యకలాపాలలో చురుగ్గా పాల్గొ నడం మొదలు పెట్టాను. అప్పటి నుంచి నాలో అంతకుముందు లేని కొత్త ఉత్సాహం, ఉత్తేజం పుట్టుకువచ్చినట్టయింది.\nగత డిసెంబర్ నెల చివర మా గ్రామ సముద్ర తీరంలో ప్రకృతి శిబిరం ఏర్పాటు చేశారు. అప్ప టికి పరీక్షలు అయిపోవడంతో సముద్ర జలా లను తాకుతూ ఉండే చిన్న కొండను ఎక్కడా నికి పరిగెత్తాను. ఆ కొండపైనుంచి చూస్తే అవతలి వైపు అఘనాశిని నది అందంగా కనిపిస్తుంది.\n“అక్కడ ఏం జరుగుతున్నదో చూడు,” అని అరిచాడు నా వెనగ్గా వస్తున్న నా క్లాస్మేట్ అరుణ్. మత్స్యకారులు కొందరు గుంపుగా గుమిగూడి ఉన్నారు. మేము ఆ గుంపులోకి చొచ్చుకుని వెళ్ళాం. అక్కడి దృశ్యం చూస్తూంటే నాకు ఒక్కక్షణం స్పృహతప్పి పడిపోయినంత పనయింది. అదో పెద్ద నల్లటి ఊదారంగు మాంసం ముద్ద. అదేదో జంతు శరీరంలోని భాగమై ఉంటుంది. మరి దాని మొదలెక్కడ? తుది ఎక్కడ?\n“తిమింగిలం!\" అని ఎవరో చెప్పడం విన్నాను. అదేమిటో అర్థం కావడంతో నేను ధైర్యంగా మరింత లోపలికి వెళ్ళాను. బ్రహ్మాండ మైన ఆ జలచరం ఇసుక మీద పరుచుకుని పడి ఉన్నది. దాని పక్కనే ఎంత మంది ఉన్నారో లెక్కించాను. ముప్ఫైఆరు మంది ఉన్నారు. దాన్ని బట్టి చూస్తే అది యాభై అడుగుల పొడవు ఉంటుంది. దాని వీపు నాకు కనిపిం చడం లేదు. నాకన్నా ఎత్తులో ఉందన్న మాట. అంతగా లోతు లేని నీళ్ళలో అది తీరంకేసి వచ్చి ఉంటుందనీ, ఉన్నట్టుండి బలమైన అలలు వీచడంతో అది ఒడ్డుకు విసిరివేయబడి ఉంటుం దనీ పెద్దలు కొందరు చెప్పుకుంటూండగా విన్నాను. దాన్ని మళ్ళీ సముద్రంలోకి చేర్చడం ఎలా అన్నది ఇప్పుడు పెద్ద సమస్య. కొందరు యువకులు సముద్రం నుంచి బక్కెట్లతో నీళ్ళు ముంచుకు వచ్చి తిమింగిలం వీపు మీద కుమ్మరిస్తున్నారు.\nమా నేచర్ క్లబ్ టీచర్ లక్ష్మీ అక్క తిమిం గిలం చర్మం ఎండకు పొడిబారకుండా అలా పోయమని వాళ్ళకు సలహా ఇచ్చింది.\nఅంతలో కొందరు తాళ్ళను తీసుకురా వడంతో, వాటిని తిమింగిలానికి కట్టి జట్టు లుగా చేరి దాన్ని నీళ్ళలోకి లాగడానికి ప్రయత్నిం చారు. పడవలను సముద్రంలోకీ, వెలుపలికీ లాగడం అలవాటు గల మా గ్రామస్థులు మంచి బలవంతులు. అయితే, తిమింగిలం ఎంత బరువు ఉంటుందో వాళ్ళకు తెలియదు. దాన్ని ఒక అంగుళం కూడా కదిలించలేక పోయారు. కేకలు వేస్తూ లాగడానికి చూశారు. అది అటూ ఇటూ కదల లేదు. తిమింగిలం ఏమీ జరగ నట్టు దీనంగా చూస్తూ కదలామెదలక అలాగే ఉండిపోయింది.\nఇలాగే ఒకటిన్నర గంటసేపు గడిచిపోయింది. ఇక లాభం లేదు. అది చచ్చిపోక తప్పదనే నిర్ణయానికి వచ్చారు జనం.\nకొంతసేపటికి ప్రభుత్వ మత్స్యశాఖ నుంచి ఇద్దరు వచ్చి తిమింగిలాన్ని కొలతలు తీసుకు న్నారు. ఆఖరికి వారిలో ఒకాయన, “నూనె లాంటి జిగట జారుడు పదార్థంతో దీని శరీర మంతా పూస్తే తప్ప దీన్ని సముద్రం లోకి చేర్చ లేము,” అన్నాడు.\nఅందుకు బండెడు నూనె కావాలి! అంత నూనె ఇప్పుడు ఉన్నపళాన ఎక్కడి నుంచి తీసుకురాగలం? ఈ అత్యవసర పరిస్థితిలో నా బుర్ర చురుగ్గా పనిచేయసాగింది. నేచర్ క్లబ్ కార్యకలాపాలలో పాల్గొంటూ ఉన్నప్పటికీ వాస్తవ ప్రపంచంలో ఎదురయ్యే సమస్యలను ఎదు ర్కోలేక నిస్సహాయులుగా చూస్తూ ఉండి పోవలసిందేనా?\nజారుడు పదార్థం కావాలి! అంత నూనె దొర కదు. ఇప్పుడు ఏం చెయ్యాలి? ఆలోచనలతో బుర్ర వేడెక్కింది. తలపట్టుకున్నాను! ఉన్న ట్టుండి మెరుపులా ఒక ఆలోచన వచ్చింది.\n\"లక్ష్మీ అక్కా, బాస్లే సోప్పు ఆకుల్ని మందార పూల రేకుల్ని కలిపి నూరినట్టయితే జిగట పదార్థం తయారవుతుంది. దాన్ని తిమింగిలం మీద పోసి లాగవచ్చుకదా? ఆ ఆకులు ప్రతి పెరట్లో కావలసినంత దొరుకుతాయి!\" అని చెప్పాను.\nఅది వింత సలహానే! అయినా దాన్ని విన్న స్త్రీలు అక్కడి నుంచి వెనుదిరిగి ఇళ్ళకేసి వేగంగా వెళ్ళడం చూసి సంతోషించాను. మా గ్రామంలో 670 కుటుంబాలు ఉన్నాయి. నేనూ మా ఇంటి కేసి పరుగుతీశాను. మా అమ్మతో కలిసి సోప్పు ఆకులను కోసి రుబ్బాను. వాటికి లోలేసారా (ఆలోవీరా) ఆకులు కలిపి నూరాను. వాటిలోని రసం జిగురుగా ఉండ డంతో పాటు గాయాలను ఆరుస్తుంది.\nఐదు బక్కెట్ల ఆకు పసరు తయారయింది. మా నాన్న సాయంతో దానిని ఎత్తుకుని తీరానికి బయలుదేరాం. మాతోపాటు అందరూ బక్కెట్లు, తగరపు డబ్బాల నిండా ఆకుపసరు తెచ్చారు. సైకిళ్ళ మీద, మోటారు బైకుల మీద కూడా తీసుకువచ్చారు. అది చూడడానికే ఎంతో ఉత్సాహం కలిగించింది. ఒక పనికోసం గ్రామస్థు లందరూ కలిసికట్టుగా ఇలా బయలుదేరడం నేను అంతకు ముందెన్నడూ చూడలేదు.\nచీటికిమాటికి తగవులాడుకునేవాళ్ళ మధ్య ఇంతటి ఐకమత్యమా అని ఆశ్చర్యపోయాను.\nఒళ్ళంతా చెమటలు కక్కుతూండగా బక్కె ట్లలో ఉన్న ఆకుపచ్చ పసరుతో తిమింగిలం వీపు మీద కుమ్మరించసాగారు. తిమింగిలం ఒళ్ళంతా పసరుతో నిండిపోయింది. ఆ తర వాత మత్స్యకారులు పనులు చేసేప్పుడు పాడే పాట పాడుతూ తిమింగిలాన్ని ముందుకూ, వెనక్కూ లాగసాగారు.\n“ప్రకృతిమాతా! తిమింగిలాన్ని బతికించా లనే మా ప్రయత్నం ఫలించే విధంగా ఆశీర్వ దించు,” అని మనసులో ప్రార్థించుకున్నాను.\nఆ రోజు మా ఇళ్ళ నుంచి తీసుకువచ్చిన ఆకుపసరు మాయాజాలంలా పనిచేసిందంటే నమ్మండి. తిమింగిలం మెల్లగా జరగసాగింది. మెల్లగా నీళ్ళలోకి లోపలికి, లోలోపలికి వెళ్ళే కొద్దీ సులభంగా వేగంగా ముందుకు జరి గింది. పడవవాళ్ళు కష్టమని చూడకుండా పట్టుదలతో దాన్ని లోపలికి లాగి తాళ్ళను ముందున్న పడవవాళ్ళకు అందించారు. వాళ్ళు మెల్లమెల్లగా లాగి తిమింగిలాన్ని లోతైన నీళ్ళ మధ్యకులాక్కుపోయారు.\nఈదడానికి అనువుగా ఉన్న లోతైన నీళ్ళలోకి చేరగానే తిమింగిలంలో కదలిక వచ్చి, మెల్లగా ఈదడం మొదలుపెట్టింది. దాంతో పడవవాళ్ళు తాళ్ళను వదులు చేసి విప్పేశారు. తిమింగిలం ఈదుకుంటూ నీళ్ళను బలంగా వెదజల్లుతూ సముద్రంలోకి వెళ్ళిపోయింది. పడవలు తీరానికి వెనుదిరిగాయి. మేము తృప్తిగా నిట్టూ ర్చాము. ఆ మూగ ప్రాణిని కాపాడడంలో మా ప్రయత్నం ఫలించినందుకు మేమెంతగానో ఆనందించాము.",
            "book_page_end": 42,
            "story_id": "2009_01_09",
            "raw_genre_backup": "వాస్తవ కథ/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "పాడే దేవదారు వృక్షం",
            "book_page_start": 44,
            "pdf_page_start": 44,
            "pdf_page_end": 45,
            "author": "చందమామ బృందం",
            "genre": "జానపద కథ",
            "moral": "కళ పట్ల అంకితభావం గొప్పతనాన్ని సాధిస్తుంది.",
            "keywords": [
                "వడ్రంగి",
                "దేవదారు వృక్షం",
                "పాటలు",
                "వర్జిన్ మేరీ విగ్రహం",
                "శిల్పకళ"
            ],
            "characters": [
                "వడ్రంగి",
                "గ్రామస్థులు",
                "పారిష్ ప్రీస్ట్"
            ],
            "locations": [
                "రెకింజన్ గ్రామం",
                "హోహ్ బాచ్ అడవి",
                "స్విట్జర్లాండ్"
            ],
            "content": "స్వీట్జర్లాండ్ వ్యాలైస్ ప్రాంతంలోని రెకింజన్ గ్రామంలో చెక్క శిల్పాలు చెక్కే సాధుస్వభావు డైన ఒక వడ్రంగి ఉండేవాడు. అతడు చెక్కిన దేవతా రూపాలు, మహనీయులు, భక్తుల కొయ్య విగ్రహాలతో ఆ ప్రాంతంలోని క్రైస్తవ ఆలయాలను అలంకరించేవారు.\nఒకనాటి సాయంకాలం ప్రార్ధన కోసం రెకింజన్ చర్చ్ గంటలు మోగాయి. ఆ సమయంలో వీనుల విందుగా వింతైన కంఠస్వరంతో వడ్రంగికి ఒక పాట వినిపించింది. అతడు కిటికీ ద్వారా పాట వినిపిస్తూన్న దిక్కు కేసి చూశాడు. గ్రామాన్ని ఆనుకుని ఎత్తయిన కొండలపైన ఉన్న హోహ్ బాచ్ అడవి నుంచి పాట వినిపిస్తున్నది.\nగుడిగంటలు మోగడం ఆగగానే ఆ పాట వినిపించడం కూడా ఆగిపోయింది. అంతా నా ఊహ కాదుకదా అనుకుంటూ వడ్రంగి, కొర ముట్లను అలాగే పడవేసి చర్చికి బయలుదేరాడు.\nఅయితే, మరునాడు కూడా చర్చ్ గంటలు మోగే సమయంలో ఆ పాట వినిపించింది. మూడో రోజు కూడా అలాగే వినిపించింది. నిజా నికి ప్రతి రోజూ సాయంకాలం చర్చ్ గంటలు మోగేప్పుడల్లా ఆపాట వినబడుతూ, గంటలు మోగడం ఆగగానే ఆ పాట కూడా ఆగిపోతోంది. వడ్రంగి తను. విన్న పాటను గురించి గ్రామస్థు లకు చెప్పాడు. వాళ్ళల్లో కొందరు ఆ పాటను తాము కూడా విన్నట్టు చెప్పగానే వడ్రంగి హాయిగా ఊపిరి పీల్చుకున్నాడు.\nఆ వింత సంగీతం ఎక్కడినుంచి వినిపిస్తు న్నదో తెలుసుకుని తీరాలన్న నిర్ణయంతో వడ్రంగి ఒకనాడు హోహ్బచ్ అడవికేసి బయలు దేరాడు. చర్చ్ గంటలు మోగుతూండగా కొండ నెక్కి అక్కడి పెద్ద పెద్ద చెట్ల మధ్య కలయతిరగ సాగాడు.\nఆఖరికి అతడు వందయేళ్ళనాటి బ్రహ్మాండ మైన దేవదారు వృక్షాన్ని సమీపించాడు. ఆ వృక్షం బోదెనుంచే సంగీతం వెలువడుతూండడం గమనించి విస్తుపోయాడు. ఆ సంగీతాన్ని మళ్ళీ మళ్ళీ విని ఆ విషయాన్ని నిర్ధారించుకున్న తరవాత, తను కనుగొన్న దాన్ని గ్రామస్థులకు తెలియజేయడానికి తిరుగుముఖం పట్టాడు.\nఅప్పటి నుంచి రోజూ పలువురు గ్రామస్థులు పాటలుపాడే దేవదారు వృక్షాన్ని చూడడానికి అడవికి వెళ్ళి రాసాగారు. వడ్రంగి కూడా అనేక సార్లు అడవికి వెళ్ళి ఆ చెట్టును చూసి, తాకి అమితానందం చెందేవాడు. ఎప్పుడూ ఆ వృక్షం గురించే ఆలోచించడంవల్ల అది కలలో సైతం అతణ్ణి వెంటాడేది. తను చెక్కిన విగ్రహాలన్నిటి లోకీ బ్రహ్మాండమైనదిగా ఒక విగ్రహాన్ని ఆ వృక్షం నుంచి మలచాలనే కోరిక ఆ వడ్రంగిలో బలంగా ఏర్పడింది.\nతన ఆశను రెక్కింజన్ పారిష్స్ట్కు విన్న వించడంతో, ఆయన అందుకు సంతోషంగా అంగీకరించాడు. వృక్షాన్ని పడగొట్టడానికి ఏర్పాట్లు జరిగాయి. అయినా, బ్రహ్మాండమైన ఆ వృక్షాన్ని పడగొట్టి, గుర్రాల సాయంతో దాన్ని కిందనున్న లోయలోకి లాక్కు వస్తున్నప్పుడు కట్టెలు కొట్టేవాళ్ళ గుండెలు బరువెక్కాయి!\nఅద్భుతమైన శిల్పకారుడైన ఆ వడ్రంగి, వృక్షం బోదె నుంచి దుంగలాంటి పెద్ద ముక్కను తీసుకున్నాడు. అందులో ‘వర్జిన్మేరీ’ విగ్రహాన్ని మలచనున్నట్టూ, ఆ పనిని రాత్రి ప్రారంభిస్తు న్నట్టూ ‘పారిష్ ప్రీస్ట్’కు చెప్పాడు. రాత్రింబ. వళ్ళు అమితోత్సాహంతో నిద్రాహారాలు కూడా మరిచిపోయి, విగ్రహాన్ని మలచడంలో నిమగ్ను డయ్యాడు. పవిత్రమేరీమాత విగ్రహం రూపం సంతరించుకోవడం చూడడానికి దూర ప్రాంతాల నుంచి జనం తండోపతండాలుగా రాసాగారు. దానిని చూసిన వారందరూ మరే కళాకారుడూ జీవకళ ఉట్టిపడే ఇంతటి అందమైన మేరీమాత విగ్రహాన్ని మలిచి ఉండలేదని కొనియాడారు.\nమలచడం పూర్తి కాగానే వడ్రంగి దానిని చర్చికి అప్పగించాడు. ఆయన దానిని పీఠం మీద ప్రతిష్ఠించడాన్ని భక్తులు అబ్బురపాటుతో మౌనంగా తిలకించారు. మేరీమాత కొయ్య విగ్రహం హఠాత్తుగా నోరు తెరిచి చిరపరిచిత మైన అద్భుత దివ్య సంగీతాన్ని వినిపించింది. దేవదారు వృక్షం పాడడం అదే చివరి సారిగా మిగిలిపోయింది!",
            "book_page_end": 45,
            "story_id": "2009_01_10",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "ఉద్యమ ఆవిర్భావం",
            "book_page_start": 46,
            "pdf_page_start": 46,
            "pdf_page_end": 47,
            "author": "చందమామ బృందం",
            "genre": "చారిత్రక వ్యాసం",
            "moral": "సామాజిక మార్పు సాధించడానికి స్వాతంత్ర్య కాంక్షతో పాటు స్థానిక శక్తులను సమీకరించి ఆత్మవిశ్వాసాన్ని పెంచుకోవాలి.",
            "keywords": [
                "అనీ బెసెంట్",
                "దివ్యజ్ఞాన సమాజం",
                "స్కౌట్ ఉద్యమం",
                "ఆత్మవిశ్వాసం",
                "భారతదేశం"
            ],
            "characters": [
                "డా. అనీ బెసెంట్",
                "లార్డ్ బ్యాడెన్ పోవెల్"
            ],
            "locations": [
                "భారతదేశం",
                "చెన్నయ్"
            ],
            "content": "మేడమ్ బ్లావట్స్కి స్థాపించిన దివ్యజ్ఞాన సమాజం (థెయొసోఫికల్ సొసైటీ)లో చేరడా నికి భారత దేశానికి తరలి వచ్చిన బ్రిటిష్ మహిళ డా. అనీ బెసెంట్. భారత దేశంలో స్థిరపడ్డాక ఆమె దేశ స్వాతంత్ర్యోద్యమంలో చురుగ్గా పాల్గొన్నారు. భారత జాతీయ కాంగ్రెస్ తొలి మహిళా అధ్యక్షుల య్యారు.\nమన దేశంలో బాయ్స్ స్కౌట్స్ ఉద్యమ ఆవి ర్భావానికి కూడా ఆమెయే ప్రధాన కారణం. ఈ విషయంగా మొదట ఆమె విన్న వించినప్పుడు స్కౌట్ ఉద్యమ వ్యవస్థాపకులు లార్డ్ బ్యాడెన్ పోవెల్, “భారత దేశంలో మన ఉద్యమ విస్తర ణకు న్యాయం సమకూర్చడానికి చాలినంత మంది బ్రిటిష్ అధికారులు అక్కడ లేరు,” అని ఉత్తరం ద్వారా సమాధానమిచ్చారు.\nఅది ఆమెను ఆశాభంగానికి గురిచేసినప్ప టికీ, ఆ కార్యాన్ని సాధించి తీరాలనే పట్టుద లను కూడా పెంచింది. తను నివాస ముంటూన్న భారతదేశాన్ని మాతృభూమిగానూ, ప్రజలను తోబుట్టువులుగానూ భావించింది. సాయం వెలుపలి నుంచి అందనప్పుడు దానిని స్థానికం గానే పెంపొందించుకోవడానికి పూనుకున్నది. అందుకు మొదటి మెట్టుగా స్థానికులలో ఆత్మ స్థయిర్యాన్నీ, ఆత్మగౌరవాన్నీ కలిగించాలి. గత చరిత్ర, సంస్కృతీ సంప్రదాయాల పట్ల గౌరవాభి మానాలు పెంపొందించాలి. అప్పుడే స్వాతంత్య్రం సిద్ధించినప్పుడు దానిని ఆత్మవిశ్వాసంతో, సమర్థతో వినియోగించుకునే శక్తిసామర్థ్యాలు లభ్యమవుతాయి.\nయువతలో క్రమశిక్షణ, ఆత్మవిశ్వాసం పాదుకొల్పడానికి స్కౌట్ ఉద్యమం ఎంతగానో దోహద పడగలదని అనీ బెసెంట్ ప్రగాఢంగా విశ్వసించారు. ‘నిర్మల మనస్కు' లైన యువకు లలో ఆదర్శభావాలను కలిగించడం సులభ మని ఆమె భావించారు. అందుకు అను గుణంగా ఇండియన్ బాయ్ స్కౌట్స్ అసోసి యేషన్ రూపకల్పనకు ఏర్పాట్లు మొదలు పెట్టారు. పిల్లలలో ఆత్మవిశ్వాసాన్ని, స్వావలం బనను పెంపొందించడానికి అనువైన శిక్షణను అందించడానికి కూడా నిర్ణయించారు.\nస్కౌట్ గ్రూపులు ప్రారంభించడానికి అనేక పాఠశాలలు ముందుకు వచ్చాయి. అలాంటి పాఠశాలలోని ఉపాధ్యాయులలో ఒకరిని ఎంపిక చేసి స్కౌట్ మాస్టర్ శిక్షణనిస్తారు. ఆ కాలంలో బడి పిల్లలకు యూనిఫారాలు ఉండేవి కావు. శారీరక వ్యాయామానికంటూ ప్రత్యేకంగా డ్రిల్లు పిరియడ్లు లేవు.\nబాయ్ స్కౌట్స్లో చేర్చుకున్న వారికి షూలతో సహా యూనిఫారాలు అందజేశారు. హ్యాట్కు బదులు భారతీయ విద్యార్థులకు చిన్న తల పాగా బావుంటుందని బెసెంట్ భావించారు. ఉత్తేజ పూరిత సంగీతంతో తమ సొంత భాషలో దేశభక్తిగీతాలను ఆలపించాలని కూడా నిర్ణయిం చారు. అలాంటి పాటలు పాడడం పసిహృద యాలకు స్ఫూర్తిని కలిగిస్తాయని ఆమె భావిం చారు.\nశిక్షణ క్రమబద్ధంగా జరిగేది. పరిశుభ్రత, వినయ విధేయతలు, స్నేహం, దయ, కరుణ పాటించాలని ఆచరణలో చూపేవారు.\nఆ సమయంలో ఒకనాడు లార్డ్ బ్యాడెన్ పోవెల్ భారత దేశానికి విచ్చేస్తున్నట్టు తెలిసి అనీ బెసెంట్ ఆశ్చర్యపడ్డారు. ఆయన ఇండి యన్ బాయ్ స్కౌట్స్ను చూసి తృప్తి చెందగ లడా? అనుమతి కోసం మొదట విన్నవించిన ప్పుడు అంగీకరించకపోవడం పొరబాటని గ్రహించగలడా? అన్న ఆలోచనలతో ఆమెలో ఒక విధమైన తపన ఆరంభమయింది.\nమార్పాస్ట్ వందన స్వీకారానికి లార్డ్ బ్యాడెన్ పోవెల వస్తున్నట్టు నిర్ణయించబడింది. ఆయన రావడానికి అంగీకరించాడేగాని ఇక్కడివారి నుంచి గొప్పగా ఆశించలేదు. అయితే, నిర్దుష్ట మైన బాయ్స్స్కౌట్స్ ప్రదర్శనను చూసి పులకించి పోయాడు. అద్భుతమైన బ్యాండ్; నిర్ణీతకొల తలతో నియమబద్ధమైన అడుగులు; స్ఫూర్తిని రేకెత్తించే గీతాలాపన వీటిని చూసి ఉద్యమ స్థాపకుడి మనసు ఉప్పొంగింది.\nఆయన అనీ బెసెంట్కేసి తిరిగి, “మీరు సమ్మతించినట్టయితే, బాయ్స్ స్కౌట్స్ అసోసి యషన్ను బ్రిటిష్ బాయ్ స్కౌట్స్ ఉద్యమంతో అనుసంధానం చేయడానికి నిర్ణయించాను,” అన్నాడు.\nఅంతే కాదు. ఆయన అప్పటికప్పుడే డా. అనీబెసెంట్ను ‘ఆనరరీ స్కౌట్ కమి షనర్'గా నియమిస్తున్నట్టు కూడా ప్రక టించాడు. ఆమెకు ఆ పదవి ప్రధానం కాదు. అయితే భారత బాయ్స్స్కౌట్స్,\nప్రపంచంలోని మరేదేశం స్కౌట్స్ కన్నా తీసిపోనిది, దీటైనది అన్న తన విశ్వా సానికి గుర్తింపు రావడం ఆమె గొప్ప గౌర వంగా భావించారు. \n-(3.5)",
            "book_page_end": 47,
            "story_id": "2009_01_11",
            "raw_genre_backup": "చారిత్రక వ్యాసం",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "దీపావళిరోజు విడుదల",
            "book_page_start": 48,
            "pdf_page_start": 48,
            "pdf_page_end": 50,
            "author": "ఆర్కె",
            "genre": "చారిత్రక ఘట్టం/ఉద్యమం",
            "moral": "దృఢచిత్తం, ప్రశాంత ధైర్యం, అపారమైన మాతృదేశ భక్తి విజయానికి తోడ్పడతాయి.",
            "keywords": [
                "క్విట్ ఇండియా",
                "జయప్రకాష్ నారాయణ్",
                "దీపావళి విడుదల",
                "హజారీ బాగ్ జైలు",
                "లోక్ నాయక్"
            ],
            "characters": [
                "జయప్రకాష్ నారాయణ్ (జెపీ)",
                "ఎ.పి. సిన్హా",
                "గాంధీజీ"
            ],
            "locations": [
                "బీహార్",
                "హజారీ బాగ్ జైలు",
                "గయ",
                "బెనారస్"
            ],
            "content": "దీపావళి అనగానే మామూలుగా దీపాలంకర ణలు, బాణాసంచాలు జ్ఞాపకం వస్తాయి. అయితే 1942వ సం. బీహారు హజారీ బాగ్ జైలులోని రాజకీయ ఖైదీలు ఆరోజు స్వాతంత్ర్యం కోసం ఆలోచించసాగారు. వాళ్ళ నాయకుడు జయప్రకాష్ నారాయణ్. 1942 ఆగస్ట్ 9వ తేదీ గాంధీజీ 'క్విట్ ఇండియా ఉద్యమం' ప్రారంభించిన వెంటనే బ్రిటిష్ ప్రభుత్వం జాతీయ నాయకులందరినీ ఖైదు చేసి పలు కారాగారాలకు తరలించింది.\nజయప్రకాష్ నారాయణ్ను కొండ ప్రాంతాల లోని హజారీ బాగ్ జైలులో బంధించారు. జైలు చుట్టూ దట్టమైన అడవులు. ఎత్తయిన గోడలు మధ్య నిర్మించిన ఈ జైలును భయంకరులైన నేరగాళ్ళను, అలాంటి అపాయకరమైనవాళ్ళని భావించబడ్డ జాతీయ నాయకులను బంధిం చడానికి ఉపయోగించేవారు.\nఒకనాటి సాయం సంధ్యవేళ దీర్ఘాలోచనతో జైలు గదిలో కూర్చున్న జయప్రకాష్ నారాయణ్ చూపులు చిన్న కిటికీ గుండా ఆకాశంలో గూళ్ళకు తిరిగి వెళుతూన్న పక్షుల మీదపడ్డాయి. ఆహా! అవి ఎంత స్వతంత్రంగా ఎగర గలుగు తున్నాయి? పక్షులకు లాగా మనకూ రెక్క లుంటే జైలు నుంచి ఎగిరి వెళ్ళిపోయేవాళ్ళం కదా! అనే ఆలోచన ఆయన మనసులో మెరు పులా తోచింది. అది అసాధ్యమన్న వాస్తవాన్ని గుర్తించడంతో ఊరుకున్నాడు గాని, జైలు నుంచి ఎలాగైనా బయట పడాలన్న నిప్పుకణిక లాంటి కోరిక మాత్రం ఆ క్షణం నుంచి జ్వాలలా వెలగసాగింది. తనలోని కోరికను సహచరులకు చెప్పాడు. అది అసాధ్యమని కొందరు కొట్టి పారే శారు. మరి కొందరు దాని సాధ్యాసాధ్యాల గురించి చర్చించుకోవడం చూసి ఆయన ఆనం దించాడు. అంతకు పూర్వం జైళ్ళ నుంచి తప్పించు కున్న ఖైదీలు, నేరగాళ్ళు, విప్లవకారుల గురించి మాట్లాడుకున్నారు. జైలు అధికారుల కళ్ళల్లో కారం చల్లి వారు అనుసరించిన విజయవంత మైన మార్గాల గురంచి పరిశీలించారు. దక్షిణాది స్వాతంత్య్ర యోధులు చేపట్టిన పద్ధతులను అధ్యయనం చేశారు. జాగ్రత్తగా పథకం రూపొం దించినట్టయితే జైలు నుంచి తప్పించుకోవడం అసాధ్యం కాదన్న నిర్ణయానికి వచ్చారు.\nజయప్రకాష్ కామ్రేడ్లలో ఆయనలాగే బీహా రుకు చెందిన ఎ.పి. సిన్హా చాలా ముఖ్యుడు. అంతా విన్న అతడు, “జెపీ, నీతో కలిసి తప్పించు కోలేనుగాని, నువ్వు తప్పించుకుంటున్నప్పుడు అధికారుల కంటబడకుండా దారిని అడ్డుకోగ లను. ప్రజలను ఉత్సాహభరితుల్ని చేసి స్ఫూర్తిని కలిగించి స్వాతంత్ర్య ఉద్యమాన్ని ముందుకు నడిపించే అద్భుతశక్తి నీకున్నది. నువ్వు గొప్ప జాతీయ నాయకుడివి!\" అన్నాడు గంభీరంగా.\nఆ తరవాత జయప్రకాష్తో కలిసి ఎవరెవరు తప్పించుకోవాలి అన్న విషయం నిర్ణయించ బడింది. ఎప్పుడు, ఎలా తప్పించుకోవాలి అన్న పథకం పకట్బందీగా చర్చించి రూపొందించ బడింది.\nనిర్ణయించబడిన నవంబర్ 8వ తేదీ తెల్ల వారింది. ఆరోజు దీపావళి పండుగ జరుపు కోవడంలో అందరూ హడావుడిగా ఉన్నారు. జెపీ అనుచరులు తప్పించుకునే పథకాన్ని ప్రశాంతంగా అమలు పరిచారు. పగటి పూట అధికారులతో సహా అందరికీ మిఠాయిలు పంచారు. సాయంకాలం కథలు చెప్పడంలో అందెవేసిన చెయ్యి అయిన ఎ.పి. సిన్హా కథా కాలక్షేపానికి ఏర్పాటుచేశారు. అందుకు జైలు అధికారులను ఆహ్వానించారు.\nసాయంకాలమయింది. సిన్హా కథాకాల క్షేపం ప్రారంభించాడు. కాపలా భటుల, అధి కారుల దృష్టి లోపల జరుగుతూన్న అసలు కథ మీద పడకుండా ఖైదీలు సిన్హా చెప్పే కథ వింటూ నవ్వులతో, కేకలతో నానా హంగామా చేయసాగారు. సిన్హా ఉత్సాహ భరితంగా వినో దాత్మకమైన కథలు చెప్పసాగాడు.\nలోపలికి చేరిన మిత్రులు తాము కప్పుకునే దుప్పట్లను, పంచలనూ పెనవేసి. ఒకదానితో ఒకటి ముడివేశారు. పొడవాటి తాడు తయా రయింది. తక్కిన బట్టలను వీపులకు మూట లుగా కట్టుకున్నారు. ఎత్తయిన ప్రహరీ గోడల కేసి మెల్లగా నడిచారు. వారిలో ఒకడు గోడ మీదుగా ఉన్న దృఢమైన ఇనుప మేకుకు తగులుకునే విధంగా తాడు ముడివేసి నేర్పుగా విసిరాడు. దాన్ని ఒకసారి బలంగా లాగి చూసి దృఢంగా ఉందని గ్రహించి, “నేను మొదట గోడ ఎక్కి అవతలికి దూకుతాను,” అంటూ జయప్రకాష్ నారాయణ్, చకచకా దాని సాయంతో గోడ మీదికి ఎగబ్రాకి గోడ మీద నిలబడి క్షణం పరిశీలించి చూసి ఆవలికి దూకే శాడు. కింద పచ్చటి గడ్డి, ఎండు టాకులు ఒత్తుగా ఉండడంతో ఎలాంటి గాయమూ తగల లేదు. మిగిలిన నలుగురూ ఆయన్ను అనుసరించారు.\nఐదుగురు మిత్రులూ క్షేమంగా బయట పడ్డాక ఒకరినొకరు కౌగిలించుకున్నారు. ఆ తరవాత అమావాస్య చీకట్లో చెట్ల చాటుగుండా రాళ్ళు రప్పల మీదుగా, చిత్తడి నేలపై తెల్లవారే దాకా నడిచారు. తెల్లవారుతూండగా తమ తలల మీదుగా ఉన్నట్టుండి విమానం ఎగిరే శబ్దం రావడంతో, చెట్ల చాటున పొదరిళ్ళలో దాక్కున్నారు. కొంత సేపటికి విమానం వెళ్ళి పోయి, శబ్దం దూరం కావడంతో మళ్ళీ నడవడం ప్రారంభించారు.\nమరికొంత దూరం వెళ్ళే సరికి బాటలో రెండు ఎడ్ల బండ్లు ఎదురు కావడంతో ఆపమని అడి గారు. వాళ్ళు ఖైదీబట్టలతో ఉండడంతో మొదట నేరస్థులుగా అనుమానించిన బండి తోలేవాళ్ళు, వాళ్ళను పరిశీలనగా చూసి మాటల ద్వారా రాజకీయ ఖైదీలని గ్రహించారు. వాళ్ళలో ఒకడు జయప్రకాష్ను గుర్తుపట్టి ఆప్యాయంగా బండిలోకి ఎక్కించుకున్నాడు.\nబండ్లు పక్క గ్రామం చేరగానే, గ్రామస్థులు వారికి ఆహారం పెట్టి మంచి బట్టలు ఇచ్చారు. ఆ తరవాత వాళ్ళు తలపాగాలు చుట్టుకుని, భుజాలపై గొడ్డళ్ళను పట్టుకుని స్థానిక రైతుల్లా పయనం కొనగాగించారు.\nఅదే సమయంలో తప్పించుకున్న వాళ్ళ కోసం జైలు అధికారులు చుట్టు పక్కల వెది కారు గాని, పట్టుకోలేకపోయారు. జయ ప్రకాష్, ఆయన కామ్రేడ్లు మరో ఐదేళ్ళు స్వతం త్రంగా ప్రజల మధ్య ఉన్నారు.\nఈ ఐదేళ్ళకాలం జయప్రకాష్ గయకూ, బెనారస్ క్కూ మధ్య గడిపాడు. ఆ కాలంలో బ్రిటిష్ ప్రభుత్వాన్ని పడదోయడానికి అజ్ఞాత ఉద్య మాన్ని నడిపాడు. దృఢచిత్తం, ప్రశాంత ధైర్యం, అపారమైన మాతృదేశ భక్తి కలిగిన జయప్రకాష్ నారాయణ్ 'లోక్ నాయక్'గా పేరుగాంచాడు. ఆయినా ఆ మహానుభావుడు తననెప్పుడూ ఒక ప్రజా సేవకుడిగానే భావించాడు.",
            "book_page_end": 50,
            "story_id": "2009_01_12",
            "raw_genre_backup": "చారిత్రక ఘట్టం/ఉద్యమం",
            "normalized_genre_te": "చారిత్రక కథ",
            "normalized_genre_code": "HISTORICAL_STORY",
            "content_type": "STORY",
            "language": "TELUGU"
        },
        {
            "title": "దేవధర్మం",
            "book_page_start": 53,
            "pdf_page_start": 53,
            "pdf_page_end": 56,
            "author": "చందమామ బృందం",
            "genre": "జాతక కథ",
            "moral": "స్వార్థం లేని త్యాగమే గొప్ప ధర్మం. ఇతరుల క్షేమం కోరేవాడు దైవసమానుడు.",
            "keywords": [
                "దేవధర్మం",
                "బోధిసత్వుడు",
                "యక్షుడు",
                "రాజ్యత్యాగం",
                "తమ్ముళ్లు"
            ],
            "characters": [
                "మహింసాసుడు (బోధిసత్వుడు)",
                "చంద్రకుమారుడు",
                "సూర్యకుమారుడు",
                "కాశీరాజు",
                "పట్టపురాణి",
                "యక్షుడు"
            ],
            "locations": [
                "కాశీరాజ్యం",
                "హిమాలయాలు"
            ],
            "content": "చాలాకాలం క్రితం కాశీరాజుకు పట్టపు రాణియందు ఇద్దరు కొడుకులు కలిగారు. రాజు వారికి మహింసాసుడనీ, చంద్రకుమా రుడనీ పేర్లు పెట్టాడు. మహింసాసుడే బోధి సత్వుడు. చంద్రకుమారుడు పసివాడుగా ఉండగానే తల్లి తీరని వ్యాధి సోకి హఠాత్తుగా చనిపోయింది.\nఅప్పుడు రాజు మరొక భార్యను పెళ్ళాడి, ఆమెను పట్టపురాణిని చేశాడు. ఆమె రాజుకు ప్రేమపాత్రురాలుగానూ, అనుకూలవతిగానూ ఉంటూ, కాలక్రమాన తాను కూడా ఒక అంద మైన పిల్లవాణ్ణి కన్నది. వాడికి సూర్యకుమారు డని పేరు పెట్టారు. రాజు ఒకనాడు ఈ పుత్రుణ్ణి చూసి ఎంతగానో సంతోషించి పట్టపురాణితో, “నీ కొడుక్కు ఏదైనా వరం ఇస్తాను కోరుకో,” అన్నాడు.\n“మీ అభిమానానికి చాలా కృతజ్ఞతలు. అయితే, ఇప్పుడు కాదు, నాకు కోరాలనిపించి నప్పుడు వరం అడిగి పుచ్చుకుంటాను,” అన్నది పట్టపురాణి.\nకొంత కాలానికి సూర్యకుమారుడు యుక్తవయస్కుడయ్యాడు. అప్పుడు పట్టపు రాణి రాజుతో, \"నాకు కొడుకు పుట్టినప్పుడు వరం ఇస్తానన్నారు. జ్ఞాపకం ఉన్నది కదా? ఇప్పుడా మాట చెల్లించి, నా కొడుక్కు రాజ్యం ఇయ్యండి,\" అన్నది.\n\"అగ్నిజ్వాలల లాగా ప్రకాశించే పెద్ద కొడుకులు ఇద్దరుండగా నీ కొడుక్కు రాజ్యం ఇవ్వటం ఏ ధర్మమూ అంగీకరించదు. అందు వల్ల అది సాధ్యం కాదు,\" అన్నాడు రాజు.\nరాణి ఆగ్రహం చెందింది కాని, అప్పటి కేమీ మాట్లాడకుండా మౌనం వహించింది.\nఆమె తన పెద్ద కొడుకులకు హాని చేయ వచ్చునని రాజుకు అనుమానం కలిగింది. ఆయన ఒకనాడు మహింసాసుణ్ణి, చంద్ర కుమారుణ్ణి చేర పిలిచి, “అబ్బాయిలూ, నేను సూర్యకుమారుడు పుట్టిన సమయంలో మీ పినతల్లికి ఒక వరం ఇస్తానన్నాను. ఆమె ఇప్పుడు సూర్యకుమారుడికి రాజ్యం ఇవ్వమని కోరుతున్నది. నేను అందుకు అంగీకరించలేదు. అయితే దురాశ ప్రళయాంత కమైనది. అది రాజ కుటుంబంలో మరింత హాని కలిగిస్తుంది. ఆమె మీకు ఏదన్నా కీడు చేయవచ్చు. అందుచేత మీరు వెంటనే అరణ్యాలకు వెళ్ళి, నేను కన్ను మూశాక తిరిగి వచ్చి, ఈ రాజ్యం ఏలుకోండి,” అని చెప్పాడు.\nఇదేమీ సూర్యకుమారుడు ఎరగడు. ఒక నాడు తన అన్నలు చెప్పాపెట్టాకుండా రాజ భవనం దిగి ఎక్కడికో ప్రయాణం అవుతూ ఉండటం చూసి, ఆశ్చర్యపోయాడు. అన్నలతో పాటు బయలుదేరాడు.\nముగ్గురు అన్మదమ్ములూ కొన్నాళ్ళకు హిమాలయాల మీదికివెళ్ళారు. బోధిసత్వుడు దారికి ఎడంగా ఉన్న ఒక చెట్టు కింద కూర్చుని సూర్యకుమారుడితో, “తమ్ముడూ, ఆ కని పించే కొలనుకు వెళ్ళి, స్నానం చేసి, దాహం తీర్చుకుని, మా ఇద్దరికీ తాగటానికి తామ రాకులతో నీరు పట్టుకురా,” అన్నాడు.\nఆ కొలను ఒక జలరాక్షసుడైన యక్షుడిది. కుబేరుడు దాన్ని ఆ జలరాక్షసుడి కిచ్చి, దేవధర్మం ఎరిగిన వారిని విడిచి పుచ్చమనీ, అది తెలియనివాళ్ళు ఎవరైనా కొలనులో దిగితే వారిని భక్షించమనీ, కొలనులోకి దిగని వారి జోలికి పోవద్దనీ చెప్పాడు.\nఅది మొదలు ఆ యక్షుడు కొలనులో దిగిన ప్రతి మనిషినీ, “దేవధర్మం ఏమిటి?” అని అడిగి, చెప్పలేని వారిని భక్షిస్తూ వస్తు న్నాడు. అందుచేత, సూర్యకుమారుడు కొలనులోకి దిగగానే ఆ యక్షుడు అతణ్ణి అడ్డుకుని, \"నీకు దేవధర్మం తెలుసునా?” అని అడిగాడు.\n“తెలుసు; దేవధర్మం అంటే ఆకాశంలో వెలుగుతూన్న సూర్యచంద్రులు,” అన్నాడు సూర్యకుమారుడు.\n“నీకు దేవధర్మం తెలియదు,” అని యక్షుడు సూర్యకుమారుణ్ణి కొలను లోపల ఉన్న తన నివాసానికి తీసుకుపోయి అక్కడ ఉంచాడు.\nసూర్యకుమారుడు ఎంతకూ రాకపోవటం చూసి బోధిసత్వుడు చంద్రకుమారుణ్ణి కొలనుకు పంపాడు.\nయక్షుడు అతణ్ణి కూడా పట్టుకుని, “దేవ ధర్మం ఏమిటి?” అని అడిగాడు.\n“దేవధర్మం అంటే నాలుగు దిశలూ,” అన్నాడు చంద్రకుమారుడు.\n“నీకు దేవధర్మం తెలియదు,” అని చెప్పి, యక్షుడు అతణ్ణి కూడా తీసుకుపోయి తన నివాసంలో ఉంచాడు.\nచంద్రకుమారుడు కూడా ఎంతకూ రాక పోయేసరికి బోధిసత్వుడికి అనుమానం కలి గింది. ఏదో విపత్తు సంభవించి ఉంటుందను కుని, తానే స్వయంగా బయలుదేరి కొలను దగ్గరికి వచ్చాడు. అక్కడ ఇద్దరు మనుషులు కొలనులోకి దిగిన అడుగుజాడలు కనిపిం చాయి గాని, అందులో నుంచి బయటికి వచ్చిన జాడ కనిపించలేదు. “ఇందులో ఎవరో రాక్షసుడున్నాడు కాబోలు,” అనుకుని బోధి సత్వుడు చుట్టుపక్కలు పరిశీలించి చూసి కత్తి దూసి చేత పట్టుకుని, యుద్ధానికి సిద్ధంగా నిలబడ్డాడు.\nఅతను నీటిలోకి దిగక పోవటం చూసి జలరాక్షసుడైన యక్షుడు ఆటవికుడి రూపంలో అతడి ముందుకు వచ్చి, “మహా శయా, నీటిలోకి దిగి, హాయిగా స్నానం చేసి, దప్పిక తీర్చుకోక, ఒడ్డున ఎందుకిలా అను మానంతో నిలబడి ఉన్నావు?” అని అడిగాడు.\nఈ కొలనుకు అధిపతి అయిన యక్ష రాక్షసుడు ఈ మనిషే అయి ఉంటాడని బోధిసత్వుడికి అనుమానం కలిగింది. “నా తమ్ములను పట్టుకుపోయినది నువ్వేనా?” అని ఆయన అడిగాడు.\n“అవును, వాళ్ళను పట్టుకుపోయింది, నేనే!” అన్నాడు యక్షుడు.\n“ఎందుకు అలా చేశావు?\" అని బోధి సత్వుడు అడిగాడు.\n“ఈ కొలనులో దిగేవారు నాకు అధీను లవుతారు,\" అన్నాడు యక్షుడు.\n“కొలనులో దిగిన ప్రతివాడూ నీకు లోబడ వలసిందేనా?” అని అడిగాడు బోధిసత్వుడు.\n“దేవధర్మం తెలిసిన వాళ్ళు తప్ప అందరూ నా అధీనంలో ఉంటారు,” అన్నాడు యక్షుడు.\n“నీకు దేవధర్మం కావాలంటే నేను చెప్ప గలను,” అన్నాడు బోధిసత్వుడు.\n“అయితే చెప్పు!” అన్నాడు యక్షుడు ఉత్సాహంగా.\n“అభిమానమూ, నిందాభయమూ, శుభ కర్మమూ, సత్యమూ, శాంతమూ గల సత్పు రుషుడి ధర్మమే దేవధర్మం,” అన్నాడు బోధి సత్వుడు.\nయక్షుడు ఈ మాటకు ఎంతో తృప్తిపడి, బోధిసత్వుడికి సత్కారాలు చేసి, \"నాకు నీపైన అనుగ్రహం కలిగింది. నీ తమ్ములలో ఒకణ్ణి నీకు తిరిగి ఇస్తాను. ఎవర్ని తీసుకు రమ్మన్నావు?” అన్నాడు.\n“నా చిన్న తమ్ముణ్ణి తీసుకురా,” అన్నాడు బోధిసత్వుడు.\n“పండితుడా, నీకు దేవధర్మం తెలుసునే గాని, దాన్ని అమలుపరచటం తెలియదు,” అన్నాడు యక్షుడు.\n“అలాగా! ఆ మాట ఎలా చెప్పగలి గావు?” అని బోధిసత్వుడు అడిగాడు చిన్నగా నవ్వుతూ.\n“నీ తమ్ములలో పెద్దవాణ్ణి వదిలి చిన్న వాణ్ణి అడగటంలో పెద్దవాడికి గౌరవం లేకుండా చేస్తున్నావు,” అన్నాడు యక్షుడు.\n“యక్షుడా, నేను దేవధర్మాన్ని ఆచరించే వాణ్ణి కనకనే అలా కోరాను. నా చిన్న తమ్ముడి కారణంగానే నేను అరణ్యాలకు రావటం జరిగింది. అతడి తల్లి మా తండ్రిని రాజ్యం అడిగింది. మా క్షేమం కోరి మా తండ్రి మమ్మల్ని వనానికి పంపాడు. ఇతను లేకుండా నేను మా రాజ్యానికి తిరిగిపోయి, వాణ్ణి ఎవరో యక్షుడు మింగేశాడంటే భావ్య మౌతుందా? లోకం నన్ను నిందించదా? పైగా, నా పెద్ద తమ్ముడూ నేనూ ఒకే తల్లి బిడ్డలం. చిన్న తమ్ముడు పినతల్లి కొడుకు. అందువల్ల అతణ్ణి సజీవుణ్ణి చేయడమే అన్ని విధాలా ధర్మం,” అన్నాడు బోధిసత్వుడు.\n“నీకు దేవధర్మం తెలియటమే కాదు, అనుభవం కూడాను,\" అని యక్షుడు చంద్ర కుమారుణ్ణి, సూర్యకుమారుణ్ణి తీసుకు వచ్చి బోధిసత్వుడికి ఇచ్చాడు.\nకొంతకాలం గడిచాక ముసలిరాజు చని పోయినట్టు తెలిసింది. బోధిసత్వుడు తన తమ్ములిద్దరితోనూ తన దేశానికి తిరిగి వెళ్ళి, రాజ్యాభిషేకం చేసుకుని, తన తమ్ములైన చంద్రకుమారుణ్ణి యువరాజుగానూ, సూర్య కుమారుణ్ణి సేనాపతిగానూ నియమించి, రాజ్యపాలన చేశాడు.",
            "book_page_end": 56,
            "story_id": "2009_01_13",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "సంపాదకుడు : విశ్వం": 1,
            "డా. గంగిశెట్టి శివకుమార్": 1,
            "చందమామ బృందం": 6,
            "గుండ్రాతి సుబ్రహ్మణ్యంగౌడు": 1,
            "ఆర్.కె.మూర్తి": 1,
            "భీమవరపు పురుషోత్తం": 1,
            "సునీతా రావు": 1,
            "ఆర్కె": 1
        },
        "genre_counts": {
            "సంపాదకీయం": 1,
            "నీతి కథ": 1,
            "చారిత్రక వ్యాసం": 2,
            "ధారావాహిక/సాహసం": 1,
            "బేతాళ కథ": 1,
            "పురాణ కథ": 1,
            "హాస్యం/తెలివైన కథ": 1,
            "లఘు కథ": 1,
            "వాస్తవ కథ/సాహసం": 1,
            "జానపద కథ": 1,
            "చారిత్రక ఘట్టం/ఉద్యమం": 1,
            "జాతక కథ": 1
        }
    }
}