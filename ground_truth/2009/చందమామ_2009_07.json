{
    "book_id": "చందమామ_2009_07",
    "stories": [
        {
            "title": "కాలానుగుణమైన మార్పులు",
            "book_page_start": 5,
            "pdf_page_start": 5,
            "pdf_page_end": 5,
            "author": "ఎల్. సుబ్రమణ్యన్",
            "genre": "ఎడిటోరియల్/వ్యాసం",
            "moral": "కాలంతో పాటు మారుతూ, యువతరం అభిరుచులకు అనుగుణంగా నూతన రూపంలో చందమామ కొనసాగుతుంది, కానీ కథా వస్తువుల్లో సాంప్రదాయ విలువలను కాపాడుతుంది.",
            "keywords": [
                "చందమామ",
                "మార్పులు",
                "యువతరం",
                "సాంప్రదాయం",
                "సాహిత్యం"
            ],
            "characters": [],
            "locations": [],
            "content": "ఇటీవల మీ అభిమాన పత్రిక చందమామలో చోటుచేసుకుంటూన్న మార్పులను మీరు గమనించే ఉంటారు. సరికొత్త రీతిలో రూపకల్పన చేయడంతో పాటు పత్రికలో పలు సమకాలీన అంశాలను ప్రవేశపెట్టాం. చందమామ మీ ప్రియతమ నేస్తంగా కొనసాగాలన్న ఆకాంక్షతోనే మారుతూన్న కాలానికి అనుగుణంగా యువతరాన్ని ఆకట్టుకునే విధంగా నూతన పాత్రలు, కథలు, చిత్రాలు ప్రవేశపెట్టాం. ఈ మార్పులు యువ పాఠకుల విశేష ఆదరణకు పాత్రమవుతున్నాయని సవినయంగా మనవి చేస్తున్నాం.\n\nఈ మార్పులు చందమామ సంప్రదాయానికి అనుగుణంగా లేవని భావించే వారూ లేక పోలేదు. అలాంటి వారికి ఒక చిన్న మాట: జీవితంలో ఎదురయ్యే రకరకాల సమస్యలను, ధర్మ సూక్ష్మాలను విశ్లేషించే బేతాళ కథలు; ఉన్నతమైన సంస్కృతీ సంప్రదాయాలను విశదపరచే పురాణగాథలు; అద్భుతరస ప్రధానంగా సాగే జానపద ధారావాహికలు; ఉత్తమ జీవితానికి అవసరమైన ఉన్నత విలువలను విపులీకరించే దేశ విదేశ జానపద కథలు; స్ఫూర్తిని కలిగించే చారిత్రక విశేషాలు; వీటన్నిటికీ దీటుగా ప్రతి పుటను అలంకరించే మనోహరమైన వర్ణ చిత్రాలు మొదలైనవి-పాఠక హృదయాలలో చందమామకు సమున్నత స్థానాన్ని సంతరించి పెట్టినవాటిలో ప్రధానమైనవి. వాటన్నిటినీ కొనసాగిస్తూనే వర్తమాన వైజ్ఞానిక విశేషాలను, సమకాలీన అంశాలను, క్రీడా విశేషాలను ప్రవేశపెట్టాం. ఈ మార్పులు ఆధునిక ఆలోచనా విధానానికి ప్రతిబింబాలు. ఇవి యువతరాన్ని విశేషంగా ఆకట్టుకుంటున్నాయి.\n\nఆరు దశాబ్దాలకు పైగా చందమామ సుసంపన్నం చేస్తూన్న కథా కథన కళ మన కథలంత ప్రాచీనమైనది. ప్రస్తుతం ప్రవేశపెడుతూన్న మార్పులు అన్నవి రూపంలో మాత్రమే; వస్తువులో కాదు. ఈ దృష్టితో మార్పులను పరిశీలించినట్టయితే మా ఆశయం మరింత స్పష్టమవుతుంది.\n\nఎప్పటిలా పాఠకుల ఆదరాభిమానాలను చూరగొని మరిన్ని నూతన శిఖరాలను అధిరోహిం చగలమన్నది మా దృఢ విశ్వాసం!",
            "book_page_end": 5,
            "story_id": "2009_07_01",
            "raw_genre_backup": "ఎడిటోరియల్/వ్యాసం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "వ్యాసం/పాఠకుల అభిప్రాయాలు",
            "moral": "చందమామ తరతరాలకూ విజ్ఞాన ఖని.",
            "keywords": [
                "చందమామ",
                "అభిప్రాయాలు",
                "విజ్ఞానం",
                "సమస్యలు",
                "సంచిక"
            ],
            "characters": [
                "అద్దంకి సీతాదేవి",
                "ఎ.పి.రావు",
                "డొక్కా ఈశ్వరుడు",
                "పులిజాల రవీందర్రావు",
                "కొమ్మన శ్రీనివాసకుమార్"
            ],
            "locations": [
                "హైదరాబాదు",
                "విశాఖపట్నం",
                "వక్కలంక",
                "నెల్లూరు"
            ],
            "content": "జై పలు భాషలలో అనేక దశాబ్దాలుగా పిల్లలనే కాదు పెద్దలను కూడా చదివింపజేస్తూ, అలరిస్తూ, మానసి కోల్లాసాన్ని కల్గిస్తూ, ఊహల లోకాల్లో విహరింపచేస్తూ, మంచీ చెడూ తారతమ్యాలను వివరిస్తూ, మానవతా విలువలను పెంపొందిస్తూ, పఠనాసక్తిని పెంచే చంద మామకు కృతజ్ఞతాభినందనలు. అనేక తరాలు చందమామతో పెరిగాయి! ఎదిగాయి! నేటి తరం కూడా అంతే! అందుకే చందమామ తరతరాల తరగని 'గని'.. విజ్ఞాన 'ఖని’! \n-అద్దంకి సీతాదేవి, ఎస్బిహెచ్ కాలనీ, హైదరాబాదు \n- ఈ నెల చందమామను చదివాను విజ్ఞానదాయకంగా ఉన్నది. చిన్నా రులను నుంచి వృద్ధుల వరకు అన్ని రకాలుగా అందరినీ అలరిస్తున్నది. \n-ఎ.పి.రావు, మాధవధార, విశాఖపట్నం-530007 \n- మే నెల చందమామలో బేతాళ, జాతక కథలు కాకుండా ఉన్నవి రెండు కథలు మాత్రమే! చందమామ ఎక్కడకు వెళ్తున్నది? \n-డొక్కా ఈశ్వరుడు, వక్కలంక \n- ఈ నెల చందమామ కాస్త ఆలస్యంగా వచ్చినా, పిల్లలకి సమ్మర్ స్పెషల్ సంచికగా తీర్చిదిద్ది ఎన్నెన్నో బహుమతులు ప్రకటించి వారి మేధస్సుకు పనికల్పించినందుకు కృతజ్ఞతలు. చిత్రకథలాంటి పజిల్స్ వల్ల ఊహాశక్తి పెరుగుతుందనడంలో సందేహం లేదు. ఇన్ని శీర్షికలు ప్రవేశపెట్టినా కథలను తగ్గించకుండా జాగ్రత్తలు తీసుకున్నందుకు ధన్యవాదాలు. \n-పులిజాల రవీందర్రావు, హైదరాబాదు \n- మే నెల సంచికను పూర్తిగా చదివాను. ఎడిటోరియల్ బాగుంది. కథలు చదివింపచేశాయి. సింగిల్ పేజీ కథలు కనీసం ఐదన్నా వేయండి. అవైతే చకచక చదవబుద్ధవుతుంది. వేగసూత్రం, లోకజ్ఞానం క్విజ్ ఆలోచింపచేశాయి. అరవై ఏళ్ళు దాటిన చందమామ మరో అరవై ఏళ్ళు నిరాటంకంగా సాగాలని ఆశిస్తూ.. \n-కొమ్మన శ్రీనివాసకుమార్, నెల్లూరు-524003 \nమీ అభిప్రాయాలను ఈమెయిల్ feedback@chandamama.com , SMS MLANG <space> <Name, Age> <space> <TEL your feedback> 54646 పంపవచ్చు.",
            "book_page_end": 6,
            "story_id": "2009_07_02",
            "raw_genre_backup": "వ్యాసం/పాఠకుల అభిప్రాయాలు",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "ఊరు – అడవి",
            "book_page_start": 7,
            "pdf_page_start": 7,
            "pdf_page_end": 12,
            "author": "చందమామ బృందం",
            "genre": "బేతాళ కథలు/ఫాంటసీ",
            "moral": "బుద్ధిని ఉపయోగించనివారు జంతువులతో సమానం. స్వార్థపరుడు తన అధికారాన్ని దుర్వినియోగం చేస్తూ పెద్దపులిలా మారాడు, అన్యాయాన్ని ఎదిరించని అమాయక జనం గొర్రెల్లా మారారు. మేలు చేయాలనుకునే వారు కూడా బుద్ధిని ఉపయోగించకపోతే సమాజాన్ని అడవిలా మారుస్తారు. వివేకంతో వ్యవహరించి మార్పు తీసుకురావాలి.",
            "keywords": [
                "సంగీతం",
                "మంత్రం",
                "దివ్యచక్షుడు",
                "గ్రామాధికారి",
                "జంతువుల ప్రవృత్తి"
            ],
            "characters": [
                "విక్రమార్కుడు",
                "బేతాళుడు",
                "శకారుడు",
                "మురళి",
                "సుస్వరుడు",
                "గ్రామాధికారి",
                "దివ్యచక్షుడు"
            ],
            "locations": [
                "స్వరపురం",
                "స్వరారణ్యం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టు పైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, \"రాజా, ఏ మహాతపస్వి మనోవాంఛితం నెరవేర్చ డానికి, అర్ధరాత్రి వేళ భయానక వాతావ రణంలో నువ్విలా శ్రమపడుతున్నావో నాకు తెలియదు. అయితే, తపస్వులను కునే కొందరికి కొన్ని మంత్రశక్తులయితే కరతలామలకాలుగా ఉంటాయే తప్ప, లోకంపోకడ పట్ల జ్ఞానం మాత్రం చాలినంత ఉంటుందా అన్నది అనుమానాస్పదమే. ఈ విషయంలో నీకు తగు హెచ్చరికగా ఉండేం దుకు, సంగీతాభిలాషి అయిన ఒకయువకుడికి ఏదో మేలు చేయాలనుకుని లేనిపోని గందర గోళం సృష్టించిన దివ్యచక్షుడు అనే ఒక తపస్వి కథ చెబుతాను, శ్రమ తెలియకుండా, విను,\" అంటూ చెప్పసాగాడు:\n\nస్వరపురంలోని శకారుడనే రైతుకు ముగ్గురు కొడుకులు. పెద్దవాళ్ళిద్దరూ తండ్రికి పొలం పనుల్లో సాయపడుతున్నారు. మూడో వాడు మురళికి మాత్రం చిన్నప్పటి నుంచి సంగీతమంటే ఇష్టం. ఇంట్లో పెద్దవాళ్ళ నుంచే కాక, బయటి కొత్తవాళ్ళ నుంచి కూడా కొత్త కొత్త పాటలు నేర్చుకుని సాధన చేస్తూండే వాడు. అయితే, సంగీతం కూడు పెట్టదని ఇంట్లో వాళ్ళు నిరుత్సాహపరచేవాళ్ళు.\n\nఇలా ఉండగా, ఆ దేశపు రాజాస్థాన గాయకుడు సుస్వరుడికి పెద్ద జబ్బు చేసి తగ్గింది. తొందరగా కోలుకోవడానికి గాలిమార్పు అవసరమని వైద్యులు చెబితే ఆయన స్వర పురం వచ్చాడు. సంగీతం ముచ్చట్లతో కాల క్షేపం చేసే ఆయనకు తోడుగా ఉంచడానికి గ్రామాధికారికి మురళి తప్ప వేరెవ్వరూ దొరకలేదు. మురళి అదే తన అదృష్టంగా భావించి ఆయనకు శుశ్రూషలు చేశాడు. ఆయన మురళి పాట విని, “సానబెడితే గాని వజ్రానికి మెరుపురాదు. సాధన చేస్తేగాని గొంతుకు శ్రావ్యత రాదు, గొంతెత్తి పాడుతూ సాధన చెయ్యి,” అని సలహా ఇచ్చి సంగీతంలో కొన్ని మెళకువలు చెప్పాడు.\n\nసుస్వరుడు రాజధానికి తిరిగి వెళ్ళేప్పుడు గ్రామాధికారితో, “మురళి సంగీత సాధనకు సహకరించు. వాడి సంగీతం ఊరికి మేలు చేస్తుంది,” అన్నాడు.\n\nఊరికిమేలు అనగానే దుర్మార్గుడైన గ్రామా ధికారి గుండెల్లో రాయిపడింది. ఈ ఊరికి ఏంజరిగినా తన మూలంగానే జరగాలనుకు న్నాడు. అందువల్ల ఊళ్ళో ఎవరూ మురళి సంగీత సాధనకు సహకరించకూడదని రహ స్యంగా కట్టడి చేశాడు.\n\nఅది అన్యాయమని ఒక్కరూ అనలేదు. ఎంతటి అపకారం చేసినా గ్రామాధికారి మాటకు ఎదురాడి ఎరుగని అమాయకులు వారు. ఇప్పుడు కూడా మురళి సంగీత సాధన మొదలుపెడితే ఇంట్లో వాళ్ళు ఊళ్ళోకెళ్ళి పాడుకోమన్నారు. ఊళ్ళోవాళ్ళు ఇంట్లోకెళ్ళి పాడుకోమన్నారు.\n\nచివరకు మురళి గ్రామాధికారిని కలుసు కుని తనగోడు చెప్పుకున్నాడు. ఆయన వాడి మీద లేని ప్రేమ నటిస్తూ, “నేను గ్రామాధి కారిని. ఊరి ఇష్టమే నా ఇష్టం. నీకంతగా సంగీత సాధన చెయ్యాలని ఉంటే ఇక్కడికి దగ్గర్లోని స్వరారణ్యానికి వెళ్ళు. అక్కడ నిన్ను అభ్యంతరపెట్టే వాళ్ళుండరు,” అన్నాడు.\n\nచేసేది లేక మురళి స్వరారణ్యం మధ్యకు చేరుకుని గొంతెత్తి పాడసాగాడు. కొంతసేప టికి ఒక్కసారిగా లేళ్ళు, తోడేళ్ళు, నక్కలు, పులులు, సింహాలు, ఏనుగులు మొదలైన వన్యమృగాలన్నీ వాణ్ణి చుట్టుముట్టాయి. వాటిని చూస్తూనే గుండెలవిసిపోయిన మురళి పాట ఆపేశాడు. మరుక్షణం జంతువులన్నీ అక్కణ్ణించి పారిపోయాయి.\n\nఆ సమయంలో అక్కడికి వచ్చిన దివ్య చక్షుడనే తపస్వి మురళి గురించి తెలుసు కుని, “నువ్వు సరైన చోటికే వచ్చావు. ఇది సంగీత స్వరారణ్యం. ఇక్కడి జంతువులు మనుషుల్ని హింసించవు. నువ్వు పాడితే అవి నీ చుట్టూ చేరి గెంతుతూ వినోదిస్తాయి, నిర్భ యంగా నీ సాధన కొనసాగించు,” అన్నాడు.\n\nమురళి ఆయనకు నమస్కరించి, “మహా తపస్వులైన తమ దర్శనం నా అదృష్టం. నేనీ అడవి జంతువుల మధ్య సాధన చేయలేను. మా ఊరివాళ్ళు నా సాధనకు సహకరించేలా వరమివ్వండి,” అని వేడుకున్నాడు.\n\nదివ్యచక్షుడు కాస్సేపు ఆలోచించి, \"సంగీత సాధనకు ప్రకృతి సహజమైన వాతావరణమే ఉత్తమమైనది. అయినా నువ్వు ఊళ్ళోనే చెయ్యాలని కోరుకుంటున్నావు గనక, నీకొక మంత్రం ఉపదేశిస్తాను. అది ముమ్మారు జపిస్తే నీ పాట వినని వారు వారివారి ప్రవృత్తికి అనుగుణంగా జంతురూపం ధరిస్తారు. అది క్రూర జంతువు రూపమైనా దానివల్ల మను షులకు హాని ఉండదు. వాళ్ళకు నీ శక్తిపట్ల నమ్మకం కుదిరిందంటే, నీ సంగీత సాధనకు తప్పక సహకరిస్తారు,\" అని చెప్పి వాడికి మంత్రోపదేశం చేశాడు.\n\nమురళి గ్రామానికి తిరిగి వచ్చి జరిగిన దంతా మిత్రులకు చెప్పాడు. వాళ్ళకు వాడి మాటల మీద నమ్మకం కుదరకపోయినా, లేని భయం నటిస్తూ, “అలాగా, పాడుకో వింటాం,” అన్నారు.\n\nమురళి సంతోషించి పాట మొదలు పెట్టగానే వాళ్ళు, \"అమ్మో! నీ పాట వినడం కంటే జంతువు కావడమే మెరుగు. వెంటనే పాట ఆపు. లేదా, మేమే పారిపోతాం,” అన్నారు.\n\nవాళ్ళు తనను పరిహసిస్తున్నారని గ్రహించిన మురళి, పాట ఆపి, దివ్యచక్షుడు తనకు ఉపదేశించిన మంత్రం ముమ్మారు జపించాడు. అంతే! వాడి మిత్రులందరూ నక్కలుగా మారిపోయారు. “ఇంతకాలం మిత్రులను కున్నాను. మీది నక్కజిత్తులన్నమాట!\" అనుకున్నాడు మురళి బాధగా. ఆ నక్కలు కొంతసేపు మురళి చుట్టూ తిరిగి, వాడు పాడడానికి గొంతెత్తగానే ఎటో పారిపోయాయి.\n\nమురళిని కలుసుకున్న తరవాత తమ పిల్లలు కనిపించకుండా పోయారని తెలిసిన వాళ్ళ తల్లిదండ్రులు మురళి వద్దకు వెళ్ళి సంజాయిషీ అడిగారు.\n\n“ముందు నా పాట వినండి. లేదా మీరూ జంతువులైపోతారు,\" అన్నాడు మురళి నిర్లక్ష్యంగా.\n\nవాళ్ళు కూడా వాడిమాట నమ్మలేదు. పాట వినడానికి మొరాయించి ఆలమం దలుగా మారిపోయారు. వాడు మళ్ళీ గొంతె త్తగానే అంబా అంటూ పారిపోయారు. అలాగే కొనసాగితే గ్రామమంతా పశుమయమై పోగ లదని భయపడిన మురళి, ఊరివాళ్లు తన మంత్రం కన్నా గ్రామాధికారికి ఎక్కువగా భయపడగలరని భావించి, ఆయన ఇంటికి వెళ్ళి సంగతి చెప్పాడు.\n\nగ్రామాధికారి, “నీవంటి వదరుబోతు ఊరికే ప్రమాదం,” అంటూ వాణ్ణి బంధిం చమని భటులను పురమాయించాడు.\n\nభటులు తనను సమీపించేలోగా మురళి మంత్రం జపించాడు. వెంటనే గ్రామాధికారి పెద్దపులిగా మారిపోయాడు.\n\n“నీ అసలు స్వరూపం ఇదన్నమాట! నీలాంటి వాడు పులిగా కంటే మనిషిగా ఉండడమే ప్రమాదకారి,” అనుకున్నాడు మురళి. అంతలో అక్కడికి వచ్చిన గ్రామాధికారి భార్య జరిగినది తెలుసుకుని, తననూ పులిగా మారిస్తే భర్తతో కలిసి అడవికెళ్ళిపోతానని ఏడుస్తూ వేడుకున్నది.\n\nమురళి మంత్రం జపిస్తే ఆమె ఆడపులిలా కాక కుక్కలా మారిపోయింది.\n\n“భర్తపట్ల విశ్వాసం నిన్ను కుక్కను చేసింద న్నమాట!” అనుకున్నాడు మురళి.\n\nఈలోగా భటుల ద్వారా అక్కడ జరిగింది తెలిసి ఊరు ఊరంతా అక్కడికి తరలివ చ్చింది. మురళి వారిని ఉద్దేశించి, “మీరంతా నా పాట వినండి. మన ఊరికి మేలు జరు గుతుంది. మీకు మానవ రూపాలు మిగు లుతాయి!” అన్నాడు.\n\nగ్రామస్థులకు దుర్మార్గుడైన గ్రామాధి కారికంటే మంత్రగాడైన మురళి వల్లనే ఎక్కువ ప్రమాదమని అనిపించింది. అందరూ ఒక్కసారిగా వాడి మీదికి తిరగబడ్డారు. అప్పుడు మురళి మంత్రం జపించడంతో వాళ్ళందరూ గొర్రెలుగా మారిపోయారు. వాడు గొంతెత్తగానే అరుచుకుంటూ పారిపోయారు.\n\nఊళ్ళో ఇక తనను అడ్డుకునేవాళ్ళెవరూ లేరని నమ్మకం కుదిరాక మురళి గొంతెత్తి పాడసాగాడు. అలా ఒక చరణం పూర్తి చేశాడో లేదో, “ఆపు, నాయనా,\" అంటూ అక్కడికి వచ్చాడు దివ్యక్షుడు.\n\n“స్వామీ, ఈ సాధన నాకెంతో సంతోషా న్నిస్తోంది. దయచేసి నన్నాపకండి,” అన్నాడు మురళి.\n\n“నువ్వు జంతువుల మధ్య సంగీత సాధన చేయలేనని కదా ఇక్కడికి వచ్చావు. మరి ఇప్పుడు ఈ ఊరంతా జంతుమయమై, ఇదే ఓ అడవిలా మారిపోయింది. ఇకసంగీతసాధన ఎలా చేస్తావు? \" అని అడిగాడు దివ్యచక్షుడు కోపంగా.\n\nఆ మాటకు గతుక్కుమన్న మురళి, వెంటనే తమాయించుకుని, \"ఇప్పుడు నాకు ఆకారంలోనే తప్ప ప్రవృత్తిలో మనిషికీ జంతువుకూ తేడా లేదని తెలిసిపోయింది. నాకు ఊరైనా అడవైనా ఒక్కటే,\" అన్నాడు.\n\n“అలాగా! నీకు ఊరైనా అడవైనా ఒకటే కాబట్టి, నీ సంగీత సాధన అడవిలోనే చేసుకో. నేను గ్రామస్థులందరికీ యథారూపాలిస్తాను,” అన్నాడు దివ్యచక్షుడు.\n\n“సర్వజ్ఞులైన మీ ఆజ్ఞను శిరసా వహి స్తున్నాను. అర్భకుడినైన నా అపరాధాన్ని క్షమించండి,\" అంటూ మురళి దివ్యచక్షుడి పాదాలపైబడ్డాడు.\n\nబేతాళుడు ఈ కథ చెప్పి, \"రాజా, పర్యవ స్థానాల గురించి ఆలోచించకుండా ఇంగిత జ్ఞానం లేని మురళికి మహిమగల మంత్రం ఉపదేశించి గందరగోళం సృష్టించిన దివ్యచ క్షుడు తపస్వి ఎలా అవుతాడు? అపాత్రదానం అవివేకుల లక్షణం కాదా? మురళిని మళ్ళీ అడవికి వెళ్ళమనడం ఆయనలోని తొందర పాటుకూ, ద్వేషబుద్ధికీ నిదర్శనంకాదా? ఇంత తతంగం జరిపించి ఆయనసాధించిందేమిటి? ఆయన అకారణ ఆగ్రహం నుంచి తప్పించు కోవడానికే మురళి ఆయన్ను సర్వజ్ఞుడని కీర్తించి ఆజ్ఞను శిరసావహించాడా? ఈ సందే హాలకు సమాధానం తెలిసికూడా చెప్పక పోయావో నీ తల పగిలిపోతుంది,\" అన్నాడు.\n\nదానికి విక్రమార్కుడు, “స్వరపురం గ్రామస్థుల స్వభావం గురించి మురళి నుంచి విన్న దివ్యచక్షుడు, మురళి ద్వారానే వారిలో మార్పు తీసుకురావాలని ఆశించాడు. అయితే, అన్నాళ్ళు గ్రామాధికారి దుర్మార్గాన్ని సహనంతో భరించిన గ్రామస్థులు మురళి పాటను భరించలేకపోయారు. పైగా మంత్రమహిమకు సైతం భయపడకుండా కలిసికట్టుగా ఎదురు తిరిగారు. అంటే-ఏ విషయంలో ఎదురు తిర గాలో, ఏ విషయంలో సహనం వహించాలో కూడా వారికి తెలియదు. అలాంటి వారివల్ల ఏ ఊరైనా అధోగతి పాలు కాక తప్పదు. దేవుడు మనిషికి బుద్ధిని ఇచ్చాడు. దాన్ని ఉపయోగించని వారు జంతువులతో సమా నులు. సేవ చెయ్యాలన్న బుద్ధిని ఉపయో గించక గ్రామాధికారి తన పదవితో పెద్దపులి అయ్యాడు. అన్యాయాన్ని ఎదిరించాలన్న బుద్ధిని ఉపయోగించలేక గ్రామస్థులు గొర్రె లయ్యారు. మేలు చేయాలన్న లక్ష్యంతో సంగీత సాధన మొదలుపెట్టిన మురళి, బుద్ధిని ఉపయోగించక ఊరినే అడవిగా మార్చేశాడు. అయితే, ఈ సంఘటన ద్వారా గ్రామస్థులు తమలోని జంతుప్రవృత్తిని ఎవరికి వారు ప్రత్యేకంగా తెలుసుకున్నారు గనక, వారిలో తప్పక మార్పు వస్తుందన్న ఆశతోనే దివ్యచక్షుడు వారికి మళ్ళీ మానవరూపాలు వచ్చేలా చేసి, మురళిని అడవికి వెళ్ళి సంగీత సాధనచేయమన్నాడు. స్వరూపంలోనేకాకుండా స్వభావంలోనూ ఊరును ఊరుగా తీర్చిదిద్ద డానికి సంకల్పించాడే తప్ప, దివ్యచక్షుడిలో ఎలాంటి అనాలోచితమైన తొందరపాటు గానీ, ద్వేషబుద్ధిగానీ లేవు. ఈ నిజాన్ని గ్రహించడం వల్లే మురళి ఆయన్ను సర్వ జ్ఞుడని కీర్తించాడు,” అన్నాడు.\n\nరాజుకు ఈ విధంగా మౌనభంగం కలగగానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 12,
            "story_id": "2009_07_03",
            "raw_genre_backup": "బేతాళ కథలు/ఫాంటసీ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఆర్య (మాణిక్య ద్వీప అన్వేషణ)",
            "book_page_start": 13,
            "pdf_page_start": 13,
            "pdf_page_end": 16,
            "author": "చందమామ బృందం",
            "genre": "ఫాంటసీ/కామిక్",
            "moral": "చందమామ బృందం",
            "keywords": [
                "మాణిక్య ద్వీపం",
                "అన్వేషణ",
                "యుద్ధ మృగం",
                "సాల్తాజీ అడవులు",
                "రాణిగారు"
            ],
            "characters": [
                "ఆర్య",
                "ప్రభాత్",
                "గుర్రం"
            ],
            "locations": [
                "మాణిక్య ద్వీపం",
                "సాల్తాజీ అడవులు"
            ],
            "content": "ముని సలహా ప్రకారం ఒర్య తూరుపు ప్రాంతానికి బయలుదేరాడు. అదే సమయంలో ప్రభాత్ అడవిలో సృహ తప్పి పడిపోయాడు. కొంత సేపటికి స్పృహ వచ్చి చూసినప్పుడు తనను తాను గుర్తించలేకపోయాడు.\n\n[డైలాగ్స్/క్యాప్షన్స్]\n\"ఈ చేతులు నీవి కావు. అవి ఏమి చెయ్యవలసి ఉంది. నువ్వూ, నేనూ!\"\n\"నువ్విప్పుడు విలువైన సహచరుడివి.\"\n\"భయంతో దిక్కుతోచని గుర్రం అలాగే నిలబడిపోయింది.\"\n\"అతడి కళ్ళ ముందే, హడలిపోయిన గుర్రం యుద్ధ మృగంగా పెరిగిపోయింది. బొంతకాకి రెక్కల రంగు, కణకణలాడే దాని కళ్ళు రౌద్రాన్ని కక్కుతున్నాయి.\"\n\nసాల్తాజీ అడవులు. నన్ను కొందరు నిర్లక్ష్యం నిండిన రాజునని చెప్పవచ్చు.\nవాళ్ళు చెప్పడంలో నిజం లేకపోలేదు. సాల్తాజీ అడవుల్లో నెత్తురును గడ్డ కట్టించే రహస్యాలెన్నో ఉన్నాయి.\nనేను చూడాలనుకున్నది. మీరు చూడగలుగుతున్నారా? ఇంతవరకు మానవజాతి బాధలన్నీ చాలా అర్థరహితంగా కనిపిస్తాయి.\nఏమయిది?\nరాజును ప్రశాంతంగా వదిలిపెట్టేలా లేదు. విధిని విశ్వసించక తప్పడు.\n\nరాత్రి సమయం. ఎవరో ఆర్యను చూస్తున్నారు.\nఇంత వరకు అతణ్ణి చూస్తున్న నల్లటి ఆకారం నీడ అడవినేలను దాటుకుని వెళ్ళింది.\nఈ రాత్రి సమయంలో అది ఎవరై ఉంటారు?\nసరే, మనం మళ్ళీ కలుద్దాం!\nమళ్ళీనా? ఎవరు నువ్వు? పూర్వ పరిచయం లేదే!\n\nజీవితం కూడా చిన్నదే! ధైర్యం!\nనీ విధిని!\nరాత్రి చిన్నది. పొడుపు కథలకు సమయంలేదు.\nపాపం రాణిగారి చంటి బిడ్డ తండ్రిని తెలుసుకోకుండానే పోతుంది.\nఅయితే అతడు ఆర్యమీదకు కత్తిని విసరడానికి ప్రయత్నిస్తూంటే.. విధి అడ్డు పడింది. -(ఇంకాఉంది)",
            "book_page_end": 16,
            "story_id": "2009_07_04",
            "raw_genre_backup": "ఫాంటసీ/కామిక్",
            "normalized_genre_te": "కామిక్",
            "normalized_genre_code": "COMIC",
            "content_type": "STORY",
            "language": "TELUGU"
        },
        {
            "title": "రామాయణం (యుద్ధ కాండ)",
            "book_page_start": 17,
            "pdf_page_start": 17,
            "pdf_page_end": 22,
            "author": "చందమామ బృందం",
            "genre": "పౌరాణికం/యుద్ధ గాథ",
            "moral": "రావణుడి అహంకారం, అపాయాలను అంచనా వేయలేకపోవడం వలన విపత్తులు ఎదురవుతాయి. ధైర్యం, ధర్మబద్ధమైన శక్తి విజయాన్ని సాధిస్తాయి.",
            "keywords": [
                "యుద్ధకాండ",
                "రావణుడు",
                "కుంభకర్ణుడు",
                "హనుమంతుడు",
                "విభీషణుడు"
            ],
            "characters": [
                "రాముడు",
                "లక్ష్మణుడు",
                "హనుమంతుడు",
                "విభీషణుడు",
                "రావణుడు",
                "ప్రహస్తుడు",
                "కుంభకర్ణుడు",
                "నీలుడు",
                "యూపాక్షుడు",
                "సుగ్రీవుడు"
            ],
            "locations": [
                "లంక",
                "యుద్ధ భూమి"
            ],
            "content": "అకంపనుడు చచ్చిన వార్త విని రావణుడికి కోపం వచ్చింది. అతను సభనుంచి బయలు దేరి, తన వ్యూహాలను చూసుకుంటూ ఒక సారి లంక అంతా తిరిగి వచ్చాడు. అతను లంకచుట్టూ ఉన్న వానరుల ముట్టడి కూడా చూశాడు; సభకు తిరిగి వచ్చి, ప్రహస్తుణ్ణి చూసి, \"వానరుల ముట్టడిని విచ్చిన్నం చెయ్యటం ఇతరుల వల్లకాదు; దానికి నేనూ, నువ్వూ, కుంభకర్ణుడూ, ఇంద్రజిత్తూ, నికుం భుడూ మాత్రమే సమర్థులం. నువ్వు సేనతో వెళ్ళి, వానరులను జయించిరా,\" అన్నాడు.\n\nసీతను రాముడికిచ్చేసి సంధి చేసుకోవ టమే మంచిదనుకున్న వారిలో ప్రహస్తుడు కూడా ఉన్నాడు. సంధి జరగలేదు. అందుచేత తప్పనిసరిగా యుద్ధం సంప్రాప్తమయింది. యుద్ధం వస్తే రావణుడి కోసం ప్రాణాలు విడవటానికైనా ప్రహస్తుడు సిద్ధమే. అతను రథమెక్కి, యుద్ధానికి బయలుదేరాడు.\n\nఆర్భాటంగా వస్తున్న ప్రహస్తుణ్ణి చూసి, \"అతను ప్రహస్తుడు. అస్త్రాలెరిగిన శూరుడు. రావణుడిసేనలో మూడోవంతు అతని ఆధీనంలో ఉంటుంది,\" అని విభీషణుడు చెప్పాడు.\n\nయుద్ధంలో ఉభయ పక్షాలా ప్రాణ నష్టం జరిగింది. నరాంతకుడూ, కుంభహనుడూ, మహానాదుడూ, సమున్నతుడూ అనే రాక్షస యోధులు అంతులేని వానరులను చంపి, ద్వివిదుడూ, దుర్ముఖుడూ, జాంబవంతుడూ, తారుడూ అనే వానరవీరుల చేతుల్లో చచ్చారు. నీలుడు ప్రహస్తుణ్ణి ఎదుర్కొని, భయం కరంగా పోరాడి, తల చితకగొట్టి చంపేశాడు.\n\nప్రహస్తుడి మరణవార్త విని రావణుడికి కసీ, దుఃఖమూ కూడా కలిగాయి. అతను రాక్షసవీరులతో, “దేవతలను జయించగల ప్రహస్తుణ్ణి చంపారంటే వానరులు సామాన్యు లుకారు. ఇంకనేను ఉపేక్షించటానికి లేదు. నేనే స్వయంగా యుద్ధానికి పోతాను; నా బాణాలతో ఆ రామలక్ష్మణులనూ, వానర సేననూ దగ్ధం చేస్తాను,” అన్నాడు.\n\nరావణుడు తన రథమెక్కి, సేనను వెంట బెట్టుకుని వానరులపై యుద్ధం చెయ్యటానికి బయలుదేరి వెళ్ళాడు. ఆ సేనలో రావణుడి కొడుకులైన అకంపనుడనే వాడూ, ఇంద్ర జిత్తూ ఉన్నారు.\n\nవిభీషణుడు రాముడికి వారందరి గురించి వేరువేరుగా చెప్పాడు. రాముడు రావణుడి తేజస్సునూ, అతని యోధులు పట్టిన ఆయు ధాలనూ చూసి ఆశ్చర్యచకితుడయ్యాడు.\n\nరావణుడు యుద్ధానికి వస్తుండగానే సుగ్రీ వుడతన్ని ప్రతిఘటించాడు. రావణుడు వేసిన బాణాలకు సుగ్రీవుడు త్వరలోనే తెలివి తప్పి పడిపోయాడు.\n\nవానరసేనను కాపాడే భారం రాముడిపైన పడింది. అతను విల్లుపట్టి రావణుడితో తల పడటానికి ఉద్యుక్తుడౌతుండగా, లక్ష్మణుడు రాముడితో, “వీణ్ణి చంపటానికి నువ్వు కావాలా? నన్ను పోనీ!” అన్నాడు.\n\n“వెళ్ళు. యుద్ధం జాగ్రత్తగా చెయ్యి,” అన్నాడు రాముడు.\n\nలక్ష్మణుడు రావణుడిపైకి వచ్చేలోపల హనుమంతుడు రావణుడి రథం పక్కన చేరి, కుడి చెయ్యి ఎత్తి, “నిన్నిప్పుడొక్క గుద్దుతో చంపబోతున్నాను,\" అన్నాడు.\n\n“నన్ను తప్పకుండా కొట్టు. ఒక కోతి రావణుణ్ణి కొట్టింది అన్న ఖ్యాతి కలకాలం ఉండిపోతుంది. నువ్వు నన్ను కొట్టిన మరు క్షణం నీ ప్రాణాలు తీస్తాను,” అన్నాడు రావణుడు.\n\n“నా చేతి దెబ్బకు నీ కొడుకు అక్షుడు చచ్చిన సంగతి మరిచిపోకు,” అన్నాడు హనుమంతుడు. ఈ మాట విని రావణుడు హనుమంతుడి రొమ్ముమీద అరచేత్తో ఒక్క దెబ్బ కొట్టాడు. ఆ దెబ్బకు హనుమంతుడు క్షణం పాటు దిమ్మరపోయి, రావణుడి రొమ్ము మీద తన అరచేత్తో ఒక్క చరుపు చరిచాడు. ఆ దెబ్బకు రావణుడదిరిపోయాడు. రావణుడు కాస్త పుంజుకుని, “భేష్! పగవాడివైతేనేం? నీ బలం చాలా గొప్పది!\" అన్నాడు.\n\n\"నా బలం తగలబెట్టనా? నా చేత దెబ్బ తిని కూడా నీవింకా బతికే ఉంటివి! మళ్ళీ ఒకసారి దెబ్బ కొట్టు, ఆ తరవాత నా పిడికిలి పోటుతో నిన్ను యముడి దగ్గిరికి పంపేస్తాను,\" అన్నాడు హనుమంతుడు. రావణుడు మండి పడి, తన పిడికిలితో హనుమంతుడి రొమ్ములో భయంకరంగా పొడిచి, హనుమంతుడు తెప్పిరిల్లే లోపుగా నీలుడితో యుద్ధానికి వెళ్ళాడు.\n\nనీలుడు రావణుడితో అతి విచిత్రమైన యుద్ధం చేశాడు. అతను అతి చిన్న దేహం ధరించి రావణుడి టెక్కెం పైన వాలాడు. అత నికి బాణం గురిచేసి కొట్టటం రావణుడికి అసాధ్యమయింది. నీలుణ్ణి చూసి రామలక్ష్మణ హనుమంతు లాశ్చర్యపడ్డారు. చివరకు రావ ణుడు నీలుణ్ణి ఆగ్నేయాస్త్రంతో పడగొట్టాడు. అయితే, అగ్నిదేవుడు నీలుడికి తండ్రే గనక ఆగ్నేయాస్త్రం అతన్ని నేలపై పడగొట్టిందే గాని, అతని ప్రాణాలు తియ్యలేదు.\n\nఅప్పుడు లక్ష్మణుడు రావణుణ్ణి ఎదిరిం చాడు. ఇద్దరికీ జరిగిన యుద్ధంలో ఒకరినొకరు మూర్ఛపోగొట్టుకున్నారు. చివరకు రావణుడు లక్ష్మణుడిపైన ఒక శక్తిని ప్రయోగించాడు; అది అతనికి బ్రహ్మ ఇచ్చినది. అది రొమ్ములో తగిలే సరికి లక్ష్మణుడు మూర్ఛపోయాడు. అప్పుడు రావణుడు లక్ష్మణుడి వద్దకు వచ్చి, అతన్ని తన చేతులలో ఎత్తటానికి ప్రయత్నిం చాడు, కాని సాధ్యం కాలేదు.\n\nఇంతలో హనుమంతుడు వచ్చి రావణుణ్ణి తన పిడికిలితో రొమ్ములో పొడిచాడు. ఆ దెబ్బకు రావణుడు మోకాళ్ళ పైన ముందుకు పడిపోయి, రక్తం కక్కుకుని, తన రథం మీద స్పృహ తప్పి పడిపోయాడు. హనుమంతుడు లక్ష్మణుణ్ణి తన చేతులలో ఎత్తుకుని రాముడి వద్దకు తెచ్చాడు. కొద్ది సేపటిలో లక్ష్మణుడికి మూర్ఛ తెలిసింది. రావణుడికి కూడా స్పృహ వచ్చింది. హనుమంతుడు రాముడితో, “నా వీపు మీద ఎక్కి రావణుడితో యుద్ధం చెయ్యి,” అన్నాడు.\n\nరాముడా ప్రకారమే హనుమంతుడి భుజా లపైన ఎక్కి కూర్చున్నాడు. హనుమంతుడు రాముణ్ణి క్షణాలలో రావణుడి ఎదటికి తీసుకు పోయాడు.\n\nరావణుడు హనుమంతుణ్ణి తీవ్రమైన బాణాలు వేసి కొట్టాడు. అది చూసి రాముడు క్రోధంతో రావణుడిరథచక్రాలనూ, గుర్రాలనూ, ధ్వజాన్నీ, సారథినీ నాశనం చేసి, రావణుడి రొమ్ములో పిడుగులాటి బాణాన్ని నాటాడు. ఆ దెబ్బకు రావణుడు పడిపోగా మరొక బాణంతో అతని కిరీటాన్ని భగ్నం చేసేసి, “రాక్షసరాజా, చాలా గొప్ప యుద్ధం చేసి అలిసిపోయి ఉన్నావు. అందుచేత నిన్నిప్పుడే యమపురికి పంపను. లంకకు తిరిగి వెళ్ళటా నికి అనుమతిస్తున్నాను. వెళ్ళి, విశ్రాంతి తీసు కుని, రథమెక్కి, బాణం పట్టుకుని మళ్ళీరా. అప్పుడు నా శక్తి చూపుతాను,\" అన్నాడు.\n\nరావణుడు గర్వభంగం పొంది, సిగ్గు పడుతూ లంకకు తిరిగి వెళ్ళాడు. అతని కిప్పుడు రాముడంటే భయం పట్టుకున్నది. అతను రాక్షసులను సమావేశపరిచి ఇలా అన్నాడు:\n\n“ఇంద్రుడికి తీసిపోని నేను ఒక మనుష్య మాత్రుడికి ఓడిపోయాను! నా తపస్సంతా ఏమయిందో తెలియటం లేదు. నాకు మను ష్యుల వల్ల ప్రమాదం ఉంటుందని ఒకప్పుడు బ్రహ్మ చెప్పాడు. వెనక నేను అనరణ్యుడనే ఇక్ష్వాకు రాజును చంపేటప్పుడు, నన్ను సర్వనాశనం చేయగలవాడు తన కులంలోనే జన్మిస్తాడని ఆయన అన్నాడు. వెనక వేదవతిని బలాత్కరించి ఆవిడ చేత శాపం పొందాను. ఆ వేదవతే ఈ సీత. పార్వతీ, నందీశ్వరుడూ, రంభా, పుంజికస్థలా ఏమేమి అన్నారో, అదంతా ఈనాడు నిజం అవుతున్నది. ప్రమాదం మనసులో ఉంచుకుని శత్రుసంహారం విష యంలో మీరు మరింత శ్రద్ధ వహించండి. ద్వారాలనూ, గోపురాలనూ శ్రద్ధగా కాపలా కాయండి. కుంభకర్ణుడు నిద్రపోతున్నాడు. అతన్ని లేపండి. యుద్ధాలోచన చేసేటప్పుడు కూడామేలుకునే ఉన్నాడు. అటువంటి వాడు, తొమ్మిది రోజులకు యుద్ధం ఆరంభమవు తుందనగా నిద్రపోయాడు. అతన్ని లేపండి. నాలాగా అతను శాపాలకు గురి అయిన వాడు కాడు. అవలీలగా వానరసేననూ, రామ లక్ష్మణులనూ నిర్మూలించగలవాడు. రాముడి చేత దెబ్బ తిన్న నాకు కుంభకర్ణుడు లేస్తే ధైర్యంగా ఉంటుంది. కుంభకర్ణుడు ఇటు వంటి తరుణంలో పక్కన లేకపోతే అతను ఉండి ప్రయోజనమేమిటి?”\n\nరావణుడీమాట అనగానే రాక్షసులు కుంభ కర్ణుడి ఇంటికి బయలుదేరారు. వాళ్ళు తమ వెంట గంధమూ, పూలమాలలూ, ఆహారమూ పట్టుకుపోయారు. ఒక బ్రహ్మాండమైన గుహ లాంటి ఇంట కుంభకర్ణుడు పడుకుని నిద్ర పోతున్నాడు. అతను విడిచే ఊపిరి, రాక్షసులు లోపలికి ప్రవేశించటానికి యత్నిస్తే, బయటికి తోసేసింది. అతి కష్టం మీద వాళ్ళు చివరికి గుహలోపలికి వెళ్ళారు.\n\nకుంభకర్ణుడు భయంకరమైన ఆకారంతో పడుకుని గాఢ నిద్రలో ఉన్నాడు. అతడి ముందు రకరకాల మాంసాలు పెట్టిఉన్నాయి. అన్నం రాసులుగా పోసి ఉన్నది. మద్యమూ, నెత్తురూ కడవలలో ఉన్నాయి. అతన్ని లేప టానికి రాక్షసులు విశ్వప్రయత్నాలు చేశారు- అందరూ కలిసి గట్టిగా అరిచారు, భయంకర మైన ధ్వనులు చేశారు. గదలతోనూ, రోకళ్ళ తోనూ అతని శరీరమంతా బాదారు. కుంభ కర్ణుడు కదలనైనా లేదు.\n\nరాక్షసులకు మండిపోయింది. వాళ్ళు ఏనుగుల చేత కుంభకర్ణుణ్ణి తొక్కించారు. ఏవో పురుగులు పాకుతున్నట్టనిపించి కుంభ కర్ణుడు మేలుకున్నాడు. అతను లేచి కూర్చుని పెద్ద పెట్టున ఆవలించాడు.\n\nకుంభకర్ణుడు నిద్రలేస్తూనే మాంసంతిని, మద్యం తాగి చుట్టూ కలయజూసి, రాక్షసులతో, “మీరంతా వచ్చి నన్నెందుకు నిద్ర లేపారు? రావణుడికి క్షేమమేగదా?” అన్నాడు. కుంభ కర్ణుడు పడుకుంటే మూడునెలలూ, ఆరు నెలలూ, తొమ్మిది నెలలూ నిద్రపోయేవాడు.\n\nరావణుడు మంత్రి యూపాక్షుడనేవాడు కుంభకర్ణుడితో, \"కుంభకర్ణా! పూర్వం దేవ తల వల్ల కూడా కలిగి ఉండనంతటి భయం ఇప్పుడు మానవుల వల్ల కలిగింది. కొండలం తేసి వానరులు లంకను ముట్టడించి ఉన్నారు. సీతను ఎత్తుకు వచ్చినందుకాగ్రహించి రాము డీపని చేశాడు. కొంత కాలం క్రితం ఒక వాన రుడు వచ్చి లంకను తగలబెట్టి, అక్షకుమారుణ్ణి చంపేశాడు.\n\nదేవతలనందరినీ జయించిన రావణుణ్ణి రాముడు కొస ప్రాణంతో విడిచిపెట్టాడు. ఏ దేవతలూ చెయ్యలేని పని ఇప్పుడా రాముడు చేశాడు,\" అన్నాడు.\n\nతన అన్న అపజయ వార్త విని కుంభ కర్ణుడు కోపోద్రేక్తో గుడ్లు తిప్పుతూ, “నేనా వానరసేననూ, రామలక్ష్మణులనూ చంపేసి తరవాత రావణుణ్ణి చూస్తాను,” అన్నాడు.\n\nమహోదరుడనే రాక్షసుడు కుంభకర్ణుడికి చేతులు జోడించి, “కుంభకర్ణా, నువ్వు రావ ణుడి వద్దకు వచ్చి, ఆయన చెప్పేది విని, మంచి చెడ్డలు సరిగా ఆలోచించుకుని, ఆపైన శత్రువుల పైకి యుద్ధానికి పోతే విజయం పొందటానికి వీలుగా ఉంటుంది,” అన్నాడు.\n\nకుంభకర్ణుడందుకు సమ్మతించి రాక్షసు లనందరినీ వెంటబెట్టుకుని రావణుడి ఇంటికి బయలుదేరాడు. అతను అంగవేస్తుంటే భూమి దద్దరిల్లింది. దారి పొడుగునా ఎదురైన రాక్షసులతనికి నమస్కారాలు చేశారు. లంక బయటి నుంచి అతన్ని చూసి వానరులు దడుచుకున్నారు. కొందరు వానరులు పారి పోసాగారు.\n\nరాముడు కుంభకర్ణుణ్ణి చూసి విభీష ణుడితో, “లంకలో పర్వతాకారుడైన వీరు డొకడు కిరీటం ధరించి కనబడుతున్నాడే ఎవరతను? అతన్ని చూసి మన వానరులు పారిపోతున్నారు!\" అన్నాడు.\n\n“అతను కుంభకర్ణుడు. యుద్ధంలో ఇంద్రుణ్ణి, యముణ్ణి గెలిచినవాడు. రాక్ష సులలో అంత పెద్ద శరీరం కలవాడు లేడు. అతని బలం సహజమైనది, వరాల వల్ల వచ్చినది కాదు,\" అన్నాడు విభీషణుడు.",
            "book_page_end": 22,
            "story_id": "2009_07_05",
            "raw_genre_backup": "పౌరాణికం/యుద్ధ గాథ",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "మూగవాడు",
            "book_page_start": 23,
            "pdf_page_start": 23,
            "pdf_page_end": 27,
            "author": "చందమామ బృందం",
            "genre": "జాతక కథ/నీతి కథ",
            "moral": "సన్యాసం రాజరికంతో లేదా సంపదతో పోలిస్తే ఎంతో శ్రేష్ఠమైన మార్గం. జీవిత పరమార్థాన్ని గ్రహిస్తేనే నిజమైన జ్ఞానం లభిస్తుంది.",
            "keywords": [
                "రాజకుమారుడు",
                "బోధిసత్వుడు",
                "రాజరికం",
                "సన్యాసం",
                "తపస్సు"
            ],
            "characters": [
                "రాజు",
                "చంద్రాదేవి",
                "తేమియుడు (బోధిసత్వుడు)",
                "దైవజ్ఞులు",
                "సునందుడు (సారథి)",
                "నాగరాజు",
                "త్రిధాముడు"
            ],
            "locations": [
                "కాశీ",
                "కల్యాణదుర్గం"
            ],
            "content": "[గత సంచిక తరవాయి] రాజుగారు దైవజ్ఞులను పిలిపించి, \"నాకు కుమారుడు కలిగినప్పుడు అతనిలో అనేక శుభలక్షణాలున్నాయనీ, అరిష్టాలేమీ రావనీ మీరు చెప్పారు. నా కొడుకు అవిటివాడు, పుట్టుచెవిటి, పుట్టుమూగ! మీ మాటలు అక్షరాలా అబద్ధమయ్యాయి. దీని కేమం టారు?\" అని అడిగాడు.\n\n“మహారాజా, మీరు ఎన్నో వ్రతాలు చేసి లేక లేక కొడుకును కని ఆనందంలో ఉన్న సమయంలో, ఆ కొడుకు అదృష్టహీనుడని చెప్పటానికి మాకు నోరు రాలేదు. అందుచేత అబద్ధం చెప్పాం!” అన్నారు దైవజ్ఞులు.\n\n'ఇప్పుడేం చెయ్యాలి?” అన్నాడు రాజు.\n\n“అయ్యా, ఈ కుర్రవాడు జీవించి ఉండ టంవల్ల మీకూ మీ రాజ్యానికీ, మహారాణి గారికీ ఆపద తప్పదు. అందుచేత, అశుభ లక్షణాలు గల గుర్రాలను కట్టి, అందులో ఈ కుర్రవాణ్ణి పెట్టి, పడమటి ద్వారంగుండా శ్మశానానికి తీసుకుపోయి అక్కడ పాతిపెట్టిం చండి!” అన్నారు దైవజ్ఞులు.\n\nఅపాయాలకు వెరిచి రాజు అలాగేచేయించ మన్నాడు. ఈ సంగతి విని చంద్రాదేవి రాజు వద్దకు వెళ్ళి, \"మహారాజా, నాకొక వరం ఇస్తానని వెనక వాగ్దానం చేశారు. ఇప్పుడావరం ఇవ్వండి,\" అన్నది. రాజు సరే నన్నాడు.\n\n\"అయితే, నా కొడుకుకు రాజ్యాభిషేకం చెయ్యండి!\" అన్నది రాణి.\n\n“అది సాధ్యమయ్యేపని కాదు. నీ కొడుకు అరిష్టజాతకుడు!\" అన్నాడు రాజు.\n\n“యావజ్జీవం కాకపోయినా ఏడేళ్ళ పాటు రాజ్యం చేయనివ్వండి,\" అన్నది రాణి. రాజు వల్లకాదన్నాడు. ఆఖరుకు ఏడు రోజులపాటు రాజును చెయ్యటానికి ఒప్పుకున్నాడు.\n\nచంద్రాదేవి వెంటనే తన కుమారుడికి తగిన వస్త్రాభరణాలు తొడిగించింది. నగర మంతా అలంకరించి, ఆ రోజునుంచీ తేమియ మహారాజు పరిపాలన ఆరంభమవుతున్నదని చాటింపు వేశారు.\n\nఆ రాత్రి యావత్తూ చంద్రాదేవి తన కొడుకు దగ్గిర కూచుని, “నాయనా, నీ కోసం పదహారేళ్ళపాటు నేను కన్ను మూయలేదు. ఏడ్చి ఏడ్చి నా కళ్ళు కాయలు కాశాయి. నువ్వు అవిటివాడివి కావు. నాకు తెలుసు. నాకోసమైనా లేచి తిరుగు, నాయనా!\" అని ఎంతో బతిమాలింది. కాని తేమియుడిలో ఎంతమాత్రం చైతన్యం లేదు.\n\nఈ విధంగా ఆరురోజులు గడిచాయి. రాజు తన సారథి అయిన సునందుణ్ణిపిలిచి, “రేపు లోపల అశుభప్రదమైన రథానికి అశుభ లక్షణాలు గల గుర్రాలను పూన్చి సిద్ధం చెయ్యి. తరవాత తేమియుణ్ణి అందులో పెట్టుకుని పడమటి ద్వారం గుండా శ్మశానానికి తీసుకుపో. అక్కడ నలుచదరంగా ఒక గొయ్యి తవ్వి, అందులో తేమియుణ్ణి పడవేసి పూడ్చి, స్నానం చేసి రా!\" అని ఆజ్ఞాపించాడు.\n\nఆఖరు రాత్రి చంద్రాదేవి తన కొడుకు మీద పడి కన్నీరు కారుస్తూ, “రాజుగారు నీ మరణానికి ఉత్తరు విచ్చాడు. నీ ఆయువు రేపటితో మూడింది, తండ్రీ!\" అని ఏడ్చింది.\n\nఈ మాట వినగానే బోధిసత్వుడికి పరమా నందమయింది. “పదహారేళ్ళు నేను చేసిన కృషి ఫలించబోతున్నది గదా!\" అనుకున్నాడు. తన తల్లి గుండె పగిలి ఏడుస్తున్నదని తెలిసి కూడా ఆమెను ఊరడించటానికైనా నోరు విప్పలేదు. తెల్లవారుతూనే సారథి సునందుడు రథం సిద్ధం చేసి తెచ్చి తలవాకిట నిలబెట్టి లోపలికి వచ్చి రాణితో, \"అమ్మా, తమకు తెలియనిదేమున్నది? రాజాజ్ఞ నిర్వర్తించాలి!” అన్నాడు.\n\nచంద్రాదేవి తన కుమారుడిపై పడి ఏడవ సాగింది. సారథి తేమియుణ్ణి తన చేతులతో ఎత్తుకుని రథంలో పెట్టి, పడమటి ద్వారానికి పోతున్నాననుకుంటూ తూర్పు ద్వారం కేసి వెళ్ళాడు.\n\nతూర్పుద్వారం దాటి రథం మూడు యోజ నాలు వెళ్ళేదాకా ఆగలేదు. అక్కడ సునందు డికి ఒక అడవీ, దాని సమీపంగా రుద్రభూమీ ఉన్నట్టు భ్రమ కలిగింది. వెంటనే అతను రథం దిగి, తేమియుడి నగలు వొలిచి మూట గట్టి, ఒకచోట నలుచదరంగా గుంట తవ్వనా రంభించాడు.\n\n“పదహారేళ్ళుగా చలనం లేని నా అవయ వాలకు ఇప్పుడు పని తగిలింది,” అనుకుంటూ బోధిసత్వుడు లేచి నిలబడి తన చేతులను రుద్దుకున్నాడు. చేతులతో రెండు కాళ్ళూ రుద్దుకున్నాడు. రథంనుంచి దిగి అటూ ఇటూ నడిచి చూసుకున్నాడు. తనకేమాత్రం బలం ఉన్నదో చూడటానికి రథాన్ని వెనకనుంచి పట్టుకుని ఎత్తాడు. అది చెండులాగా లేచింది.\n\nతరవాత అతను గుంట తవ్వే సునందు డితో, “ఏమోయ్, అంత శ్రద్ధగా గుంట తవ్వుతున్నావు; ఎందుకేమిటి?” అన్నాడు.\n\n“మా రాజుగారి కొడుకు వికలాంగుడు, మూగి, చెవిటి. అందుచేత ఇక్కడ గుంట తవ్వి పూడ్చి రమ్మన్నారు!” అన్నాడు సునం దుడు, వెనక్కు తిరిగి చూడకుండానే.\n\n“సరిగా చూడు. నేను వికలాంగుణ్ణికాను, చెవిటివాణ్ణి కాను. నన్ను పాతేస్తే నీకు మహా పాతకం చుట్టుకుంటుంది!” అన్నాడు బోధి సత్వుడు. సారథి తలపైకెత్తి రాజకుమారుణ్ణి చూసి నిర్ఘాంతపోయి, “మీరెవరు? మీ పేరే మిటి? మీ తండ్రిగారి పేరేమిటి?” అన్నాడు.\n\nబోధిసత్వుడు నిజమే చెప్పాడు. కాని సారథి నమ్మలేకపోయాడు. అతను రథం వద్దకు వెళ్ళి, అందులో రాజకుమారుడు గాని, అతని నగలు గాని, లేకపోవటం చూసి, ఆ తరవాత నిజం తెలుసుకుని, బోధిసత్వుడి కాళ్ళ మీదపడి, “మహారాజా, అలా అయితే మీరీ దిక్కుమాలిన అడివికి రావటం దేనికి? నగరానికి పదండి, హాయిగా రాజ్యం చేద్దురుగాని!” అన్నాడు.\n\n“నాకు రాజ్యమూ, వైభవమూ వద్దు. వాటికోసమై నేను ఎన్నో పాపాలు చేయవలసి ఉంటుంది,” అన్నాడు బోధిసత్వుడు.\n\n“అలా కాదు, మహారాజా! మిమ్మల్ని తీసుకువెళితే మీ తండ్రిగారూ, తల్లిగారూ, ప్రజలూ ఎంతో ఆనందించి నాకు అంతులేని బహుమానాలిస్తారు!\" అన్నాడు సారథి.\n\n“పిచ్చివాడా, నాకిక ఎవరి సంతోషంతోనూ పనిలేదు. ఈ రోజు నా జన్మతరించింది! నేను సంపూర్ణ మానవుణ్ణి అయ్యాను!” అన్నాడు బోధిసత్వుడు.\n\n“అయితే, తమరు ఇంత కాలమూ మూగగా, చెవిటిగా ఎందుకు నటించారు మహారాజా?” అని అడిగాడు సారథి.\n\n\"ఒకప్పుడు నేను రాజరికమూ, ఆ తర వాత ఘోర నరకమూ అనుభవించిన వాణ్ణి. మళ్ళీ రాజరికం సంప్రాప్తమవుతుందన్న భయంతో నా నోరు కట్టుబడింది. నేను వింటూండగా నా తండ్రి నిర్దయగా నలుగురికి క్రూరమైన శిక్షలిచ్చాడు. ఆ తరవాత నాకు చెవులు పోయినట్టే అయింది; నేను వెర్రి బాగులవాణ్ణి అయిపోయాను. ఈ జీవితం బుద్బుదప్రాయమూ, దుఃఖమయమూ అని గ్రహించినవాడు దీనికోసం ఇంకొకడిపై ఆగ్ర హిస్తాడా? దీని కోసం ఇంకొకణ్ణి దండిస్తాడా? ఈపాటి సత్యం తెలియక మానవులు అజ్ఞా నంలో పడిపోతారు గాని!\" అన్నాడు బోధిస త్వుడు. అప్పుడు సారధి, \"మహారాజా, నన్ను కూడా మీతో రానివ్వండి!\" అన్నాడు.\n\n\"అలా కాదు. ఈ రథం రాజుగారిది. దాన్ని రాజుగారికి వప్పగించు. నీ రుణాను బంధాలు అన్నీ కడిగేసుకుని సన్యాసం పుచ్చుకో. అంతదాకా నువ్వు స్వతంత్రుడివి కావు!” అన్నాడు బోధిసత్వుడు.\n\nతాను నగరంలోకి వెళ్ళిపోగానే రాజకుమా రుడు తన దారిన అరణ్యంలోకి వెళ్ళిపోతాడని భయపడి సారథి, “స్వామీ, నేను తిరిగి వచ్చేదాకా ఇక్కడే ఉంటానని మాట ఇయ్యండి. రాజుగారిని తీసుకువస్తాను. ఆయన మిమ్మల్ని చూసి చాలా ఆనందపడతారు!” అన్నాడు.\n\nబోధిసత్వుడు, అతను కోరిన ప్రకారం అక్కడే ఉంటానని మాట ఇచ్చాడు. సారథి అతని పాదాలు కళ్ళకు అద్దుకుని బయలు దేరాడు.\n\nతన కుమారుడు లేకుండా రథం తిరిగి వస్తూవుండటం చంద్రాదేవి కిటికీలో నుంచి చూసి భోరున ఏడ్చింది. ఆమె సారథిని పిలిపించి, \"ఏం, నాయనా, నా కొడుకు ఆఖరు క్షణంలోనైనా నోట ఒక్క మాట పలకలేదా? వాడు కాళ్ళూ చేతులూ తన్నుకోలేదా?” అని అడిగింది.\n\n“ఆయన మూగవాడూ, అవిటివాడూ ఎందుకయినాడు తల్లీ? రాజరికానికి భయపడి అలా నటించాడు! ఆయన గొంతు కంచు గొంతు! ఏమి తెలివైన మనిషి! మనలాగా బతకటం ఇష్టం లేక దివ్యమైన మార్గం తొక్కాడు,” అంటూ సారథి జరిగినదంతా చంద్రాదేవికి చెప్పాడు. ఆవిడ దుఃఖాశ్రువులు ఆనందాశ్రువులుగా మారాయి. ఆమె వెంటనే ఈ సంగతి రాజుకు తెలిపింది.\n\nరాజుకు కాలు నిలవలేదు. తన కుమారుణ్ణి చూడటానికి ఆయన బ్రహ్మాండమైన పరి వారాన్ని పోగుచేసి బయలుదేరాడు. వారంతా వచ్చి చేరేలోగా ఇంద్రుడు బోధిసత్వుడికి ఒక మంచి పర్ణశాల నిర్మించమని విశ్వకర్మను ఆజ్ఞాపించాడు. రాజు సపరివారంగా ఈ పర్ణశాలవద్దకే వచ్చాడు.\n\nబోధిసత్వుడు తన తండ్రికోసం ఒక ఆసనం వేయించాడు. కాని రాజు దానిపై కూచోక, కొడుకుపై గల గౌరవభావం కొద్దీ కిందనే కూచున్నాడు. ఆయన తన కొడుకును ఎలాగైనా తీసుకువెళ్ళాలనే ఉద్దేశంతో, “నాయనా, నీకీ పర్ణశాల ఏమిటి? కటిక నేలమీద పడుకోవడమేమిటి? ఆకులూ అలములూ తినడమేమిటి? బోలెడన్ని సౌధా లున్నాయి. రాజ్యం ఉన్నది. వచ్చి హాయిగా ఏలుకో!” అన్నాడు.\n\n“నువ్వు చెప్పేవన్నీ మాసిపోయే సుఖాలు. నాకు వాటితో పనిలేదు. మనం రాజ్యాలను, సింహాసనాలను గురించి ఆలోచిస్తూనేఉంటాం. మనకోసం ఒకటి పొంచి ఉంటుంది. ఒకటి తనపని తాను చేసుకుపోతూంటుంది. మూడ వది అదను కనిపెట్టి వేటు వేస్తుంది. పొంచి ఉండేది వృద్ధాప్యం; తన పని తాను చేసుకు పోయేది కాలం; వేటు వేసేది మృత్యువు,” అన్నాడు బోధిసత్వుడు.\n\n“నీ మాటలు వింటూంటే నాకు జీవితం మీద రోత పుడుతున్నది. నాకు రాజ్యం వద్దు. నేను తపస్సు చేసుకుంటాను. నువ్వు నా బదులు రాజ్యం ఏలు!\" అన్నాడు రాజు.\n\n“అన్నీ త్యజించినవాడికి, నాకు నీ రాజ్యం మటుకు దేనికి?” అంటూ బోధిసత్వుడు అక్కడ చేరిన వారందరికీ జీవిత పరమార్థం బోధ చెయ్యసాగాడు. అతని బోధలు విన టానికి నగరం యావత్తూ వచ్చింది. కాలక్రమాన అందరూ సన్యసించి నగరాన్ని పాడుపెట్టేశారు.\n\nకాశీరాజు సన్యసించాడని తెలియగానే బోధిసత్వుడి బోధలు వినటానికి మరొక రాజు వచ్చాడు. ఆయన వెంట ప్రజలు కూడా వచ్చారు. ఈ విధంగా మూడు రాజ్యాలు పాడుపడిపోయాయి. ఆ రాజ్యాలలో ఉన్న జంతువులన్నీ, వన్యమృగాలుగా మారాయి. అక్కడి నగరాలలోని సంపదకు మట్టికున్న విలువ కూడా లేకుండా పోయింది.",
            "book_page_end": 27,
            "story_id": "2009_07_06",
            "raw_genre_backup": "జాతక కథ/నీతి కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "తీరిన కోరిక!",
            "book_page_start": 28,
            "pdf_page_start": 28,
            "pdf_page_end": 30,
            "author": "చందమామ బృందం",
            "genre": "జానపద కథ/నీతి కథ",
            "moral": "నిజమైన విశ్వాసం, పట్టుదల ఉంటే ఎంత కష్టమైన కోరికనైనా సాధించవచ్చు. ఇతరుల విమర్శలను పట్టించుకోకుండా లక్ష్యంపై దృష్టి సారించాలి.",
            "keywords": [
                "ఎమీకే",
                "మహాసర్పం",
                "గాలిపటం",
                "విశ్వాసం",
                "ఆఫ్రికా"
            ],
            "characters": [
                "ఎమీకే",
                "బామ్మ",
                "తండ్రి",
                "మహాసర్పం",
                "దుమ్మలగొండి",
                "ఏనుగు",
                "ఖడ్గమృగం",
                "తాబేలు"
            ],
            "locations": [
                "కొండ ప్రాంతం",
                "స్వరారణ్యం"
            ],
            "content": "ఎమీకేకు ఎలాగైనా గాలిలోకి ఎగరాలని కోరిక. రోజూ ఆకాశంలో పక్షిలా ఎగురుతున్నట్టు కలలు కనసాగాడు. దాన్ని గురించి మిత్రులతో చెబితే నవ్వారు. “కుర్రాళ్ళు ఎగరలేరు, ఏమిటా విప రీతమైన కోరిక?” అని తండ్రి మందలించాడు. అయితే, బామ్మ మాత్రం వాడి కోరిక వినగానే, “ఎమీకే, నువ్వు ఎగరాలి. అంతే కదా? మహా సర్పాన్ని వేడుకున్నావంటే నీ కోరిక తప్పక నెర వేరుతుంది!” అని ప్రోత్సహించింది. మనుషు లతో పాటు జంతువులు కూడా మహాసర్పాన్ని పూజించేవి.\n\nరోజూ మేకలను మేపడానికి కొండవద్దకు తోలుకుని పోయేప్పుడల్లా ఎమీకే మహాసర్పం గురించి ఆలోచించేవాడు. ఒకనాటి సాయంకాలం ఏమీకేకు దూరంలో మిణుగురుపురుగుల గుంపు కనిపించింది. అతడు ఆత్రుతగా అక్కడికి వెళ్ళి చూశాడు. అక్కడో అద్భుత దృశ్యం వాడికి కని పించింది. ఒక ఏనుగు, ఒక ఖడ్గమృగం, ఒక దుమ్మలగొండి, ఒకపులి... దాపులనున్న ఎత్తయిన చెట్టుమీద పడగ విప్పి చూస్తూన్న మహాసర్పం!\n\nజంతువులు అడిగిన కోరికలు తీరుతాయని వరమిచ్చాక మహాసర్పం, “ఎమీకే, నీకేం వరం కావాలి?\" అని అడిగింది. ఎమీకే నోట మాట పెగల్లేదు. “నాకు... నాకు... ఆకాశంలో... ఎగరా లని ఉంది!\" అన్నాడు అతిప్రయత్నం మీద. మహాసర్పం ఒక రాయిని ఎమీకే చేతిలో ఉంచి, “నీకు నిజంగానే ఎగరాలని ఉంటే వర్షాకాలానికి ముందు మూడు వెదురు గడలనూ, బబాబ్ చెట్టు బెరడునూ సంపాదించు. ఆ తరవాత ఈ రాయిలో ఉన్నట్టు ఒక గాలిపటాన్ని తయారు చేసుకో!” అన్నది.\n\nఎమీకే రాతికేసి అనుమానంగా చూశాడు. అతడికి ఎగరాలని ఉన్నదే గాని, గాలిపటం తయారు చేసుకోవాలన్న కోరిక లేదు. అయినా మహాసర్పం మాటలు నమ్మాడు. అయితే, వెదురు గడలు, బబాబ్ చెట్టు బెరడు ఎక్కడ ఉంటాయో, ఎలా సంపాదించాలో వాడికి తెలియదు. అతడి ఆలోచనలను పసిగట్టినట్టు మహాసర్పం మెల్లగా బుసకొట్టి, “నీకు ఆ విషయంలో నీ స్నేహి తులు సాయపడేలా చూస్తాను,” అని చెప్పి మెరుపులా అదృశ్యమైపోయింది.\n\nఎమీకే పరమానందంతో ఒకసారి తనను తాను కావిలించుకున్నాడు. ఉత్సాహంగా తిరిగివచ్చి మహాసర్పం ఇచ్చిన రాతిని స్నేహి తులకు చూపించి సంగతి చెప్పాడు. అయితే వాళ్ళు నవ్వి, “గాలిపటం మీద ఎగరడమా! భలే కల్పన! నేలమీద గుడ్డులా పడి పగిలి పోతావు,” అని ఎగతాళి చేశారు. అయినా ఎమీకే నిరాశ చెందలేదు. మరునాడు వాడు మేకలను మేపుతూ పచ్చికపై కూర్చుని ఉండగా అక్కడికి వచ్చిన ఒక దుమ్మలగొండి, \"ఎమీకే, వెదురుగడలూ, బబాబ్ చెట్టు బెరడూ సమ కూర్చుకోవాలి కదా? వర్షాకాలం వచ్చేస్తోంది,\" అన్నది.\n\n“నిజమే. మరి నా మేకలను ఎవరు చూసు కుంటారు?” అని అడిగాడు ఆనందాశ్చర్యాలు కలగలిసిన కంఠస్వరంతో ఎమీకే.\n\n“నేను చూసుకుంటాను,” అన్నది దుమ్మల గొండి అదేదో తను రోజూ చేసే మామూలు పని అన్నట్టు. ఎమీకే అనుమానంగా చూడ్డంతో, “మహాసర్పం నిన్ను ఎగిరేలా చేయగలదన్న విశ్వాసం నీకు ఉన్నట్టయితే, అది నన్ను కూడా మేకలను కాచేలా చేయగలదని నమ్ము,\" అన్నది దుమ్మలగొండి. మరుక్షణమే ఎమీకే దుమ్మల గొండి చూపిన మార్గం గుండా నడవసాగాడు.\n\nహఠాత్తుగా ఎమీకేకు గోడలాంటిది ఏదో అడ్డుతగిలింది. ఎదురుగా ఏనుగును చూడగానే భయపడ్డాడు. ఏనుగు ఎమీకే భుజాన్ని తొండంతో సుతారంగా తాకుతూ, \"నేనొక మంచిపని చెయ్యా లనుకున్నాను ఎమీకే. ఇప్పుడా అవకాశం లభిం చింది!\" అన్నది. ఆ తరవాత వెదురుగడలున్న చోటును వాడికి చూపింది. ఏమీకే దృఢమైన మూడు వెదురు గడలను తీసుకుని ముందుకు నడిచాడు. కొంత దూరం వెళ్ళేసరికి ఖడ్గమృగం ఎదురయింది. వెనుదిరిగి పరిగెత్తాలనుకున్నాడు కానీ, ఖడ్గమృగం, “నీకు సాయపడడానికే నేని క్కడ ఉన్నాను. బబాబ్ చెట్లున్న చోటు నీకు చూపిస్తాను రా,\" అన్నది. ఎమీకే సంతోషంగా దాని వెంటనడిచాడు. అది వాణ్ణి బబాబ్ చెట్టున్న చోటికి తీసుకువెళ్ళింది. వాడు కావలసినంత బెరడు ఒలుచుకున్నాడు. అంత వరకు అక్కడే నిలబడ్డ ఖడ్గమృగం శుభాకాంక్షలు తెలియజేసి తన దారిన వెళ్ళిపోయింది.\n\nవెదురు గడలూ, బబాబ్ బెరడూ తీసుకుని వెనుదిరిగి కొండ ప్రాంతానికి వచ్చిన ఎమీకేకు ఒక్క మేక కూడా కనిపించకపోవడంతో దిగ్భ్రాంతి చెందాడు. ఆత్రంగా చుట్టుపక్కల కలయచూ శాడు. ఆఖరికి అవి కొండ పాదతలంలో గుంపుగా ఉండడం చూసి దుమ్మలగొండికి కృతజ్ఞతలు తెలియజేశాడు.\n\nఆనాటి రాత్రి పెనుగాలులతో జడివాన కురి సింది. అన్నీ సమయానికి సమకూర్చుకున్నట్టు గ్రహించి ఎమీకే మహాసర్పానికి మనసులోనే మొక్కుకున్నాడు. తక్కిన పిల్లలు చలిమంటల ముందు కూర్చుని కాయలు, కంకెలు కాల్చుకు తింటూండగా ఎమీకే తన గాలిపటం తయారు చేసుకోవడంలో నిమగ్నుడయ్యాడు. దాన్ని చూసి మిత్రులు, “ఇది గాలిలోకి ఎగిరే లక్షణాలు కని పించడం లేదు,” అంటూ నవ్వారు. అయితే ఎమీకే మహాసర్పం మాటల్ని దృఢంగా నమ్మాడు. వాడీ కలలో కనిపించిన మహాసర్పం, \"ఎమీకే, మంచి గాలి వీచేప్పుడు నువ్వు ఎగరగలవు. గాలి నీతో మాట్లాడుతుంది. అప్పుడు నువ్వు కొండ శిఖరం మీదికి రా.. నీ కోసం నేనక్కడ కాచు కుని ఉంటాను!\" అన్నది.\n\nమరునాడు వసంతాగమనానికి స్వాగతం పలకడానికి గ్రామస్థులు ఊరిబయట గుమి గూడారు. డుండుం అనే డప్పుల చప్పుడు ఎమీకేకు వినిపించింది. ఆ తరవాత, “ఎమీకే, సోదరా?” అన్న పిలుపు మృదువుగా వినిపించింది. గాలి తనను పిలుస్తున్నదని ఎమీకే గ్రహించాడు. ఆనందంతో గాలిపటం తీసుకుని కొండశిఖరం మీదికి చేరాడు. అక్కడ మహాసర్పం కనిపించింది. గాలిపటాన్ని పరిశీలించి చూసి, “దృఢంగా తయారు చేశావు. ఇవాళ నువ్వు ఎగరగలవు,” అన్నది.\n\nగాలి నిలకడగా వీస్తున్నప్పుడు మహాసర్పం ఎమీకేని గాలిపటాన్ని గట్టిగా పట్టుకుని అక్కడి నుంచి కిందికి దూకమని చెప్పింది.\n\nఎమీకే కిందికి చూశాడు. మనుషులు చీమల్లా కనిపిస్తున్నారు. ఒక్క క్షణం భయం ఆవరించింది.\n\n“పిల్లలు ఎగరడానికి కాదు,” అని హెచ్చరించింది దావుల్లో ఉండి దీన్నంతా చూస్తూన్న ఒక తాబేలు. ఎమీకే ఒకసారి మహాసర్పంకేసి చూశాడు. ధైర్యాన్ని కూడగట్టుకుని పరిపూర్ణ విశ్వాసంతో కిందికి దూకాడు. ఆహా! వాడు పడిపోలేదు. గాలి అతణ్ణి అలాగే మెల్లగా పైకెత్తింది. డేగలా హుందాగా గాలిలో తేలుతున్నాడు. ఎమీకే నవ్వాడు. ఆనం దంతో మూలిగాడు. తను గాలికి సోదరుడు!\n\nవాడు నేలమీదికి నెమ్మదిగా వాలగానే గ్రామ స్థులు అక్కడికి పరిగెత్తుకువచ్చారు. “ఆహా! ఎమీకే ఎగిరాడు! ఎమీకే గాలిలో ఎగిరాడు!” అన్న నినాదాలు ప్రతి చోటా ప్రతిధ్వనించాయి. దాంతో ఎమీకే పెద్ద వీరుడైపోయాడు. బామ్మ వాణ్ణి ఆనందంతో కౌగిలించుకున్నది.",
            "book_page_end": 30,
            "story_id": "2009_07_07",
            "raw_genre_backup": "జానపద కథ/నీతి కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "సులభమైన సోలార్ ఓవెన్",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "వైజ్ఞానిక వ్యాసం",
            "moral": "సౌరశక్తిని సరళమైన పద్ధతుల్లో ఉపయోగించుకోవచ్చు.",
            "keywords": [
                "సోలార్ ఓవెన్",
                "సూర్యశక్తి",
                "అల్యూమినియం ఫాయిల్",
                "సైన్స్",
                "శుభ్రమైన వనరు"
            ],
            "characters": [],
            "locations": [],
            "content": "మీరే సొంతంగా సోలార్ ఓవెన్ తయారు చేసుకుని బాగా ఎండకాసే రోజు పరీక్షించి చూడండి!\n\nఏమేం కావాలి? ఒక కార్డ్బోర్డ్ బాక్స్(పిజ్జా బాక్స్ సరిపోతుంది), అల్యూమినియం ఫాయిల్, బ్లాక్ కన్స్ట్రక్షన్ పేపర్/చార్ట్ పేపర్. ప్లాస్టిక్ ర్యాప్, శుభ్రమైన ప్లాస్టిక్ సంచి, కత్తెర.\n\nతయారు చేయడం ఎలా?\n• పిజ్జా బాక్స్ను తీసుకుని దానిపై అంచులలో, పక్కలలో ఒక అంగుళం మేర వదిలి మధ్య చతురస్రం గీసుకోండి.\n• చతురస్రాన్ని మూడువైపులా కత్తిరించి, కత్తిరించని గీత మీదుగా వెనక్కు మడుచుకోండి.\n• ఈ ఫ్లాప్ మీద ప్లాస్టిక్ ఫాయిల్ను కాంతి పరావర్తనం చెందే విధంగా అతికించండి. ఇదే 'రిఫ్లెక్టర్’.\n• బాక్స్ లోపలకూడా ఖాళీల్లేకుండా ప్లాస్టిక్ ఫాయిల్ను అతికించండి.\n• దీనిని బ్లాక్ కన్స్ట్రక్షన్ పేపర్తో కవర్ చేయండి.\n• దానిపై క్లియర్ ప్లాస్టిక్ బ్యాగ్ను ఉంచి, దాని మీద వేడి చేయవలసిన ఆహారాన్ని పెట్టండి.\n• బాక్స్ విండోను రెండు మడతల ప్లాస్టిక్ ర్యాప్తో కవర్ చేయండి.\n• ఫాయిల్ మీద అత్యధికంగా ఎండ పడేవిధంగా రిఫ్లెక్టర్ను సరిచేయండి.\n• మొదట దీనిమీద వెన్నను కరిగించవచ్చు.\n• సోలార్ ఓవెన్ మీద వంట చేయడానికి ఎక్కువ సమయం పడుతుంది, అయితే మళ్ళీ మళ్ళీ ఉపయో గించే ఇంధనానికి ఇది పరిశుభ్రమైన వనరు అన్న విషయం గుర్తుంచుకోండి. ఓర్పుగా చెయ్యాలి.\n\nకాన్సెప్ట్: సూర్యుడు శక్తికి గొప్ప వనరు. సూర్యుడి ఎండ నుంచి వెలువడే శక్తి సోలార్ ఓవెన్ వంటచేయడానికి ఉపయోగపడుతుంది. సూర్యకిరణాలను కావలసిన చోట ప్రసరింపజేసి ఆహారం ఉన్నచోట పడేలా చేయడానికి అల్యూమినియం ఫాయిల్ ఉపయోగపడుతుంది. బ్లాక్ పేపర్ వేడిని పీల్చుకుంటుంది. ఆహారం ప్లేటుకు అడుగున ఉన్న ప్లాస్టిక్ బ్యాగ్ వేడి నిలకడగా ఉండడానికి సాయపడుతుంది.",
            "book_page_end": 31,
            "story_id": "2009_07_08",
            "raw_genre_backup": "వైజ్ఞానిక వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "వేగ సూత్రం",
            "book_page_start": 32,
            "pdf_page_start": 32,
            "pdf_page_end": 32,
            "author": "చందమామ బృందం",
            "genre": "పజిల్/సమస్య",
            "moral": "చందమామ బృందం",
            "keywords": [
                "గణితం",
                "పజిల్",
                "వేగసూత్రం",
                "వరదబాధితులు",
                "ఖర్చు"
            ],
            "characters": [
                "షీల",
                "శ్రుతి"
            ],
            "locations": [
                "శిబిరం"
            ],
            "content": "ఈ నెల సమస్య:\nషీల, శ్రుతి వరదబాధిత శిబిర సహాయనిధి వసూలు చేస్తున్నారు. శిబిరంలో పురుషుల సంఖ్య స్త్రీల సంఖ్య కన్నా ఒకటి ఎక్కువ. శిబిరంలో 53 మంది స్త్రీలు ఉన్నారు. సగటున ఒక వ్యక్తికి వారానికి అయ్యే ఖర్చు కింది విధంగా ఉంటుంది:\nఆహారపదార్థాలకు రూ. 72, వైద్యానికి రూ. 20, ఇతర ఖర్చులు రూ. 15.\nఆ నివారణ శిబిరాన్ని నెల (30)రోజుల పాటు జరపడానికి ఎంత డబ్బు కావలసి వస్తుంది? ఈ మొత్తాన్ని అత్యంత వేగంగా లెక్కగట్టడానికి ఉపయోగపడే వేగసూత్రం ఏమిటి?\nమీ వేగసూత్రాన్ని మాకు పంపండి. అత్యంత వేగవంతమైన సూత్రానికి బహుమతి రూ.500: విజేతలు ఒకరికన్నా ఎక్కువ మంది ఉన్నట్టయితే ఒక్కొక్కరికి రూ. 100/- ఇవ్వబడుతుంది.\nమీ ఎంట్రీలను పంపవలసిన చిరునామా: ఎడిటర్, చందమామ ఇండియా లిమిటెడ్, 2/513, సందీప్ అవెన్యూ ఈస్ట్, సెకండ్ మెయిన్ రోడ్, చిన్న నీలాంగరై, చెన్నయ్- 600041.\ncontest@chandamama.com కు ఈ మెయిల్ చేయండి.\nగమనిక: ఈ సమస్యకు వేగవంతమైన వేదగణిత సూత్రం సెప్టెంబర్ సంచికలో ప్రచురించబడుతుంది.\nమే నెలలో మేమడిగిన సమస్యకు సరైన సమాధానాలు చాలా వచ్చాయి. ఇదీ సరైన సమాధానం: మొత్తం పిల్లల సంఖ్య : 32 (అమ్మాయిలు)+ 30 (అబ్బాయిలు) = 62 మంది.\nఒక విద్యార్థికి అయ్యే ఖర్చు: 40(భోజనం) + 10 (పార్టీ హ్యాట్) + 18 (పెన్సిల్హోల్డర్)=రూ.68.\n... మొత్తం ఖర్చు = 62X68\nపదవ స్థానంలో ఒకే అంకెగల రెండు రెండంకెల సంఖ్యలను గుణించవలసి వచ్చినప్పుడు, ఆయా స్థానాలలోని అంకెలను కూడితే 10 వస్తుందా అని చూసుకోవాలి. 62, 68 లలో పదవస్థానంలో ఒకే సంఖ్య(6) ఉంది; ఇక 2 + 8 = 10. ఈ రెండు నియమాలకూ సంఖ్యలు సరిపోవడం వల్ల, కింది సూత్రాన్ని ఉపయోగించవచ్చు:\nస్టెప్ 1: మొదటి స్థానంలోని అంకెలను గుణించి వచ్చే మొత్తాన్ని సమాధానం కుడివైపున రాసుకోండి. 2x8=16\nస్టెప్ 2: పదవ స్థానంలో ఉన్న ఒక అంకెకు 1ని కలపండి. (62లో 6కు లేదా 68లో 6కు) 1+6=7\nస్టెప్ 3: 2 వ స్టెప్లో వచ్చిన మొత్తాన్ని (7), పదవ స్థానంలో ఉన్న మార్చని అంకె(6)తో గుణించండి. 7x6=42. ఇప్పుడు 1వ స్టెప్లో వచ్చిన 16ను సమాధానంలో కుడివైపున, 3వ స్టెప్లో వచ్చిన 4 2 ను ఎడమవైపున రాసుకోండి.\nఇప్పుడు మీ సమాధానం 4216. తాతయ్య ఇవ్వవలసింది 4216-3000=1216.\nమే నెల పోటీ విజేత: వి.వినీత్ రెడ్డి, వరంగల్, ఆం.ప్ర.",
            "book_page_end": 32,
            "story_id": "2009_07_09",
            "raw_genre_backup": "పజిల్/సమస్య",
            "normalized_genre_te": "పజిల్",
            "normalized_genre_code": "PUZZLE",
            "content_type": "QUIZ / PUZZLE",
            "language": "TELUGU"
        },
        {
            "title": "చందమామ లోకజ్ఞానం క్విజ్-6",
            "book_page_start": 34,
            "pdf_page_start": 34,
            "pdf_page_end": 34,
            "author": "చందమామ బృందం",
            "genre": "క్విజ్",
            "moral": "చందమామ బృందం",
            "keywords": [
                "క్విజ్",
                "చలన చిత్రాలు",
                "ఆస్కార్",
                "టాలీవుడ్",
                "భారతదేశం"
            ],
            "characters": [],
            "locations": [],
            "content": "(పదహారేళ్ళ లోపు పిల్లలకు) Co-sponsored by Infosys FOUNDATION, Bangalore\nఅన్నీ సరైన సమాధానాలు రాసిన ఒకరికి బహుమతి రూ. 250.*\n*సరైన సమాధానాలు రాసినవారు ఒకరికన్నా ఎక్కువ మంది ఉన్నట్టయితే ఒక్కొక్క విజేతకు 50 రూ.లు బహుమతిగా ఇవ్వబడుతుంది.\nమీరు చేయవలసిందేమంటే:\n1. సమాధానాలు రాయండి.\n-2. మీ పేరు, వయసు( 16 ఏళ్ళలోపు ఉండాలి) పిన్ కోడ్తో సహా పూర్తి చిరునామా రాయండి.\n3. చందాదారు అయితే, ఆ నంబర్ రాయండి.\n4. కవరు మీద చందమామ లోకజ్ఞానం క్విజ్- 6 అని రాసి, చందమామ పూర్తి చిరునామా రాసి మాకు పంపండి.\n5 . జూలై నెలాఖరులోగా మీ ఎంట్రీ మాకు అందాలి.\n6. సెప్టెంబర్ నెల సంచికలో ఫలితాలు వెలువడుతాయి.\n\nచలన చిత్రాలు\n1. భారత దేశపు మొట్టమొదటి పూర్తి నిడివి కథాచిత్రం పేరేమిటి? ఎప్పుడు నిర్మించారు? ఎవరు నిర్మించారు?\n2. మనదేశంలో నిర్మించిన మొట్టమొదటి రంగుల సినిమా ఏది?\n3. మనదేశంలో నిర్మించిన మొట్టమొదటి టాకీ చిత్రం ఏది?\n4. మనదేశంలో నిర్మించబడిన తొలి 3- డి చిత్రం ఏది?\n5. ఆస్కార్ను గెలుచుకున్న తొలి భారతీయుడు ఎవరు?\n6. మనదేశంలోని తొలి మహిళా సంగీత దర్శకులు ఎవరు?\n7. కేరళకు చెందిన ఒక భారత జాతీయ అవార్డు విజేత సినిమాల్లోకి రాకముందు న్యాయవాదిగా ఉండే వారు. ఆయన ఎవరు?\n8. అత్యధిక గీతాలు కలిగిన భారతీయ చిత్రం ఏది? ఎన్ని గీతాలు?\nచిత్రకథను పూర్తి చేయండి - మే’09 విజేతః సాయి మహేష్, చెరుకుపల్లి, గుంటూరు జిల్లా, ఆం.ప్ర.\nపేనల్ 1: ఆ కోతి నీలాగే భలే గెంతుతుంది.\nపేనల్ 2: నేను పరిగెత్తుతున్నాను.\nపేనల్ 3: సరే, కొనుక్కోండి.\nపేనల్ 5: అంతకు ముందు నువ్వు నా చెంపమీద కొట్టావు కదూ!\nపేనల్ 7: ఎలాగయితే నేం, భయపడ్డావు కాని ఇప్పుడు నా కోతి కొడుతుంది !",
            "book_page_end": 34,
            "story_id": "2009_07_10",
            "raw_genre_backup": "క్విజ్",
            "normalized_genre_te": "క్విజ్",
            "normalized_genre_code": "QUIZ",
            "content_type": "QUIZ / PUZZLE",
            "language": "TELUGU"
        },
        {
            "title": "ఫోటో వ్యాఖ్యల పోటీ",
            "book_page_start": 35,
            "pdf_page_start": 35,
            "pdf_page_end": 35,
            "author": "చందమామ బృందం",
            "genre": "పోటీ/వ్యాసం",
            "moral": "చందమామ బృందం",
            "keywords": [
                "ఫోటోలు",
                "వ్యాఖ్యలు",
                "పోటీ",
                "నారాయణమూర్తి టాటా"
            ],
            "characters": [
                "నారాయణమూర్తి టాటా"
            ],
            "locations": [],
            "content": "ఈ ఫోటోలకు ఒక్కమాటలోగాని, చిన్న వాక్యంలోగాని వ్యాఖ్యలు రాయగలరా? రెండు వ్యాఖ్యలకూ సంబంధం ఉండాలి.\n\nవ్యాఖ్యలను కాంపిటీషన్ పోస్ట్ కార్డుపైన రాసి ఈ నెల 25వ తేదీలోగా మాకు అందేలా పంపాలి. పోటీ ఫలితాలు సెప్టెంబర్ 2009 సంచికలో ప్రచురిస్తాం. ఉత్తమమైన వ్యాఖ్యకు రూ. 100 బహుమానం. ఫోటో వ్యాఖ్యల పోటీ: చందమామ ఇండియా లిమిటెడ్, 2/513, సందీప్ అవెన్యూ రస్ట్, సెకండెమెయిన్ రోడ్, చిన్న నీలాంగరై, చెన్నయ్ – 600 041\nఅభినందనలు\nగొట్టాపు దుర్గారావు, షీతల్ రెడీమేడ్స్, మెయిన్ రోడ్, రామచంద్రరావుపేట, ఏలూరు-2, పశ్చిమ గోదావరి జిల్లా, ఆంధ్రప్రదేశ్.\nఫోటో వ్యాఖ్యల పోటీ:\nనే వేసిన బొమ్మ! అందుకే ఈ ఆనందం అక్కా!\nచందమామ లోకజ్ఞానం క్విజ్-4 మే 2009 సమాధానాలు\n1. పోర్చుగల్ కింగ్ జాన్ కుమారుడు హెన్రీ 2. బెల్జియంకు చెందిన యాండ్రీస్ సెసాలియస్ 3. జాన్ మిల్టన్; ప్యారడైజ్ లాస్ట్ అండ్ ప్యారడైజ్ రీగెయిన్డ్. 4. బిగ్ ప్లేగ్; 1665. 5. జోహాన్స్ గూటన్బర్గ్; లాటిన్లో బైబిల్.\nగమనిక: సరైన సమాధానాలు గల ఎంట్రీలు రాలేదు గనక బహుమతులు ఇవ్వలేకపోతున్నాము.",
            "book_page_end": 35,
            "story_id": "2009_07_11",
            "raw_genre_backup": "పోటీ/వ్యాసం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "అనునిర్వకేసి (అనునిర్వ)",
            "book_page_start": 36,
            "pdf_page_start": 36,
            "pdf_page_end": 40,
            "author": "సౌమ్యా రాజేంద్రన్",
            "genre": "సీరియల్ కథ/ఫాంటసీ",
            "moral": "భవిష్యత్తు అనివార్యమైనప్పటికీ, శాశ్వతమైన మార్పులు, మరణం గురించి భయపడకుండా వాటిని అర్థం చేసుకుని ప్రశాంతంగా ఉండాలి.",
            "keywords": [
                "అనునిర్వ",
                "భవిష్యత్తు",
                "ప్రళయం",
                "కాల యంత్రం",
                "మానవజాతి"
            ],
            "characters": [
                "శివ",
                "తాతయ్య",
                "లడ్డూ (కుక్క)",
                "లెమన్",
                "ఓమెన్"
            ],
            "locations": [
                "ముంబై",
                "అనునిర్వ ఎక్స్ప్రెస్ ఆర్క్",
                "శుక్ర గ్రహం (వీనస్)"
            ],
            "content": "[జ్వలిస్తూన్న పసుపుగోళం సైక్లోప్స్ కన్నులా నాకేసి చూసింది. అలిసిన నా కళ్ళ ముందు అగ్నిగోళం అంచుల నుంచి చిక్కటి ఎరుపు రంగు మెల్లగా జాలువారడం ఆరంభమయింది.]\nతాతయ్య ఇంటికి కార్లో వెళుతూంటే ఎంత వద్దనుకున్నా నా చూపులు సూర్యుడికేసి పదే పదే ఆకర్షించబడ్డాయి. “మాట్లాడవేం? ఏం జరిగిందేంటి?” అడిగాడు తాతయ్య. \"ఏం లేదు, బాగా అలిసిపోయాను,\" అంటూ చిన్నగా నవ్వాను. ఆ తరవాత రేడియోతో మెల్లగా గొంతు కలిపాను. “బాగా వేడిగా ఉంది, ఏసీ పనిచేయ లేదనుకుంటాను,\" అన్నాడు తాతయ్య.\nఅవును అన్నట్టు తల ఊపుతూండగా అను కోకుండా నా చెయ్యి గుండెను స్పృశించింది. అది జరుగుతోందా?\nమామూలుకన్నా సూర్యుడు మరింత ఎర్రగా కనిపించాడు. మామూలుగా సూర్యుడికేసి అంత పరిశీలనగా చూడను గనక, నిజంగానే సూర్యగోళం మరింత ఎర్రగా ఉన్నదా లేక ఇదంతా నా ఊహమాత్రమేనా అని తేల్చుకోలేకపోయాను.\n\"నిన్న కూడా ఎండ ఇంత వేడిగా ఉందా తాతయ్యా?\" అని అడిగాను.\n\"తెలియదు. నాకు ఉబ్బసం వ్యాధి కదా? ఈ వేసవి డుమ్మూ ధూళిలో తిరిగితే మరింత ఎక్కువవుతుంది. అందువల్ల బయట అడుగు పెట్టను,\" అన్నాడు తాతయ్య.\n\"లడ్డూ ఎలా ఉంది?\" అని అడిగాను. లడ్డూ తాతయ్య లాబ్రడార్ కుక్క. రబ్బర్ స్లిప్పర్లను కళాత్మకంగా కొరకడం: మొక్క ఏదైనా భూమి నుంచి పైకి తలెత్తినట్టు కనిపిస్తే దాన్ని అమాంతం పెకలించి వేయడం దాని వృత్తి. అదే గనక ప్రాచీన రోమ్లో ఉండి ఉన్నట్ట యితే, సైనిక దళాలను అడవికేసి చూపుతూ, “వాటి తలలను తెగనర కండి,\" అని ఆజ్ఞాపించి ఉండేది యుద్ధోత్సాహంతో.\n\"తోకకు నిప్పంటుకున్న హను మంతుడిలా గెంతుతూ ఉంటుంది. దానికి అంత బలం ఎక్కణ్ణించి వస్తుందో తెలియడం లేదు,\" అన్నాడు తాతయ్య నవ్వుతూ.\nమేము ఇంటికి చేరేసరికిసూర్యుడు రెండింతలు ఎరుపెక్కాడు. మాకు విపరీతంగా ఉక్కపోస్తోంది. లడ్డూ కుదురుగా ఉండడం వింతగా తోచింది. మామూలుగా గేటు దగ్గర ఎవరైనా వచ్చే అలికిడి అయితే చాలు. తక్షణమే, మొరుగుతూ, దూకుతూ నానా హంగామా చేసేది. అయితే, ఈ రోజు తలుపు దగ్గర విచారం నిండిన కళ్ళతో అలాగే పడుకుని ఉంది.\n“రా... రా, దాన్ని పట్టించుకోవద్దు... అది మామూలు స్థితికి వచ్చి నీ మీదకు ఉరికేలోగా కాస్సేపు విశ్రాంతి తీసుకో,” అన్నాడు తాతయ్య తలుపు తెరుస్తూ.\nఅది జరగబోతోందని లడ్డూకు తెలుసని నాకు హఠాత్తుగా తోచింది. ఆ సంగతి తాతయ్యకు వెంటనే చెప్పేయాలి! జరిగినదంతా తాతయ్యకు గుక్కతిప్పుకోకుండా చెప్పేశాను. తాతయ్య అది మొదట నా అభూతకల్పన అనుకున్నాడుగాని, సూర్యుణ్ణి చూపించాక ఆయన ముఖకవళికలు మారాయి!\nసూర్యుడు ఇప్పుడు మరింత ఎర్రగా కని పించాడు. గదిలో కూలర్ ఉన్నప్పటికీ వేడెక్కువై విపరీతంగా చెమటలు పడుతున్నాయి. ఆయనకు నచ్చక తాతయ్య ఇంట్లో టీవి ఉంచుకోలేదు, మొబైల్లో అమ్మా నాన్నతో మాట్లాడడానికి ప్రయ త్నించాను. అయినా దొరకలేదు.\n“వేచి చూడడం తప్ప మరేమీ చెయ్యలేం,\" అన్నాడు తాతయ్య తలాడిస్తూ.\n“దాన్నెలా ప్రశాంతంగా తీసుకుంటావు తాతయ్యా? మనం మరణించబోతున్నాం. ”\n“అలాగా! నీ ఫ్రెండ్ చెప్పినట్టు మనం డొడోల్లా చచ్చిపోయిన వాళ్ళం అయిపోము కదా?”\n“లడ్డూ గతేం కాను? దాన్నెవరు చూసు కుంటారు? మనుషులే అంతరించి పోతారు, కుక్కలు కాదు,\" అన్నాను నేను ఆందోళనతో.\nనేనిలా బెంబేలెత్తి చెబుతూంటే తాతయ్య కదలా మెదలక బండలా కూర్చుని ఉండడం చూసి నేను భరించలేకపోయాను.\n“నేను ఎక్కడికి వెళ్ళినా లడ్డూ నాతోనే వస్తుంది. దాని నిర్ణయం వజ్రసదృశం,” అంటూ నవ్వాడు తాతయ్య. నాకు కోపం వచ్చింది.\nమాట్లాడకుండా కళ్ళు గట్టిగా మూసుకున్నాను.\nకనురెప్పలలో కెంజాయలు! పాదాలను స్పృశిస్తూ ఉష్ణ రక్త కాసారం! క్షణాలలో నడుం వరకు లేచిన నిశ్శబ్ద తరంగాలు! ఎలాంటి ఆరాటం పోరాటం లేకుండా చుట్టుముట్టిన అరుణ సముద్రంలో ప్రశాంతంగా మునిగి పోయాను! సూటిగా చెప్పాలంటే స్పృహకో ల్పోయి, కళ్ళు తెరిచి చూసేసరికి అనునిర్వలో ఉన్నానని చెప్పాలి. అయితే జరిగింది అది మాత్రమే కాదు!\nనేను స్పృహకోల్పోయాను. అయితే స్పృహ లోకి వచ్చి కళ్ళు తెరిచి చూస్తే తాతయ్య లడ్డూను ఒడిలో పడుకోబెట్టుకుని సోఫాలో కూర్చుని కనిపించాడు. భరించలేని వేడి. ఊపిరాడ్డం లేదు.\n“రా, పైకి రా,” అని అరిచాడు తాతయ్య. సోఫాపై పక్కన తట్టాడు. నా నుదుటిపై ఉంచు కోవడానికి తడిబట్టను అందించాడు. భయం భయంగా వెళ్ళి సోఫాలో తాతయ్య పక్కన ఒదిగి కూర్చున్నాను.\n“నీళ్ళు లోపలికి వచ్చాయంటే కంగారు పడకు. ఆరాటపడకు. సోఫాను పడవలా ఊహించుకో, నీకు ఎలాంటి ఆపదా రాదు. నిన్నెవరో చంపడానికి వస్తున్నారన్న భయంతో దురుసుగా ప్రవర్తించకు. ప్రశాంతంగా ఉండు.”\n“ఎవరో నన్ను చంపడానికి ప్రయత్నిస్తు న్నారు,” అని గొణిగాన్నేను.\n“మనం చావడం లేదు శివా. అనునిర్వకు వెళుతున్నాం. గుర్తు లేదా?”\nతాతయ్యకు ఏ విషయం చెప్పినా మరిచిపోడు. చెప్పినదాన్ని అందరు పెద్దల్లా అంతసులభంగా మరిచిపోయే ఘటం కాదు. ఉదా సీనం చెయ్యడు. నేను చిన్నప్పుడు ఆయన ఒడిలో కూర్చుని ఎంతో వాస్తవికంగా చెప్పే అభూత కల్పనా కథలను నమ్మడానికి ఆయనకు ఎలాంటిసమస్యా ఉండేది కాదు. ఇప్పుడు అనునిర్వను కూడా ఆయన నాకన్నా ఎక్కువగా నమ్మాడు.\n“ఏదైనా సాధ్యమే. మనం బ్రహ్మకలలోనే కదా ఉన్నాం. ఆయన నిన్న రాత్రి ఏం తిన్నాడో, ఏమో? ఎవరికి తెలుసు?\" అంటూ భుజాలు ఎగరవేసి నవ్వాడు తాతయ్య.\n“యావత్ ప్రపంచం మునిగిపోతుందని భావిస్తున్నావా?” అని అడిగాను.\n“అవును. మంచు ఖండాలు తప్పక కరిగి పోతాయి. చాలా మృగాలు ఈదగలవు. కొన్ని చెట్లెక్కుకుంటాయి. లెమన్ అండ్ కంపెనీ తప్పక ఇప్పటికే ఒక మార్గం కనిపెట్టి ఉంటాయ నుకుంటాను!\" అన్నాడు తాతయ్య. లడ్డూ తాతయ్య వేళ్ళను చప్పరించడంలో బిజీగా ఉంది. ఎంతో తృప్తిగా కనిపిస్తోంది. నాలుగయింది. మరో గంటలో సూర్యుడు అస్తమిస్తాడు.\nతలుపుకూ, నేలకూ మధ్య ఉన్న ఖాళీని పరిశీలనగా చూశాను. మమ్మల్ని కబళించడా నికి కడలి తరలి వస్తోంది. సందేహం లేదు. అప్పుడే గాలిలో ఉప్పు వాసన వేస్తోంది.\nనీళ్ళు లోపలికి రాగానే తాతయ్య నన్నూ, లడ్డూనూ చేర్చి పట్టుకున్నాడు. సోఫా క్రమ క్రమంగా పైకి లేవసాగింది. కొంతసేపటికి మేము డ్రాయింగ్ రూమ్లో నీళ్ళపై తేలు తున్నాం. పెద్ద పెద్ద అలలు ప్రహరీగోడలను ఢీకొంటున్నాయి. ఇంటికేసి బ్రహ్మాండమైనది ఏదో వస్తున్నది. చెవులను బద్దలు కొట్టే శబ్దంతో అనునిర్వ ఎక్స్ప్రెస్ ఆర్క్ ఇంట్లోకి ప్రవేశించింది. నౌకవెనక భాగంలో కూర్చున్న లెమన్, ఓమెన్లు రమ్మని అదే పనిగా చేతులు ఊపుతున్నారు. లెమన్ పెద్ద టోపీ పెట్టుకున్నది. ఓమెన్ అదే చాలీచాలని దుస్తుల్లో తంటాలు పడుతున్నాడు.\n“కనీసం నువ్వయినా కాస్త వివేకంతో ఉన్నావు. మంచి కుర్రాడివి! అప్పుడే అనుకున్నాను నువ్వు నమ్మదగిన వాడివని!” అన్నాడు ఓమెన్ఆత్రుతగా.\n“మా తాతయ్య” అంటూ పరిచయం చేశాను డోడో దంపతులకు.\n“చాలా సంతోషం, సంతోషం,\" అంటూ ఆయనతో కరచాలనం చేసింది లెమన్.\n“ఇంకా... నాకు మీ పేర్లు తెలియదు,” అన్నాన్నేను.\n“మాకు పేర్లు లేవు. మేము మను షులం కాము కనిపించిన ప్రతిదానికీ పేర్లు పెట్టడానికి. అది గౌరవానికి లోకువ,” అన్నాడు ఓమెన్.\n“తక్కిన వారంతా ఎక్కడ?” అని అడిగాను నేను అతడికి మూడ్ మారే లోగా విషయం రాబట్టాలని.\n“అందరూ వీనస్కు అంటే శుక్ర గ్రహానికి వెళ్ళారు. తమ మీద ‘ప్రపం చాన్ని కాపాడండి' అని రాసుకున్న ‘నాసా' సభ్యులకు ఇలా జరగబోతున్న దని ముందే తెలుసుకదా?” అన్నది లెమన్ ఏకధాటిగా.\n“ఈ రోజు కోసం సంసిద్ధం కావాలని ప్రపంచ దేశాల ప్రభుత్వాలన్నిటికీ వాళ్ళు సమాచారం అందించారు. అయితే అది జనం మధ్య భయం పుట్టించగలదని ఎలాంటి ప్రకటనలూ చేయలేదు. అయితే, సుశిక్షుతులైన డిడిఎఫ్ సైనికులు ఈ రోజు ఉదయం పదిగంటలకు రహస్యంగా ప్రపంచ వ్యాప్తంగా వీలైనంత మందిని వంద అంతరిక్ష నౌకల్లోకి చేర్చారు,” అన్నాడు ఓమెన్ యథాలాపంగా.\n“డిడిఎఫ్?”\n“డూమ్స్ ఫోర్సెస్. వాళ్ళు ప్రతి టీవి ఛానల్లోనూ సమీపంలోని స్పేస్ క్రాప్ట్ను పట్టు కోమని ప్రజలకు చెప్పారు. కాబట్టి మానవజాతి చాలా వరకు ఇప్పుడు అంతరిక్షంలో ఎక్కడో ఒక చోట ఉంటుంది. సమయం ఎంత వృథా!”\nగొణిగింది లెమన్.\n“అంటే.. మేము అంతరించి పోవడం లేదన్న మాట?” అన్నాన్నేను ఆనందంతో.\n“అవును, మీ వరకు అది నిజం,” అన్నాడు ఓమెన్. “అంత ఎక్కువ మందితో స్పేస్ క్రాఫ్ట్లు నిలబడే అవకాశమే లేదు!”\n“శాస్త్రవేత్తలు దానిని గురించి తప్పక ఆలో చించి ఉంటారు. మేము అంతరించిపోము. మేము తప్పక భూమిని జయించి తీరుతాం,\" అని అరిచాను నేను ఆవేశంగా.\n“కంఠస్వరం కాస్త తగ్గించు బాబూ! మీ తాతయ్య నీకన్నా మర్యాద తెలిసిన వాడు,\" అంటూ లెమన్ నవ్వుతూ ఆయనకేసి చూసింది.\n“మనం ఎప్పుడు బయలుదేరాలి?” అని అడిగాడు తాతయ్య మృదువుగా.\n“మనం ఎందుకు వెళ్ళాలి? మనుషులు అంతరించిపోవడం లేదు...”\n“అయినా మేము అనుకున్న దానికన్నా ఎక్కువకాలం పడుతుంది, మీరికపై మరణిం చినవారి కోవకు చెందిన వారు కారు గనక, మీరె న్నటికీ వర్తమానానికి తిరిగి వెళ్ళలేరు. అనునిర్వ లోనే మీ స్థానం. గొడవచెయ్యకుండా లోపలికి ఎక్కిరండి,” అన్నాడు ఓమెన్ దృఢమైన కంఠ స్వరంతో. నేను నౌకలోకి వెళ్ళి తాతయ్య లోపలికి రావడానికి సాయమందించాను.\nఉన్నట్టుండి, “ఏమిటిది?” అని అడిగింది లెమన్ లడ్డూకేసి చూపుతూ.\n“నా కుక్క. అది నాతోపాటే వస్తుంది. అంత రిచి పోతుందో లేదో!” అన్నాడు తాతయ్య మృదువుగా.\n“కుక్కలకు అనుమతి లేదు,” అన్నాడు ఓమెన్ ముక్తసరిగా.\n“అనుమతించాలి.”\n“అనుమతించడం లేదు.”\n“ఒక్కోసారి అనుమతిస్తారు.”\n“లేదు.”\n“ఉంది.”\n“మనం సంవత్సరం వరకు ఇలా చెయ్యొచ్చు. సరే, కొన్నిటికి మినహాయింపులు ఇచ్చాం. లోగడ జావా టైగర్ కోసం వచ్చినప్పుడు కూడా అలిసి పోయిన బొద్దింక నౌక నుంచి బయటకు వెళ్ళి నంది. బహుశా దాని జాతి వర్తమానంలో అంత రిచి పోయే అవకాశం లేదు!” అన్నాడు ఓమెన్.\n“జావా టైగర్ ఎనభైలలో అంతరించింది. అవునా? మరి అప్పుడు అనునిర్వ ఎక్స్ప్రెస్ వర్తమానంలోకి దూసుకువస్తుందని మాకెం దుకు తెలియలేదు?” అని అడిగాడు తాతయ్య.\n“మరోదశకు పరివర్తనం చెందేవాళ్ళకు మాత్రమే ఆ నౌక దృగ్గోచరమవుతుంది,” అన్నది లెమన్.\n“చాలు. పిచ్చాపాటీ. ఇక బయలుదేరుదాం,” అన్నాడు ఓమెన్ దృఢమైన కంఠస్వరంతో.\nఒక్క కుదుపుతో నౌక మెల్లగా అనునిర్వకేసి కదలసాగింది. -(ఇంకా ఉంది)",
            "book_page_end": 40,
            "story_id": "2009_07_12",
            "raw_genre_backup": "సీరియల్ కథ/ఫాంటసీ",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "భారత దర్శిని",
            "book_page_start": 47,
            "pdf_page_start": 47,
            "pdf_page_end": 47,
            "author": "చందమామ బృందం",
            "genre": "వ్యాసం/సాంస్కృతికం",
            "moral": "చందమామ బృందం",
            "keywords": [
                "ఎలుకల గుడి",
                "రాజస్థాన్",
                "కార్నిమాత",
                "బిచ్చగత్తె",
                "సర్వతియాదేవి"
            ],
            "characters": [
                "కార్నిమాత",
                "సర్వతియాదేవి"
            ],
            "locations": [
                "రాజస్థాన్ (దేష్నోక్)",
                "బీహార్ (పాట్నా)"
            ],
            "content": "ఎలుకల గుడి\nరాజస్థాన్ రాష్ట్రం దేష్నోక్ గ్రామంలో ఎలుకలకని ఒక గుడి ఉంది. కార్నిమాత కొలువున్న ఈ గుడిలో భక్తులు ఎలుకలను కాపాడుతూ, యథేచ్చగా తిరుగనిస్తూ ఉంటారు. కార్నిమాత పేదసాదలకు సేవలందిస్తూ సాధుజీవనం సాగించిన యోగిని. తన చిన్న కుమారుడు నీళ్ళల్లో మునిగిపోయినప్పుడు, బిడ్డను బతికించమని ఆమె యముణ్ణి వేడుకున్నదట. అందుకు యముడు అంగీకరించకపోవడంతో ఆమె బిడ్డను స్వయంగా బతికించుకున్నదట. ఆమె కుటుంబ సంతతి ఎలుక లుగా పుట్టి ఆలయంలో తిరుగాడుతున్నారని భక్తుల విశ్వాసం!\n\nడబ్బుగల బిచ్చగత్తె!\nనలభైయేళ్ళు పైబడిన సర్వతియాదేవి ధనవంతురాలు. అయితే ఇందులో విశేషమేమిటి అంటారు కదూ.. ఆమె భర్త పోయినప్పటి నుంచి అంటే గత పాతికేళ్ళుగా బిచ్చమెత్తు కుంటోంది! మంచి బ్యాంక్ బ్యాలెన్స్ మెయింటైన్ చేస్తూ, రెండు బీమా పాలసీలకు ఏడాదికి 36,000 ప్రీమియం చెల్లిస్తోంది! బీహార్ రాజధాని పాట్నాలో ఉన్న దర్భంగా కాలిబారి సమీపంలో బిచ్చమెత్తుతుంది. అక్కడికి ప్రజలు ఎక్కువగా వచ్చే మంగళ, శనివారాలలో 3 0 0 నుంచి 400 వరకు సంపాదిస్తానని ఆమె చెబుతోంది. మిగిలిన రోజులలో ఉదయం, సాయం కాలం కూరగాయల వ్యాపారం చేస్తుంది. ఆమెకు చక్కని ఇల్లుంది. పెళ్ళి చేసుకుని స్థిరపడిన కూతురూ ఉంది. ఎలాంటి చీకూచింతా లేదు.\nఆమె భిక్షాటన చేస్తూనే దేశమంతా పైసా ఖర్చు లేకుండా తిరిగి పలు దేవాలయాలను, దివ్య స్థలాలను సందర్శించి వచ్చింది!",
            "book_page_end": 47,
            "story_id": "2009_07_13",
            "raw_genre_backup": "వ్యాసం/సాంస్కృతికం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మానస్ వన్యప్రాణుల అభయారణ్యం",
            "book_page_start": 52,
            "pdf_page_start": 52,
            "pdf_page_end": 52,
            "author": "చందమామ బృందం",
            "genre": "వ్యాసం/భౌగోళికం",
            "moral": "చందమామ బృందం",
            "keywords": [
                "మానస్",
                "వన్యప్రాణులు",
                "అభయారణ్యం",
                "అస్సాం",
                "యునెస్కో"
            ],
            "characters": [],
            "locations": [
                "అస్సాం",
                "మానసనది",
                "గౌహతి"
            ],
            "content": "మానస్ వన్యమృగ అభయారణ్యం వశ్చిమ అస్సాంలో ఉన్న పులుల అభయారణ్యం(ప్రాజెక్ట్ టైగర్ రిజర్వ్). ఇది గౌహతికి పశ్చిమంగా 15 3కి.మీ. దూరంలో హిమాలయ పర్వతాల పాదతలంలో మానసనది తూర్పు తీరంలో ఉన్నది. ఈశాన్య భారతదేశం మొత్తంమీద, ఈ రకం అభయారణ్యం ఇదొక్కటే. 1928 లో ఏర్పాటు చేయబడ్డ దీనిని తొలి రోజుల్లో నార్త్ కామ్రూప్లో పిలిచేవారు. దట్టమైన మిశ్రమసతతహరిత, అర్ధసతతహరిత, చిత్తడి అడవులతో దాదాపు 520చ.కి.మీ. విస్తరించి ఉన్నది. మనోహరమైన ప్రకృతి దృశ్యాలకు మానస్ ప్రసిద్ధిగాంచింది.\n\nకజిరంగాలోని పెద్ద మృగాలను చాలా వరకు ఇక్కడ చూడవచ్చు. మానస్ అభయారణ్యానికి విలక్షణతను సమకూర్చే పిగ్మీహాగ్ అనే పొట్టి పంది, హిస్పెడ్, అస్సాం కుందేలు, మలాయైపియా, పెద్ద పెద్ద భారతీయ ఖడ్గమృగాలు, ఏనుగులు ఎరుపు పాండాలు, చిరుతలు, అడవి దున్నలు, చిత్తడి జింకలు, పులులు, బంగారు లాంగువార్లు, నల్ల ఎలుగుబంట్లు, అడవి పందులు, గోల్డన్ క్యాట్, పాంగోలిన్, చేపలు పట్టే పిల్లులు అంటూ చాలా ఉన్నాయి. ఇక్కడ 450కి పైబడ్డ పక్షి జాతులు ఉన్నాయి.\n\n1985వ సంవత్సరంలో యునెస్కో దీనిని ప్రపంచ వారసత్వ స్థలాల జాబితాలోకి తీసుకున్నది. 1990 సెప్టెంబర్ 7 వ తేదీ స్థాయిని పెంచుతూ నేషనల్ పార్క్ అంటే జాతీయోద్యానంగా ప్రకటించారు.\n\nఅక్కడికి చేరుకోవడం ఎలా?\nవిమానం ద్వారా : గౌహతిలోని బోర్జేర్ విమానాశ్రయం సమీపంలో ఉంది.\nరైలు మార్గం : ఇక్కడికి 3 2కి.మీ. ఉత్తరంగా బర్పేటారోడ్ రైల్వేస్టేషన్ ఉంది.\nరోడ్డు మార్గం : గౌహతి నుంచి ఎన్.హెచ్ 3 1లో రంగియా, నల్బారీ, హౌలీమార్గంలో షిమ్లా గురికి చేరుకోవాలి. అక్కడి నుంచి బర్పేటారోడ్డుకు లింక్ రోడ్డు మీదుగా వెళ్ళాలి.\nప్రవేశ రుసుము: విదేశీయు లకు రూ.200; భారతీయు లకు రూ. 10, కెమెరాలకు అదనంగా చెల్లించవలసి ఉంటుంది.\nఏది మనదేశంలోని రాష్ట్రం కాదు?\na) వృందాచల్ b) జార్ఖండ్\nమీ సమాధానాన్ని CIHQ <space><a\\b\\>546465 SMS చెయ్యండి. మరియు మీ మొబైల్లో ఇండియన్ హెరిటేజ్ క్విజ్ ఆడుకోండి.",
            "book_page_end": 52,
            "story_id": "2009_07_14",
            "raw_genre_backup": "వ్యాసం/భౌగోళికం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "ఎల్. సుబ్రమణ్యన్": 1,
            "చందమామ బృందం": 12,
            "సౌమ్యా రాజేంద్రన్": 1
        },
        "genre_counts": {
            "ఎడిటోరియల్/వ్యాసం": 1,
            "వ్యాసం/పాఠకుల అభిప్రాయాలు": 1,
            "బేతాళ కథలు/ఫాంటసీ": 1,
            "ఫాంటసీ/కామిక్": 1,
            "పౌరాణికం/యుద్ధ గాథ": 1,
            "జాతక కథ/నీతి కథ": 1,
            "జానపద కథ/నీతి కథ": 1,
            "వైజ్ఞానిక వ్యాసం": 1,
            "పజిల్/సమస్య": 1,
            "క్విజ్": 1,
            "పోటీ/వ్యాసం": 1,
            "సీరియల్ కథ/ఫాంటసీ": 1,
            "వ్యాసం/సాంస్కృతికం": 1,
            "వ్యాసం/భౌగోళికం": 1
        }
    }
}