{
    "book_id": "చందమామ_2009_08",
    "stories": [
        {
            "title": "ముందుకు సాగుదాం!",
            "book_page_start": 5,
            "pdf_page_start": 5,
            "pdf_page_end": 5,
            "author": "ఎల్. సుబ్రమణ్యన్",
            "genre": "సంపాదకీయం",
            "moral": "దేశ సర్వతోముఖాభివృద్ధికి ప్రతి ఒక్కరూ కృషి చేయాలి.",
            "keywords": [
                "స్వాతంత్ర్య దినోత్సవం",
                "దేశాభివృద్ధి",
                "ఆర్థిక ప్రగతి",
                "ప్రజాస్వామ్యం",
                "సామాజిక అసమానతలు"
            ],
            "characters": [],
            "locations": [
                "భారతదేశం"
            ],
            "content": "అరవై రెండవ స్వాతంత్ర్య దినోత్సవం జరుపుకుంటూన్న ఆనంద సమయం ఇది. గత ఆరు దశాబ్దాల\\nకాలంలో మనం సాధించిందేమిటి? సాధించలేకపోయిందేమిటి? అన్న విషయాలను గురించి\\nఆలోచించడానికి అనువైన తరుణం ఇది. భావి భారత పౌరులుగా మన శక్తియుక్తులను పెంపొందిం\\nచుకుంటూ, లోపాలను సరిదిద్దుకుంటూ, సాధించినవాటిని సుస్థిరపరచుకుంటూ, సాధించవలసిన\\nవాటిని పథకం ప్రకారం సాధించుకుంటూ ముందుకు సాగడానికి ఈ సింహావలోకనం ఎంతయినా\\nఉపయోగపడుతుంది.\\nమన భాగ్యవిధాతలు, మన విధి నిర్ణేతలు మనమే అన్నది మనం మొట్టమొదట గుర్తించవలసిన\\nమహత్తర సత్యం. జీవితంలో ఏం చెయ్యాలి? ఏం సాధించాలి? అని నిర్ణయించే శక్తి ప్రతి ఒక్కరికీ ఉన్నది!\\nఇవాళ సత్వర ఆర్థిక ప్రగతిని సాధిస్తూన్న దేశాలలో మన దేశం ముందెన్నదగినదిగా ఉన్నది.\\nమన శక్తి సామర్థ్యాలను, ప్రతిభా పాటవాలనూ పెంపొందించుకుని పరిపుష్ఠం చేసుకునే విధంగా\\nమన పెద్దలు వేసిన పునాదులే ఇందుకు ప్రధాన కారణం. మన వ్యాపారవేత్తలలో కొందరు ప్రపంచ\\nసంపన్నుల జాబితాలో స్థానం సంపాదించడం ఆనందించతగ్గ విషయం!\\nవిద్య, వైజ్ఞానిక రంగాలలోనూ మనం అసాధారణమైన అభివృద్ధిని సాధిస్తున్నాం. అన్నిటికీ మించి\\nప్రజాస్వామ్య దేశంగా కొనసాగుతూ, ప్రజాస్వామ్య పరిరక్షణలో మన దేశం ఇతర దేశాలకు ఆదర్శంగా\\nవెలుగొందుతున్నది. ఈ వాస్తవాన్ని ఒకటి రెండు సార్లు కాదు; గతంలో పద్నాలుగు సార్లు నిరూపించాం!\\nఇవన్నీ కూడా మనమెంతో గర్వించతగ్గ అంశాలు!\\nఇక, నాణానికి మరో వైపు చూద్దాం. ఇంకా మన దేశంలో దారిద్య్రరేఖకు దిగువ ఉన్న పేదలు అధిక\\nసంఖ్యలోనే ఉన్నారు. పేద-ధనిక వర్గాల మధ్య అంతరాలు రోజురోజుకు పెరిగి పోతూనే ఉన్నాయి.\\nఇది అనేక అనర్థాలకు దారితీసే ఆందోళనకర విషయం. అదే విధంగా గ్రామ సీమలు-పట్టణాలు,\\nస్త్రీలు-పురుషుల మధ్య నెలకొన్న అసమానతలను తొలగించడానికి పూనుకోవాలి.\\nదేశంలో అప్పుడప్పుడు అక్కడక్కడ కులమతాల ఘర్షణలు ఇంకా చెలరేగుతూనే ఉన్నాయి.\\nమనల్ని ఉన్నతులుగా భావించడంలో తప్పులేక పోవచ్చుగాని, ఎదుటివారిని తక్కువగా చూడడం\\nమానవతకు మచ్చతెచ్చే బాధాకర విషయం.\\nఇలాంటి అవరోధాలను అధిగమించడానికి ప్రతి ఒక్కరూ బద్ధకంకణులు కావాలి. అప్పుడే దేశ\\nసర్వతోముఖాభివృద్ధి సాధ్యమవుతుంది. స్వాతంత్ర్యం అన్న మాటకు సార్థకత సిద్ధిస్తుంది.\\nపాఠకులందరికీ హృదయపూర్వక స్వాతంత్య్ర దినోత్సవ శుభాకాంక్షలు!\\nసంపాదకుడు : ఎల్. సుబ్రమణ్యన్",
            "book_page_end": 5,
            "story_id": "2009_08_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "పఠకుల అభిప్రాయాలు",
            "moral": "",
            "keywords": [
                "పాతపద్ధతులు",
                "నూతన పోకడలు",
                "ముఖచిత్రం",
                "కథలు",
                "చందమామ"
            ],
            "characters": [],
            "locations": [
                "హైదరాబాదు",
                "భట్టిప్రోలు",
                "ఆంధ్ర ప్రదేశ్"
            ],
            "content": "'చందమామ'ను' ఆకర్షణీయంగా తీర్చిదిద్దుతూ\\nఉన్నత శిఖరాలకు తీసుకెళుతున్నారు. చాలా సంతోషం.\\nకాని ప్రతి చిన్న విషయానికీ కంప్యూటర్లో చూడమనీ,\\nప్రతి పేజీలో కూడా కొన్నింటికి ఎస్ఎంఎస్ చేయమనీ\\nచెబుతున్నారు. చందమామ చదివే ప్రతి పాఠకుడి\\nఇంట్లోగాని, విద్యార్థి దగ్గరగాని కంప్యూటర్ పరిజ్ఞానం\\nలేకపోవచ్చు. మరి అలాంటి వారి పరిస్థితి ఏమిటి? అందుకే\\nకొన్ని పాత పద్ధతులను విస్మరించకండి. మీరు అందించే చక్కని\\nశీర్షికలు, కథలు అందరికీ అందుబాటులో ఉండేలా చూడండి.\\n-పులిజాల రవీందర్ రావు, హైదరాబాదు\\n- ఏళ్ళ తరబడి ఆకాశంలో విహరించిన చందమామ కాలుష్యంతో\\nకూడిన భూలోకానికి దిగిపోతున్నది. దీనికి నిదర్శనంగా జానపద\\nవాతావరణం, వెన్నెల, చెట్టుకింద బాటసారి, అడవి జీవితం అంత\\nరించి క్రికెట్ వీరులు, కళ్ళద్దాలు, మోడర్న్ డ్రెస్సులు చందమామలో\\nచోటు చేసుకుంటున్నాయి. అంటే మాలాంటి వాళ్ళకు చందమామ\\nవీడ్కోలు చెప్పేస్తుందా? కేవలం రామాయణం ఘట్టాన్నే ముఖ\\nచిత్రంగా పెట్టుకొన్న చందమామ క్రికెట్ వీరులకు చోటిచ్చిందంటే\\nబాధ కాక మరేమిటి? ఆలోచించండి!\\n-డా.పి.ప్రభావతి, భట్టిప్రోలు, ప్రకాశంనగర్, హైదరాబాదు\\nఎస్ఎంఎస్ ద్వారా\\n- ఆర్య, అసలు సంగతులు, ఇరాక్ కథ ఆసక్తికరంగా లేవు.\\n-హరికృష్ణ(ఆం.ప్ర.)\\nC దయచేసి చందమామ ముఖచిత్రాలు మార్చకండి. సంప్రదాయశైలి\\nలోనే చిత్రాలు, కథలు కొనసాగించండి.\\n-రవి(ఆం.ప్ర)\\nC జూన్ నెల 'పద్మగంధి పుష్పం' చాలా బావుంది. మూగవాడు ఆసక్తి\\nకరంగా ఉంది.\\n-ఆకుల ఆంజనేయులు(ఆం.ప్ర)",
            "book_page_end": 6,
            "story_id": "2009_08_02",
            "raw_genre_backup": "పఠకుల అభిప్రాయాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "అరుదైన త్యాగఫలం! (స్వాతంత్య్ర దినోత్సవం)",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "చరిత్ర",
            "moral": "స్వాతంత్ర్యం సులభంగా రాలేదు. దేశభక్తుల త్యాగాలను స్మరించుకోవాలి.",
            "keywords": [
                "స్వాతంత్ర్యం",
                "త్యాగం",
                "ఆగస్టు 15",
                "నెహ్రూ",
                "ఎర్రకోట"
            ],
            "characters": [
                "జవహర్లాల్ నెహ్రూ",
                "దేశభక్తులు",
                "స్వాతంత్య్ర సమరయోధులు"
            ],
            "locations": [
                "రాజధానీ నగరం (ఢిల్లీ)",
                "ఎర్రకోట",
                "కారాగారం"
            ],
            "content": "యేటా ఆగస్టు పదిహేనవ తేదీ బడిలో\\nపతాకావిష్కరణకు హాజరుకావడం పిల్ల\\nలందరికీ ఆనందం కలిగించే విషయం.\\nఆకాశంలో హుందాగా ఎగిరే మువ్వన్నెల\\nజెండాను చూసి గర్వంతో ఉప్పొంగని\\nయువ హృదయం ఉండదు. సరే,\\nఇప్పుడు మనకు స్వాతంత్య్రం సిద్ధించిన\\n1947 ఆగస్టు 15వ తేదీ ఏం జరిగిందో\\nతెలుసుకోవడానికి ఒక్కసారి వెనక్కు తిరిగి\\nచూద్దామా...\\nఅర్ధరాత్రి సమయం. జనం నిద్రపోకుండా\\nరాజధానీ నగరంలో ఒక్కొక్క ఇంటినీ, వీధినీ\\nదీపాలతో అలంకరించారు. జవహర్లాల్ నెహ్రూ\\nపతాకావిష్కరణ చేయనున్న ఎర్రకోట వద్దకు\\nజనం తండోపతండాలుగా తరలివెళ్ళారు. నెహ్రూ\\nపతాకావిష్కరణ చేయగానే ప్రజలు ఆనందో\\nత్సాహాలతో చేసిన కరతాళ ధ్వనులు మిన్ను\\nముట్టాయి. భారత దేశ ప్రజలనుద్దేశించి జవహర్\\nలాల్ నెహ్రూ చారిత్రాత్మక 'ట్రిస్ట్ విత్ డెస్టినీ’\\nఉపన్యాసం చేస్తూండగా ఉత్సాహపూరితుడైన ఒక\\nదేశభక్తుడు ఆనందాతిరేకంతో అందరి దృష్టినీ\\nఆకర్షించే విధంగా శంఖారావం చేశాడు!\\nమన స్వాతంత్ర్యాన్ని చాటే పతాకావిష్కరణ\\nహక్కు మనకు అంత సులభంగా లభించలేదు.\\nస్వాతంత్ర్యోద్యమ సమయంలో మువ్వన్నెల\\nజెండాను ఎగురవేసి పరాయి పాలనకు వ్యతిరేక\\nతను వెలిబుచ్చేవారు. స్వాతంత్య్రం రావడానికి\\nకొన్నేళ్ళ ముందు ఒకసారి కారాగారంలో ఉన్న\\nస్వాతంత్య్ర సమరయోధులు కారాగారం లోపలే\\nఎలాగైనా జెండాను ఎగురవేయాలని నిర్ణయిం\\nచారు. కాని అందుకు కావలసిన స్తంభం అక్కడ\\nలేదు. అయినా వాళ్ళు తమ పట్టుదలను వదులు\\nకోలేదు. మంచాలను ఒకదానిపై ఒకటి నిలువుగా\\nనిలబెట్టి .దాన్నే పతాకస్తంభంగా చేసుకుని\\nజెండాను ఎగురవేశారు!\\nదిక్కులు ప్రతిధ్వనించేలా దేశభక్తి గీతాలను\\nఇనుమడించిన ఉత్సాహంతో ఆలపించారు!\\nస్వాతంత్య్రం దానంతట రాలేదు. దానిని\\nసాధించడానికి మన పెద్దలు పడ్డ కష్టాలు ఇన్నన్ని\\nకావు. గొప్ప గొప్ప త్యాగాలు చేశారు. మన త్రివర్ణ\\nపతాకం స్తంభం మీద ఎగిరే జెండా మాత్రమే కాదు.\\nమన పెద్దలు చేసిన అద్భుత త్యాగాలకు సంకేతం.\\nజెండాను ఎగురవేస్తున్నప్పుడు ఆ త్యాగమూర్తు\\nలను స్మరించుకుని నివాళులర్పించడం ప్రతి\\nపౌరుడి కర్తవ్యం.\\nఅందరికీ చందమామ స్వాతంత్య్ర దినోత్సవ\\nశుభాకాంక్షలు!",
            "book_page_end": 7,
            "story_id": "2009_08_03",
            "raw_genre_backup": "చరిత్ర",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "విలుకాడు (బేతాళ కథలు)",
            "book_page_start": 9,
            "pdf_page_start": 9,
            "pdf_page_end": 14,
            "author": "ఎన్. శివనాగేశ్వరరావు",
            "genre": "బేతాళ కథలు",
            "moral": "నిజమైన స్నేహం, త్యాగం గొప్పవి. అసూయ, పగ కన్నా ఉదాత్తత, విజ్ఞత గొప్పవి.",
            "keywords": [
                "విక్రమార్కుడు",
                "బేతాళుడు",
                "విలువిద్య",
                "స్నేహం",
                "త్యాగం"
            ],
            "characters": [
                "విక్రమార్కుడు",
                "బేతాళుడు",
                "శూరసేనుడు",
                "శివసేనుడు",
                "శిఖిముఖి",
                "బాణుడు",
                "ధర్మనిరతుడు",
                "ధీరదత్తుడు",
                "దీప్తిచందన"
            ],
            "locations": [
                "శివపురి రాజ్యం",
                "కొండతేనెగూడెం",
                "దండకారణ్యం",
                "రత్నగిరి"
            ],
            "content": "పట్టువదలని విక్రమార్కుడు\\nచెట్టువద్దకు తిరిగివెళ్ళి, చెట్టు\\nపైనుంచి శవాన్ని దించి భుజాన\\nవేసుకుని, ఎప్పటిలాగే మౌనంగా\\nశ్మశానం కేసి నడవసాగాడు. అప్పుడు\\nశవంలోని బేతాళుడు, \"రాజా, ఏ\\nమిత్రుడికి సాయపడడానికి లేదా ఏ\\nశత్రువు మీదపగసాధించడానికి నువ్విలా\\nశ్రమపడుతున్నావో నాకు తెలియదు.\\nఅయినా మైత్రీద్వేషాలు శాశ్వతాలు కావు.\\nమిత్రులు శత్రువులు కావడం, శత్రువులు\\nమిత్రులుగా మారడం సహజం. అధికార గర్వి\\nతులైన పాలకుల విషయంలో ఇది మరీ సర్వ\\nసాధారణం. ఎప్పుడు ఎలాంటి నిర్ణయం తీసు\\nకుంటారో ఎవరికీ తెలియదు. ఈ విషయం\\nసుస్పష్టం కావడానికి బాల్యం నుంచి ద్వేషిం\\nచిన ఒక విలుకాణ్ణి చివరికి అపూర్వ రీతిలో\\nసత్కరించిన శివసేనుడనే యువరాజు కథ\\nచెబుతాను, శ్రమ తెలియకుండా, విను,\"\\nఅంటూ ఇలా చెప్పసాగాడు:\\nశివపురి రాజ్యంలోని కొండతేనెగూడెంలో\\nశిఖిముఖి అనే వేటగాడు ఉండేవాడు. విలు\\nవిద్యలో వాడిది అందెవేసిన చెయ్యి. వేటకు\\nవెళ్ళి బాణం గురిపెట్టి వదిలాడంటే ఎంతటి\\nక్రూరమృగమైనా నేలకూలవలసిందే.\\nశిఖిముఖికి పెళ్ళయి ఒక కొడుకు పుట్టాడు.\\nవాడికి బాణుడు అని పేరుపెట్టి ఐదేళ్ళ వయసు\\nనుంచే విలువిద్య నేర్పసాగాడు. కొడుకును\\nతనను మించిన వీరుడిగా తయారు చేయాల\\nన్నది వాడి కోరిక.\\nబాణుడికి కూడా విలువిద్యపట్ల మంచి\\nఆసక్తి ఉండేది. ఎప్పుడు చూసినా విల్లంబు\\nలతోనే గడిపేవాడు. పదేళ్ళ వయసుకే తండ్రి\\nనుంచి విలువిద్యలోని మెళకువలన్నీ నేర్చుకు\\nన్నాడు. శిఖిముఖి కొడుకును తనతో పాటు\\nజంతువులను వేటాడడానికి అడవికి తీసుకు\\nవెళ్ళాలని అనుకుంటూండగా బాణుడు,\\n“నాన్నా, నాకు వేటమీదకంటే ఇతర క్షాత్ర\\nవిద్యలు నేర్చుకోవాలని ఆశగా ఉన్నది,”\\nఅన్నాడు.\\nశిఖిముఖి కొడుకు మాటలు విని పరమా\\nనందం చెందాడు. మంచి రోజు చూసి వాణ్ణి\\nతీసుకువెళ్ళి ధర్మనిరతుడు అనే గురువు దగ్గర\\nశిష్యరికానికి అప్పగించాడు. ఆయన దండ\\nకారణ్యం సమీపాన గురుకులం నడుపు\\nతున్నాడు.\\nఆ సమయంలో శివపురిరాజు శూరసేనుడి\\nకుమారుడు శివసేనుడు కూడా ధర్మనిరతుడి\\nగురుకులంలో విద్యాభ్యాసం చేస్తున్నాడు.\\nసమవయస్కులైన శివసేనుడికీ, బాణుడికీ\\nస్నేహం కుదిరింది. చదువు సంధ్యలతో పాటు\\nఖడ్గచాలనం, గదాయుద్ధం, అశ్వారోహణం\\nవంటి విద్యలలో శివసేనుడు బాణుడికి మించిన\\nప్రతిభకనబరచేవాడు. విలువిద్యలో మాత్రం\\nబాణుడు శివసేనుడికన్నా ఎక్కువ ప్రతిభ\\nప్రదర్శించేవాడు. అది చూసి శివసేనుడు\\nఅసూయతో కుతకుతలాడి పోయేవాడు.\\nక్రమంగా అసూయ కనిపించని పగగా మార\\nసాగింది.\\nగురువు ధర్మనిరతుడు సైతం శివసేనుడు\\nభవిష్యత్తులో కాబోయే రాజు కాబట్టి అతణ్ణి\\nవిలువిద్యలో కూడా బాణుణ్ణి మించిన ప్రతి\\nభాశాలిని చేయాలని ఎంతో ప్రయత్నించాడు.\\nకాని, వీలు కాలేదు.\\nబాణుడు తాను ఏనాడూ శివసేనుణ్ణి\\nమించిన ప్రతిభాశాలినన్న గర్వం చూపలేదు.\\nస్నేహభావాన్ని వీడలేదు. \"మిత్రమా! ఖడ్గ\\nచాలనం, గదాయుద్ధం, అశ్వారోహణం మొద\\nలైన వాటిలో నువ్వు సాటిలేని మేటివి కదా?\"\\nఅని మనసారా అభినందించేవాడు వినయంగా.\\nఅయినా శివసేనుడికి మాత్రం రోజురోజుకూ\\nబాణుడిపట్ల అసూయా ద్వేషాలు ఎక్కువ\\nకాసాగాయి.\\nఇలా ఉండగా ఒకసారి ధర్మనిరతుడు\\nగురుకులంలో హోమం చేయాలని సంకల్పిం\\nచాడు. అందుకు కావలసిన సమిథలు సేక\\nరించుకుని రావడానికి శివసేనుడు, బాణుడు\\nఅడవిలోకి వెళ్ళారు. సమిథలు సేకరిస్తూ\\nఒకరికొకరు కాస్త దూరమయ్యారు.\\nశివసేనుడు ఆదమరచి ఉండగా ఉన్న\\nట్టుండి ఒక సింహం అడవి ప్రతిధ్వనించేలా\\nగర్జించి అతనిమీదికి ఉరకబోయింది. శివసే\\nనుడు వెంటనే ఒరనుంచి కత్తిదూసి సింహాన్ని\\nఎదుర్కొన్నాడు. దురదృష్టవశాత్తు సింహం\\nపంజాదెబ్బకు కత్తి ఎగిరి దూరంగా పడి\\nపోయింది. ప్రమాదం పసిగట్టిన శివసేనుడు\\nపొదలను చాటు చేసుకుని అడ్డదిడ్డంగా\\nపరిగెత్తసాగాడు.\\nసింహగర్జన విన్న బాణుడు ప్రమాదం\\nవచ్చి ఉంటుందని శంకించి పరుగున అక్కడికి\\nవచ్చాడు. పరుగు తీస్తున్న సింహాన్ని చూడ\\nగానే అమ్ముల పొదినుంచి బాణం తీసి గురి\\nచూసి వదిలాడు. అది సూటిగా వెళ్ళి సింహం\\nగుండెలో దిగబడింది. సింహం భయంకరంగా\\nఅరుస్తూనేలపై బడి తన్నుకుంటూ ప్రాణాలు\\nవిడిచింది.\\nఆ తరవాత బాణుడు చుట్టుపక్కల కల\\nయజూసి, చెట్టుకొమ్మపైకి ఎక్కిన శివసేనుణ్ణి,\\n\"మిత్రమా, భయపడకు. సింహం చచ్చింది.\\nకిందికి దిగిరా,” అన్నాడు.\\nచెట్టు పైనుంచి కిందికి వచ్చిన శివసేనుడు,\\nసింహం బారినుంచి తనను కాపాడిన బాణు\\nడికి కృతజ్ఞతలు చెప్పకపోగా, అతడు ప్రాణా\\nపదలో ఉన్న తనను కాపాడడం చిన్నతనంగా\\nభావించాడు.\\nఅయితే, బాణుడు తాను రాజకుమారుణ్ణి\\nకాపాడిన సంగతి ఎవరికీ చెప్పలేదు. దాని\\nగురించి అక్కడే మరిచిపోయాడు. చివరికి\\nగురువుతో కూడా ప్రస్తావించలేదు. అయితే\\nశివసేనుడు మాత్రం ఏదో చెప్పుకోలేని అవ\\nమానం జరిగిపోయినట్టు మథనపడసాగాడు.\\nమరికొన్నాళ్ళకు ఇద్దరూ యౌవనవంతులై\\nవిద్యాభ్యాసం పూర్తి చేసుకుని స్వస్థలాలు\\nచేరుకున్నారు.\\nఒక శుభముహూర్తాన శూరసేనుడు తన\\nకుమారుడైన శివసేనుడికి యౌవరాజ్యాభిషేకం\\nజరిపించాడు. శివసేనుడు తన పట్టాభిషేక\\nమహోత్సవం గురించి సహాధ్యాయి అయిన\\nబాణుడికి మాటమాత్రంగానైనా కబురు\\nపంపలేదు. బాణుడు దాన్ని పెద్దగా పట్టించు\\nకోలేదు.\\nఆ తరవాత కొన్ని రోజులకే రత్నగిరి రాజు\\nధీరదత్తుడు తన కుమార్తె దీప్తిచందనకు\\nస్వయంవరం ప్రకటించాడు. స్వయంవరానికి\\nరాజకుమారులే కాకుండా విలువిద్యలో నేర్ప\\nరులైన వీరకుమారులు ఎవరైనా రావచ్చునని\\nచాటింపు వేయించాడు.\\nదీప్తిచందన అద్భుత సౌందర్యరాశి అని\\nతెలిసిన రాజకుమారులు ఎందరో స్వయం\\nవరానికి విచ్చేశారు. తమ అదృష్టాన్ని పరీక్షిం\\nచుకోవడానికి విలువిద్యలో ఆరితేరిన ఉత్సాహ\\nవంతులైన సామాన్య యువకులు కూడా\\nకొందరు వచ్చారు. అలా వచ్చిన వారిలో\\nబాణుడు కూడా ఉన్నాడు.\\nస్వయంవరానికి వచ్చిన శివసేనుణ్ణి చూడ\\nగానే బాణుడు, \"మిత్రమా, కుశలమా?”\\nఅని ఆప్యాయంగా పలకరించాడు. అయితే,\\nశివసేనుడు ముక్తసరిగా బదులుపలికి ముభా\\nవంగా ఉండిపోయాడు.\\nరాజు ధీరదత్తుడు, “సభలో అమర్చిన\\nమత్స్య యంత్రాన్ని ఛేదించిన వీరుడికి నా\\nకుమార్తెనిచ్చి వివాహం చేస్తాను,\" అని ప్రక\\nటించాడు.\\nఆ ప్రకటన విన్న శివసేనుడు తనకంటే\\nముందు వరుసలో ఉన్న బాణుణ్ణి చూసి,\\nవాడి విలువిద్యాకౌశలం ఎరిగినవాడు గనక,\\nమనసులో అసూయాద్వేషాలతో విలవిలలాడి\\nపోయాడు.\\nచాలా మంది రాజకుమారులు మత్స్య\\nయంత్రాన్ని ఛేదించడానికి ప్రయత్నించి\\nవిఫలులయ్యారు. బాణుడి వంతు రాగానే\\nశివసేనుడు అపరిమితమైన ఉద్విగ్నతకు\\nలోనయ్యాడు. అయితే, చిత్రంగా బాణుడి\\nగురి తప్పింది. దానిని చూసి శివసేనుడు\\nపరమానందం చెందాడు.\\nమరి కొంతసేపటికి శివసేనుడి వంతు\\nవచ్చింది. అతడు గురి తప్పకుండా మత్స్య\\nయంత్రాన్ని ఛేదించాడు. అందరూ కరతాళ\\nధ్వనులు చేశారు. దీప్తి చందన పరమానం\\nదంతో శివసేనుడి మెడలో వరమాల వేసింది.\\nశివసేనుడు సభామంటపం నుంచి వెలు\\nపలికి వెళుతూ తారసపడిన బాణుణ్ణి దగ్గిరికి\\nపిలిచి, “మత్స్య యంత్రాన్ని ఛేదించడం\\nఅన్నది అడవిలో తిరుగాడే కుందేలు పిల్ల\\nలను వేటాడేంత సులభం కాదు కదా,”\\nఅన్నాడు హేళనగా.\\nఆ మాటకు బాణుడు చిన్నగా నవ్వి\\nఅక్కడి నుంచి వెళ్ళిపోయాడు.\\nరత్నగిరి రాజు ధీరదత్తుడు తనకు మగ\\nసంతానం లేనందున తన కుమార్తెతో పాటు\\nరత్నగిరి రాజ్యాన్ని కూడా శివసేనుడికి అప్ప\\nగించాడు. వివాహానంతరం శివసేనుడు చంద\\nనదీప్తితో సహా తన రాజ్యం చేరాడు.\\nరాజధానిని చేరగానే తండ్రికి స్వయంవర\\nవిశేషాలు వివరిస్తూ బాణుణ్ణి గురించి కూడా\\nచెప్పాడు. అతణ్ణి గురించి వినగానే, “ఎవరూ,\\nఆ బాణుడు గురుకులంలో నీ సహాధ్యాయి\\nకదూ? అతణ్ణి చులకన చేసి మాట్లాడి తప్పు\\nచేశావు,\" అని మందలించాడు తండ్రి.\\nపక్షం రోజుల తరవాత జరిగిన విజయ\\nదశమి ఉత్సవాల సందర్భంగా శూరసేనుడు\\nబాణుణ్ణి రాజధానికి ఆహ్వానించి, గురితప్పని\\nవిలుకాడు అన్న బిరుదంతో ఘనంగా సత్క\\nరించాడు.\\nదానిని చూసి ఆశ్చర్యచకితుడై దీర్ఘాలో\\nచనలో పడ్డ శివసేనుడు ఉన్నట్టుండి సింహా\\nసనం నుంచి లేచాడు. బాణుడి దగ్గరకు వెళ్ళి\\nనిండు సభలో అతణ్ణి కౌగిలించుకుని,\\n\"మిత్రమా! నీకు అభ్యంతరం లేదంటే ఈ\\nక్షణమే నిన్ను రత్నగిరికి నా ప్రతినిధిగా నియ\\nమిస్తున్నాను. నా కోరికను కాదనవు కదా?”\\nఅన్నాడు.\\nబాణుడు మిత్రుడి కోరికను సంతోషంగా\\nమన్నించాడు.\\nబేతాళుడు ఈ కథ చెప్పి, “మత్స్యయం\\nత్రాన్ని ఛేదించలేకపోయిన బాణుణ్ణి శూర\\nసేనుడు పనిగట్టుకుని రాజధానికి ఆహ్వా\\nనించి బిరుదంతో ఎందుకు సత్కరించాడు?\\nతొలి నుంచీ బాణుడిపట్ల అసూయతో దహిం\\nచుకుపోతూ, పదిమందిలో అతణ్ణి హీనంగా\\nఈసడించిన శివసేనుడు హఠాత్తుగా రత్నగిరి\\nరాజ్యానికి తన ప్రతినిధిగా ఎందుకు నియ\\nమించాడు? తండ్రీకొడుకుల ఈ అనాలోచిత\\nతొందరపాటు చర్యలకు అసలు కారణం\\nఏమిటి? ఈ సందేహాలకు సమాధానం తెలిసి\\nకూడా చెప్పకపోయావో నీ తలపగిలిపోతుంది,”\\nఅన్నాడు.\\nదానికి విక్రమార్కుడు, \"విలువిద్యలో\\nఎప్పుడూ శివసేనుడికంటే ముందుండే\\nబాణుడు మత్స్యయంత్రాన్ని ఛేదించలేకపో\\nయినందుకు కారణం అతడు ఉద్దేశపూర్వ\\nకంగా గురి తప్పించడమే. బాల్యమిత్రుణ్ణి\\nగెలిపించడానికే అతడు ఓడిపోయాడు.\\nమిత్రుడి కోసం, అద్భుత సౌందర్యరాశి అయిన\\nరాకుమార్తెనూ, రాజ్యాన్నీ వద్దనుకోవడం\\nఅతడిలోని త్యాగబుద్ధికీ, స్నేహ పాత్రతకూ\\nనిదర్శనం. ఆ సంగతి అర్థం చేసుకున్నాడు.\\nగనకే శూరసేనుడు అతణ్ణి ఆహ్వానించి సన్మా\\nనించాడు. తండ్రిమందలింపుతో, న్యాయమైన\\nఉదాత్త చర్యతో శివసేనుణ్ణి అన్నాళ్ళు పట్టి\\nపీడించిన అసూయాగ్రస్త ఆలోచనలు సమసి\\nపోయాయి. బాల్యస్నేహితుడి మంచి మన\\nసును ఆలస్యంగానైనా అర్థం చేసుకోగలి\\nగాడు. రాజోచిత విద్యలు అభ్యసించి అన్ని\\nవిధాలా అర్హతను సాధించిన అతణ్ణి, తనకు\\nఅదనంగా కలిసివచ్చిన రాజ్యానికి తన ప్రతి\\nనిధిగా నియమించాడు. తండ్రీకొడుకుల\\nచర్యలలో విజ్ఞత, వితరణ తప్ప ఎలాంటి\\nఅసంబద్ధతా, తొందరపాటూ కనిపించదు,”\\nఅన్నాడు.\\nరాజుకు ఈవిధంగా మౌనభంగం కలగగానే,\\nబేతాళుడు శవంతో సహా మాయమై, తిరిగి\\nచెట్టెక్కాడు.\\n-(కల్పితం)\\n[ఆధారం : ఎన్. శివనాగేశ్వరరావు రచన]",
            "book_page_end": 14,
            "story_id": "2009_08_04",
            "raw_genre_backup": "బేతాళ కథలు",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఆర్య (మాణిక్య ద్వీప అన్వేషణ)",
            "book_page_start": 15,
            "pdf_page_start": 15,
            "pdf_page_end": 18,
            "author": "చందమామ బృందం",
            "genre": "కామిక్/సాహసం",
            "moral": "కథ కొనసాగుతుంది.",
            "keywords": [
                "ఆర్య",
                "థార్విక్",
                "తోడేలు",
                "పౌర్ణమి",
                "వేటగాడు",
                "యుద్ధం"
            ],
            "characters": [
                "ఆర్య",
                "థార్విక్",
                "ఆడ తోడేలు"
            ],
            "locations": [
                "సాల్గాజీ అడవులు"
            ],
            "content": "థార్విక్ సాల్గాజీ అడవుల్లో ఆర్య మీదకి దాడి చేశాడు. హఠాత్తుగా ఏదో అడ్డుకున్నది...\\nదుష్ట పాత్రలు అంత\\nతొందరగా వస్తే కథ\\nఎలా రక్తికడుతుంది?\\nఇది ఎలాంటి\\nమృగం?\\nఇది పౌర్ణమి రాత్రి..\\nతోడేళ్ళు- ఆనందంగా\\nవినోదించాలి!\\nమాట్లాడుతోంది! ఏం\\nచెబుతోంది?\\nచాలు! నీకేం\\nకావాలి?\\nఇది ఆడ తోడేలై\\nఉంటుందా?\\nనాకు కావలసిందే\\nమన ఇరువురికీ కావాలి\\nథార్విక్!\\nనీకు\\nనా పేరు\\nతెలుసా?\\nసరిదిద్దుకో.\\nనాకు మీ పేర్లు\\nతెలుసు.\\nనేను తప్పక చేయవలసిన\\nపని ఒకటి ఉన్నది!\\nనువ్వొక వేటాడే\\nమృగానివి కూడా. నువ్వు\\nచెయ్యవలసింది చెయ్.\\nరాజా, మమ్మల్ని\\nవదిలిపెట్టు. దగ్గరుండి\\nచూడడానికి యుద్ధ సమయం\\nఅనువైనది కాదు.\\nనేను\\nవదిలిపెట్టను!\\nధైర్యం,\\nమూర్ఖత్వం\\nఇంచుమించు\\nఒకటే.\\nఆడతోడేలు మాటలు బాధ కలిగించినప్పటికీ, ఆర్య వాటిని ఆలకించాలనే నిర్ణయించాడు.\\nపిరికిపంద!\\nనువ్వు కాదని\\nనిరూపించు మరి!\\nనీ కోరలు చూస్తూంటే భయం లేదు.\\nనీ అరుపులు వింటూంటే\\nభయం లేదు.\\n... అయితే నీ కళ్ళల్లోకి\\nచూస్తే మాత్రం నన్ను నేనే\\nచూస్తున్నాను. భయంగా\\nఉంటోంది.\\nచంద్రుడు\\nచూస్తున్నాడు.\\nసక్రమంగా\\nనడుచుకుందాం.\\n(ఇంకావుంది)",
            "book_page_end": 18,
            "story_id": "2009_08_05",
            "raw_genre_backup": "కామిక్/సాహసం",
            "normalized_genre_te": "కామిక్",
            "normalized_genre_code": "COMIC",
            "content_type": "STORY",
            "language": "TELUGU"
        },
        {
            "title": "రామాయణం (యుద్ధ కాండ-8)",
            "book_page_start": 19,
            "pdf_page_start": 19,
            "pdf_page_end": 24,
            "author": "చందమామ బృందం",
            "genre": "పౌరాణికం (యుద్ధ కాండ)",
            "moral": "శక్తితో పాటు యుక్తి కూడా అవసరం. అనవసర గర్వం అపాయకరం.",
            "keywords": [
                "కుంభకర్ణుడు",
                "రావణుడు",
                "రాముడు",
                "సుగ్రీవుడు",
                "హనుమంతుడు"
            ],
            "characters": [
                "రావణుడు",
                "కుంభకర్ణుడు",
                "విభీషణుడు",
                "బ్రహ్మ",
                "ఇంద్రుడు",
                "రాముడు",
                "సుగ్రీవుడు",
                "అంగదుడు",
                "హనుమంతుడు",
                "నీలుడు",
                "మహోదరుడు"
            ],
            "locations": [
                "లంక",
                "జనస్థానం",
                "సముద్రం"
            ],
            "content": "కుంభకర్ణుణ్ణి గురించి విభీషణుడు రాము\\nడితో ఇంకా ఈ విధంగా చెప్పాడు:\\nకుంభకర్ణుడు పుడుతూనే ఆకలివేసి మను\\nషులను వేల సంఖ్యలో తినసాగాడు. ప్రజలు\\nబెదిరిపోయి ఇంద్రుణ్ణి శరణు జొచ్చారు.\\nఇంద్రుడు ప్రజలను వెంటబెట్టుకుని\\nబ్రహ్మ దగ్గిరికి వెళ్ళి, కుంభకర్ణుడు ప్రజలను\\nతింటున్నాడనీ, దేవతలను అవమానిస్తున్నా\\nడనీ, ఆశ్రమాలను ధ్వంసం చేస్తున్నాడనీ, పర\\nస్త్రీలను హరిస్తున్నాడనీ బ్రహ్మతో చెప్పాడు.\\nబ్రహ్మ రాక్షసులనందరినీ పిలిపించి,\\nవారిలో కుంభకర్ణుణ్ణి చూశాడు. ఆయన\\nకుంభకర్ణుడితో, “విశ్రవసుడు నిన్ను కన్నది\\nప్రజాక్షయం చెయ్యటానికిలాగా ఉందేమిరా!\\nఇది మొదలు నువ్వు ఒళ్ళు తెలియకుండా\\nపడి నిద్రపోతూ ఉండు,\" అన్నాడు. కుంభ\\nకర్ణుడు బ్రహ్మ ఎదటనే నిద్రముంచుకొచ్చి\\nపడిపోయాడు.\\nఅది చూసి రావణుడు, “తాతా, నీ ముని\\nమనమణ్ణి ఇలా శపించటం అన్యాయం. వీడి\\nనిద్రకూ, మెలకువకూ నిర్దిష్ట కాలనియమం\\nతగిన ఏర్పాటు చెయ్యి,\" అన్నాడు.\\n“వీడు ఆరు మాసాల పాటు నిద్రపోయి\\nఒకరోజు మేలుకుని ఉంటాడు,” అన్నాడు\\nబ్రహ్మ.\\nవిభీషణుడు రాముడికి ఈ విషయాలు\\nచెప్పి, \"రామా, నీ దెబ్బకు రావణుడు బెదిరి\\nపోయి నిద్రపోతున్న కుంభకర్ణుణ్ణి లేపాడు.\\nఅతణ్ణి చూసే బెదిరి పారిపోయే వానరులు\\nఅతనికి యుద్ధంలో ఎదురునిల్చి ఏం పోరాడ\\nగలరు? అందుచేత వానరులతో మనం ఇదొక\\nనడిచే యంత్రమని చెప్పాలి,” అని చెప్పాడు.\\nఈలోపల కుంభకర్ణుడు రావణుడి ఇంటికి\\nవెళ్ళి, పుష్పకంలో విచారంగా కూర్చుని ఉన్న\\nతన అన్నను చూశాడు. కుంభకర్ణుణ్ణి చూడ\\nగానే రావణుడు సంతోషంతో లేచి వెళ్ళి కౌగి\\nలించుకున్నాడు. కుంభకర్ణుడు అన్నగారి\\nపాదాలకు నమస్కరించి, “నన్ను నిద్రలేపిన\\nకారణమేమిటి? ఏం భయం వచ్చి పడింది?\\nఎవరికి చావు మూడింది?\" అని అడిగాడు.\\n“నువ్వు చాలా కాలంగా సుఖ నిద్రలో\\nమునిగి ఉన్నందున, రాముడు నాకు తెచ్చి\\nపెట్టిన భయం గురించి నీకు తెలీదు. రాముడు\\nసుగ్రీవుడి సేనతో సహా సముద్రాన్ని దాటివచ్చి\\nమన అంతు కనుక్కుంటున్నాడు. లంకలో\\nఉండే వనాలూ, ఉపవనాలూ చూడు; అన్నీ\\nవానరమయం. మన రాక్షస ముఖ్యులనందరినీ\\nవానరులు చంపేస్తున్నారు. వానర ముఖ్యులు\\nమన చేతిలో చావటం కనబడదు. నువ్వు\\nమహాబలుడివి, ఈ ఆపద నుంచి కాపాడుతా\\nవని నిద్రలేపాం,” అని రావణుడు కుంభకర్ణు\\nడితో అన్నాడు. కుంభకర్ణుడు నవ్వాడు.\\n“వెనక ఈ విషయం చర్చించుకున్నప్పుడు\\nనీ హితం కోరినవారు ఏ ప్రమాదం వస్తుందని\\nచెప్పారో అదే వచ్చిందన్నమాట! ముందువెన\\nకలు ఆలోచించుకోకుండా బలగర్వంతో\\nసీతను అపహరించి తెచ్చావు. మన తమ్ముడు\\nవిభీషణుడు చెప్పినట్టు చెయ్యి,” అన్నాడు.\\nరావణుడీ మాటలు విని అలిగి, “నువ్వు\\nచిన్నవాడివి; నేను పెద్దవాణ్ణి. నాకు నువ్వు\\nబుద్ధులు చెప్పటం వట్టి కంఠశోష. జరిగి\\nపోయినదాన్ని గురించి ఇప్పుడు చర్చ దేనికి?\\nప్రస్తుత కర్తవ్యం ఆలోచించు. నేను చేసిన\\nతప్పును నీ శౌర్యంతో సరిదిద్దు,” అన్నాడు.\\nరావణుడికి కోపం వచ్చిందని గ్రహించి\\nకుంభకర్ణుడు మృదువుగానూ, ఊరడింపు\\nగానూ ఇలా అన్నాడు: “బాధపడకు! కోప్ప\\nడకు! నీకు తమ్ముణ్ణి, హితుణ్ణి కనక నీకు\\nచెప్పవలసిన మాట చెప్పాను. యుద్ధంలో\\nరామలక్ష్మణులను చంపేసి నీ కోరిక తీరు\\nస్తాను. రాముడి తల తెచ్చి నీ ముందు పెట్టి\\nనిన్ను సంతోషపెడతాను. నేను బతికి ఉండగా\\nనీకు రాముడి భయం ఎందుకుంటుంది?\\nనన్ను యుద్ధానికి పంపించు. నాకసలు\\nఆయుధాలతో పనిలేదు, ఉత్త చేతులతోనే\\nఎంతటి యోధులనైనా చంపెయ్యగలను.”\\nకుంభకర్ణుడి ఈ మాటలు విని మహోద\\nరుడు మండిపడి, “నువ్వు మొరటు మనిషివి,\\nఅల్పబుద్ధివి, అహంకారివి! రావణుడు\\nచెయ్యగూడని పని ఎందుకు చేస్తాడు? చెడ్డ\\nపని చేసినందువల్ల దుష్ఫలితం కలిగినట్టు\\nచెప్పావే, అలా అనటానికి ప్రమాణమేమిటి?\\nమంచి పనుల వల్ల దుఃఖమూ, చెడ్డ పనుల\\nవల్ల సుఖమూ కలగటం లేదా? సీతను\\nఅపహరించాలని రావణుడికి కోరిక పుట్టింది.\\nఆ కోరికను మేము కూడా బలపరిచాం. అది\\nఅలా ఉంచు. నువ్వొక్కడవే యుద్ధానికి పోతానం\\nటున్నావే! జనస్థానంలో అంత మంది రాక్షస\\nవీరులను చంపిన రాముణ్ణి నువ్వొక్కడవే\\nచంపగలవా?” అన్నాడు.\\nతానూ, ద్విజిహ్వుడూ, సంహ్రాదీ, కుంభ\\nకర్ణుడూ, వితర్దనుడూ అనే ఐదుగురూ వెళ్ళి\\nరాముణ్ణి చంపాలని మహోదరుడు సూచిం\\nచాడు. రాముడు చచ్చాడా సరేసరి, ఒక వేళ\\nఅతను చావకపోయినా ఈ ఐదుగురూ యుద్ధ\\nరంగంలో తిన్న గాయాలతో, రక్త ప్రవాహాలతో\\nతిరిగి వచ్చి, రావణుడితో, “మేము రామ\\nలక్ష్మణులను తినేశాం!\" అని చెబుతారు.\\nఅప్పుడు రావణుడు సీతను ఓదార్చి, ధనకనక\\nవస్తువాహనాలిచ్చి ఆమె మనసును వశ్యం\\nచేసుకుంటాడు. రావణుడు యుద్ధానికి\\nవెళ్ళి రాముణ్ణి ఎదుర్కోవలిసిన పని లేకుం\\nడానే సీత అతని వశమవుతుంది! ఇదీ మహో\\nదరుడు చెప్పిన ఉపాయం.\\nఅంతా విని కుంభకర్ణుడు, “ఇలాంటి\\nమాటలెన్నడూ చెప్పకు. ఒళ్ళు జాగ్రత్తగా\\nపెట్టుకో!” అని మహోదరుణ్ణి హెచ్చరించాడు.\\nఅతడివంటి వాళ్ళ సలహాలు వినే రావణుడికి\\nఈ గతి పట్టిందన్నాడు.\\nరావణుడు గట్టిగా నవ్వి, “మహోదరుడికి\\nరాముడంటే భయంలే! అందుచేత యుద్ధా\\nనికి పోవద్దంటున్నాడు. నువ్వెళ్ళి యుద్ధం చేసి\\nజయించిరా. వెళ్ళి, రామలక్ష్మణులనూ,\\nవానరులనూ భక్షించు,” అన్నాడు.\\nకుంభకర్ణుడు ఒక అపూర్వమైన శూలాన్ని\\nతీసుకున్నాడు. అది బోలెడంత ఇనుము\\nఉపయోగించి చేసినది, బంగారు అలంకా\\nరాలు గలది, ఎర్రని పూలమాలికలు చుట్టినది,\\nఇంద్రుడి వజ్రాయుధానికి తీసిపోనిది. ఆ\\nశూలం మాత్రం తీసుకుని, తాను ఒక్కడే\\nయుద్ధానికి పోతాననీ, తనకు సహాయంగా\\nసేన అవసరంలేదనీ కుంభకర్ణుడు చెప్పాడు.\\nరావణుడు అతనితో సైన్యాన్నీ ఆయుధా\\nలనూ తీసుకుపొమ్మనీ, యుద్ధంలో ఏమరు\\nపాటుగా ఉన్నవాడికీ, ఒంటరిగాడికీ ప్రమాదం\\nహెచ్చనీ అన్నాడు. అతను తన తమ్ముడి\\nమెడలో రత్నఖచితమైన బంగారుహారం\\nవేశాడు, ఆభరణాలు పెట్టాడు. మంచి సువా\\nసన గల పుష్పమాలలు వేశాడు. చెవులకు\\nకుండలాలు పెట్టాడు, ఎంతో బరువైన\\nబంగారు కవచం తొడిగాడు.\\nకుంభకర్ణుడు అన్నను ఆప్యాయంగా\\nకౌగిలించుకుని, అతని చుట్టూ ప్రదక్షిణం\\nచేసి, భక్తితో సాష్టాంగ నమస్కారం చేసి ఆవే\\nశంతో యుద్ధానికి బయలుదేరాడు. అతని\\nవెనకగా మహాబలశాలులైన రాక్షస వీరులూ,\\nపెద్దసేనా ఆయుధాలు ధరించి బయలు\\nదేరారు.\\nకుంభకర్ణుణ్ణి చూసి పారిపోతున్న వానర\\nవీరులలో నలుడూ, నీలుడూ, గవాక్షుడూ,\\nకుముదుడూ లాంటి వానర ముఖ్యులున్నారు.\\nఅంగదుడు వారిని చూసి, “మీరు మీ ఆత్మ\\nగౌరవాన్నీ, పరాక్రమాన్నీ కూడా మరిచి,\\nచచ్చుకోతుల్లాగా బెదిరిపోయి ఎక్కడి కలా\\nపారిపోతున్నారు? ఆ వచ్చేది యుద్ధం చేసే\\nరాక్షసుడు కాదు, విభీషిక-భయం పుట్టించే\\nబొమ్మ. వెనక్కు రండి, ఈ వెరబొమ్మను\\nధ్వంసం చేద్దాం,” అన్నాడు.\\nఆ మాటలతో ధైర్యం తెచ్చుకుని వాన\\nరులు వెనక్కు తిరిగివచ్చి కుంభకర్ణుడిపై\\nతలపడ్డారు. వాళ్ళు తనపై విసిరిన కొండ\\nరాళ్ళకూ, చెట్లకూ కుంభకర్ణుడేమాత్రమూ\\nచలించ లేదు. వానరులను నిర్మూలించ\\nసాగాడు.\\nఆ దెబ్బతో వానరులు పరుగు లంకించు\\nకున్నారు. కొందరు ఆకాశంలోకి ఎగిరారు.\\nకొందరు వెళ్ళి సముద్రంలోపడ్డారు. భల్లూ\\nకాలు కొందరు చెట్లలోనూ, మరికొందరు\\nకొండలలోనూ దాక్కున్నారు. కొందరు చచ్చి\\nనట్టు కదలకుండా పడుకున్నారు.\\n“ఆగండి! ఆగండి! వెనక్కు రండి!” అని\\nఅంగదుడు కేకపెట్టి వానరులను పిలిచాడు.\\nయోధులైనవాళ్ళు శత్రువును చంపి కీర్తి\\nగడించటమో, శత్రువు చేతిలో చచ్చి బ్రహ్మ\\nలోకానికి పోవటమో చెయ్యాలిగాని, ప్రాణాలు\\nకాపాడుకోవడానికి పిరికిపందల్లాగా పారి\\nపోరాదనీ, కుంభకర్ణుడికి రాముడి చేతిలో\\nనిశ్చయంగా చావు మూడిందనీ అతను వాన\\nరులతో అన్నాడు. కాని వాళ్ళు, “కుంభకర్ణుడు\\nమమ్మల్ని దారుణంగా చంపేస్తున్నాడు. మేము\\nపోతాం. మాకు ప్రాణాలు దక్కితే చాలు,”\\nఅని, కుంభకర్ణుడు వస్తూండటం చూసి\\nపారిపోయారు. అయితే అలా పారిపోయే\\nవానరులను అంగదుడూ, హనుమంతుడూ\\nకలిసి మంచి మాటలతో నచ్చచెప్పి ఎలాగో\\nవెనక్కు మరలించగలిగారు.\\nతరవాత హనుమంతుడు పన్నెండు మంది\\nవానరయోధులను వెంటబెట్టుకుని యుద్ధానికి\\nబయలుదేరాడు.\\nవీరంతా ఏకంగా చేసిన యుద్ధంలో అనేక\\nమంది రాక్షసులు చచ్చారు, రథాలు నుగ్గ\\nయ్యాయి, ఏనుగులూ, గుర్రాలూ, ఒంటెలూ\\nచచ్చాయి. హనుమంతుడు గాలిలోకి ఎగిరి\\nకుంభకర్ణుడి పైన కొండరాళ్ళ వర్షం కురిపిం\\nచాడు, వృక్షాలు వేశాడు. కుంభకర్ణుడు\\nవాటినన్నిటినీ తన శూలంతో పక్కకు నెట్టే\\nశాడు. కుంభకర్ణుడు వానరులను తరుముతూ\\nపోతూంటే హనుమంతుడొక పర్వతశిఖరం\\nపట్టుకుని అతనికి అడ్డంగా నిలబడ్డాడు.\\nదాన్ని పెట్టి హనుమంతుడు కొట్టేసరికి కుంభ\\nకర్ణుడికి తలపగిలి, శరీరం రక్తంతో తడిసింది.\\nవెంటనే కుంభకర్ణుడు తన శూలంతో రొమ్ములో\\nపొడిచే సరికి, హనుమంతుడు నోట నెత్తురు\\nకక్కుతూ మూర్ఛపోయాడు. హనుమంతుడు\\nపడగానే మళ్ళీ పారిపోసాగిన వానరులను\\nనీలుడు నిలిపివేసి, కుంభకర్ణుడిపై ఒక పెద్ద\\nకొండరాయి వేశాడు. కుంభకర్ణుడు దాన్ని\\nపిడికిలితో పొడిచి చూర్ణం చేశాడు.\\nఅది చూసి అనేక వేలమంది వానరులు\\nకుంభకర్ణుడిపైన వచ్చి పడ్డారు. కుంభకర్ణుడు\\nవాళ్ళను పట్టుకుని తినసాగాడు. వానరులలో\\nహాహాకారాలు చెలరేగాయి.\\nఅంగదుడు కుంభకర్ణుడి తలపైన పెద్ద\\nకొండరాయి వేసి కొట్టాడు. కుంభకర్ణుడు\\nమండిపడి శూలం విసిరితే అంగదుడు ఉపా\\nయంగా తప్పించుకుని, చప్పున కుంభక\\nర్ణుణ్ణి సమీపించి, రొమ్ముల్లో అదిరేటట్టుగా\\nకొట్టాడు. ఆ దెబ్బకు కుంభకర్ణుడికి మూర్ఛ\\nవచ్చింది. వెంటనే స్పృహ తెచ్చుకుని కుంభ\\nకర్ణుడు అంగదుణ్ణి ఎడమచేతి పిడికిలితో\\nపొడిచి మూర్ఛ పోగొట్టి, శూలాన్ని ఎత్తుకుని\\nసుగ్రీవుడి పైకి వెళ్ళాడు.\\nకుంభకర్ణుడు తన శూలాన్ని గిరగిరా తిప్పి\\nసుగ్రీవుడిపైన విసిరాడు. అంతలో హను\\nమంతుడు వచ్చి మధ్య దారిలో దాన్ని పట్టు\\nకుని, రెండు చేతులా పట్టి విరిచి పారేశాడు.\\nశూలం పోయేసరికి కుంభకర్ణుడు కోపించి\\nఒక రాయి విసిరి సుగ్రీవుణ్ణి మూర్ఛపోగొ\\nట్టాడు. మూర్ఛలో ఉన్న సుగ్రీవుణ్ణి కుంభ\\nకర్ణుడు పట్టుకుని ఎత్తుకుపోయాడు. సుగ్రీ\\nవుణ్ణి కాజేస్తే వానరసేనా, రామలక్ష్మణులూ\\nనిర్వీర్యులయిపోతారని అతని ఉద్దేశం.\\nఅతను సుగ్రీవుణ్ణి తీసుకుని లంకకు వెళ్ళి\\nపోయాడు. కుంభకర్ణుణ్ణి ఎదిరించి సుగ్రీ\\nవుణ్ణి విడిపించుదామా అని హనుమంతుడొక\\nక్షణం పాటు ఆలోచించి, చివరకు అలా\\nచేయటం అనవసరమని తేల్చుకున్నాడు.\\nఎందుచేతనంటే, స్పృహ తెలిసిన మరుక్షణం\\nఅతను తనను తానే విడిపించుకోగలడు.\\nలంకా పౌరులు కుంభకర్ణుడిపై చల్లిన\\nసుగంధ జలాలతో సుగ్రీవుడికి స్పృహ వచ్చింది.\\nతానిప్పుడు ఏవిధమైన ప్రతిక్రియ చేస్తే\\nబాగుంటుందా అని అతను ఆలోచించాడు.\\nచివరకతను తన గోళ్ళతో కుంభకర్ణుడి చెవులు\\nగిల్లి, ముక్కూ, చెంపలూ కొరికేశాడు. కుంభ\\nకర్ణుడు అలిగి సుగ్రీవుణ్ణి నేలకేసి కొట్టి\\nతొక్కాడు. అయినా సుగ్రీవుడు లక్ష్యపెట్టక\\nవాయువేగంతో గాలిలోకి లేచి రాముడున్న\\nచోట వాలాడు.",
            "book_page_end": 24,
            "story_id": "2009_08_06",
            "raw_genre_backup": "పౌరాణికం (యుద్ధ కాండ)",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "బొమ్మ చేసిన మేలు! (జపాను జానపద కథ)",
            "book_page_start": 25,
            "pdf_page_start": 25,
            "pdf_page_end": 27,
            "author": "చందమామ బృందం",
            "genre": "జానపద కథ (జపాను)",
            "moral": "మనకు ఇష్టమైన కళ, నైపుణ్యం సరైన సమయంలో ఉపయోగపడి మేలు చేస్తాయి.",
            "keywords": [
                "జోజీ",
                "పిల్లి బొమ్మలు",
                "రాకాసి ఎలుక",
                "ఆలయం",
                "జపాన్"
            ],
            "characters": [
                "జోజీ",
                "జోజీ తల్లిదండ్రులు",
                "పూజారి",
                "రాకాసి ఎలుక"
            ],
            "locations": [
                "ఒక గ్రామం (జపాన్)",
                "ఆలయం"
            ],
            "content": "ఒక గ్రామంలో పేద రైతుదంపతులు ఉండే\\nవారు. వారికి ఇద్దరు కొడుకులు, ఇద్దరు\\nకూతుళ్ళు. పెద్ద కొడుకు, ఇద్దరు కూతుళ్ళు\\nతల్లిదండ్రులకు పొలం పనులలోనూ, ఇంటి\\nపనులలోనూ సాయపడేవారు. చిన్నవాడు జోజీ\\nకూడా తండ్రితో, అన్నలతో కలిసి పొలం వద్దకు\\nవెళ్ళేవాడేగానీ ఒళ్ళొంచి పనిచేసేవాడు కాదు.\\nవాడికి బొమ్మలు గీయడం అంటే మహా ఇష్టం.\\nఅదీ పిల్లి బొమ్మలు మాత్రమే గీసేవాడు. పుల్లను\\nతీసుకుని చిన్న పిల్లులు, పెద్ద పిల్లులు, ఆడు\\nకునే పిల్లులు, అరిచే పిల్లులు, కోపంతో ఉరికే\\nపిల్లులు అంటూ రకరకాల పిల్లుల బొమ్మలు\\nదీక్షగా గీస్తూ కూర్చునేవాడు.\\n\"ఇలా పొద్దస్తమానం పిల్లుల బొమ్మలు\\nగీస్తూ కూర్చుంటే పొలం పనులు ఎప్పుడు\\nనేర్చుకుంటావు?” అని తండ్రి తరచూ మంద\\nలించేవాడు. అయినా జోజీ తండ్రి మాటలను\\nచెవిన వేసుకోకుండా బొమ్మలు గీస్తూండేవాడు.\\nజోజీ తల్లిదండ్రులు అతడి భవిష్యత్తును\\nగురించి తీవ్రంగా ఆలోచించారు. “జోజీ ఎన్నటికీ\\nఇక మంచి రైతు కాలేడు,” అన్నాడు తండ్రి\\nవిచారంగా.\\n“పొలం పనుల పట్ల ఆసక్తి లేదేగాని, జోజీ\\nచాలా తెలివైనవాడు. వాణ్ణి పూజారి వద్ద సహా\\nయకుడిగా చేర్పిద్దాం. పూజారి వృద్ధుడైపో\\nయాడు గనక, సహాయకుడు వస్తే సంతోషించ\\nగలడు. జోజీ ఆ పనులను త్వరలో నేర్చుకోగల\\nడనుకుంటాను,” అన్నది తల్లి.\\nతండ్రికి కూడా అది సరైన ఆలోచనగానే\\nతోచింది. భార్యా భర్తలిరువురూ జోజీని పూజారి\\nవద్దకు తీసుకువెళ్ళి సంగతి చెప్పారు. పూజారి\\nజోజీని పరీక్షించి చాలా తెలివైనవాడనీ, ఊహా\\nశక్తి కలవాడనీ గ్రహించాడు.\\n“వినయవిధేయతలతో నేను చెప్పినట్టు నడు\\nచుకున్నట్టయితే, జోజీకి సంతోషంగా పూజా\\nవిధానం నేర్పుతాను,\" అన్నాడు ఆయన.\\nజోజీ అందుకు అంగీకరించి, పూజారి దగ్గరే\\nఉండిపోయాడు.\\nఅతడక్కడ ఒక కుంచె, ఒక రాయి, ఒక\\nసిరాపుల్ల అంటూ రాత పరికరాలను సమకూ\\nర్చుకున్నాడు. సిరా తయారు చేయాలనుకు\\nన్నాడు. రాతి రంధ్రంలో నీళ్ళుపోసి సిరాపుల్లతో\\nవేగంగా రుద్దసాగాడు. కొంత సేపటికి సిరా\\nసిద్ధమయింది. కుంచెను సిరాలో ముంచి గడ్డి\\nకాగితం మీద రాయడం అద్భుతమనిపించింది.\\nరాయడం కన్నా, కాగితాల మీద పిల్లి బొమ్మలు\\nగీయడం అతనికి అమితానందం కలిగించింది!\\nపూజారికి అది సుతరామూ నచ్చలేదు.\\n“జోజీ, పిల్లుల బొమ్మలు గీస్తూ సమయం వృథా\\nచేస్తూంటే ఆలయం పనులు నేర్చుకుని పూజా\\nరివి ఎప్పుడవుతావు?” అనేవాడు తరచూ.\\nఅయినా జోజీ ఆలయంలోని తెరల మీద, అద్దాల\\nమీద, తిరిగిన ప్రతి చోటా రకరకాల పిల్లుల\\nబొమ్మలు గీయడం మొదలుపెట్టాడు.\\nఒకనాడు పూజారి జోజీని దగ్గరికి పిలిచి,\\n“జోజీ, పిల్లులను గురించి తప్ప నువ్వు మరేదీ\\nఆలోచించలేకుండా ఉన్నావు. పూజారివి కావ\\nడానికి అది నీకు ఎన్నటికీ ఉపయోగపడదు.\\nపెద్ద అవరోధం కూడానూ. నువ్వు ఇంటికి తిరిగి\\nవెళ్ళిపోవడం మంచిదనుకుంటాను,” అన్నాడు.\\nజోజీ విచారంగా తల పంకించి, తన సంచు\\nలను సిద్ధం చేసుకున్నాడు. పూజారి దగ్గర సెలవు\\nతీసుకుని అక్కడి నుంచి బయలుదేరాడు.\\nపూజారి తనను పంపేశాడని తెలిస్తే తల్లి\\nదండ్రులు ఆశాభంగానికిలోనై బాధపడగలరని\\nజోజీకి తెలుసు. అక్కడికి కొంత దూరంలో మరో\\nగుడి ఉంది గనక, అక్కడి పూజారికి సహాయ\\nకుడిగా చేరవచ్చన్న ఆశతో అటుకేసి నడవ\\nసాగాడు...\\nఆ గుడిలోపల ఒక పెద్ద రాకాసి ఎలుక చేరి\\nసృష్టిస్తూన్న నానా బీభత్సానికి భయపడి జనం\\nఎప్పుడో గుడిని వదిలిపెట్టేశారన్న విషయం జోజీకి\\nతెలియదు.\\nజోజీ గుడిని సమీపించేసరికి బాగా పొద్దు\\nపోయి రాత్రయింది. అతడు ద్వారం తెరుచుకుని\\nగుడి మెట్ల వరకు వెళ్ళి తలుపు తట్టాడు.\\nఅయితే ఒక్కరూ తలుపు తెరవలేదు. “వింతగా\\nఉందే! ఒక్కరూ లేరేమిటి?\" అని ఆశ్చర్యపో\\nయాడు జోజీ. కొంతసేపు ఆలోచించి తలుపును\\nబలంగా ముందుకు తోశాడు. కిర్రుమనే శబ్దంతో\\nఅది తెరుచుకున్నది. లోపల చిమ్మచీకటిగా\\nఉంది.\\nజోజీకి చిన్న దీపం కనిపించడంతో వెలిగిం\\nచాడు. గుడి నిశ్శబ్దంగానూ, ఖాళీగానూ ఉన్నది.\\nవిశాలమైన గది చుట్టూ కాగితాల అట్టలు\\nవేలాడుతూండడం చూసి జోజీ అమితానందంతో\\nచేతులు చరుస్తూ ఎగిరి గంతేశాడు. వాటిని\\nఅలా ఖాళీగా ఉంచడం చాలా అవమానంగా\\nభావించాడు. వెంటనే కుంచె, సిరా వెలుపలికి\\nతీసి చకచకా పిల్లుల బొమ్మలు గీయడంలో\\nనిమగ్నుడయ్యాడు. ఆఖరికి ఒక్క అట్ట మాత్రమే\\nమిగిలి ఉంది. దానిమీద ఒక బ్రహ్మాండమైన\\nపిల్లి బొమ్మ గీశాడు. అతడు ఇన్నాళ్ళు గీసిన\\nఅన్నిటికన్నా అది చాలా పెద్దది; అమిత ఆగ్ర\\nహంతో కనిపిస్తోంది. దాన్ని చూడగానే జోజీ\\nమనసులో ఒక విధమైన తృప్తితో కూడిన ఆనందం\\nపెల్లుబకసాగింది. తను గీసిన పిల్లి బొమ్మకేసి\\nఒకసారి గర్వంగా చూసుకున్నాడు. బాగా అలిసి\\nపోవడంతో కనురెప్పలు భారంగా వాలిపోతు\\nన్నాయి. అంత విశాలమైన గది వద్దని అతడు\\nపక్కనున్న గదిలో ఒక బెంచీమీద పడుకుని\\nఆదమరచి నిద్రపోయాడు.\\nఅర్ధరాత్రి సమయంలో జోజీ ఉలిక్కిపడి\\nలేచాడు. భయంకరమైన శబ్దం. పక్కనున్న పెద్ద\\nగదిలో పెద్ద మృగమేదో పోరాడుతున్నది.\\nదరిదాపుల్లో మనుషులెవరూ లేరు. తను కూడా\\nలేకుండా ఉంటే ఎంత బావుణ్ణు అనిపించింది\\nఒక్క క్షణం. ఆ తరవాత మళ్ళీ భయంకర\\nశబ్దాలు “యో... వ్... ఎస్ స్ స్ స్...” భీకర\\nపోరాటం. ఆ తరవాత కొంత సేపటికి దభీమన్న\\nశబ్దం. కాళ్ళు గింజుకుంటున్న ధ్వని.. ఆ తరవాత\\nఏమాత్రం ఆలికిడి లేని నిశ్శబ్దం. జోజీ లేచి\\nఅటుకేసి వెళ్ళడానికి సాహసించలేకపోయాడు.\\nతెల్లవారింది. సూర్యకిరణాలను చూడగానే\\nజోజీలో ధైర్యం పుంజుకున్నది. విశాలమైన\\nగదిలోకి తొంగి చూశాడు. అతి పెద్ద రాకాసి\\nఎలుక, దాదాపు ఆవు పరిమాణంలో నేలమీద\\nచచ్చిపడి ఉన్నది. గదిలో పిల్లులచిత్రాలు గల\\nతెరలు తప్ప మరేదీ కనిపించలేదు. బ్రహ్మాండ\\nమైన పిల్లి బొమ్మకేసి చూసి, “పిల్లి కుడివైపు\\nచూస్తున్నట్టూ, తోక ఎడమవైపుకు ఉన్నట్టే కదా\\nతను గీసింది? ఇప్పుడు మారిపోయిందేమిటి?\\nపిల్లి నోట్లో ఎర్రటి మరక లేమిటి?” అని విస్తు\\nపోయాడు. ఆ తరవాత అసలు సంగతి తెలియ\\nరావడంతో అతడి కళ్ళు సంతోషంతో విప్పారాయి.\\nనమస్కరిస్తున్నట్టు కిందికి వంగి, “ఓ పిల్లీ, ఆ\\nరాకాసి ఎలుక నుంచి నువ్వు నన్ను కాపాడావు.\\nనేను బతికున్నంత కాలం పిల్లుల బొమ్మలు\\nతప్ప వేరే చిత్రాలు గీయను,” అన్నాడు.\\nఈ సంగతి గ్రామస్థులకు తెలియగానే జోజీ\\nపెద్ద వీరుడైపోయాడు. ఆలయ పూజారి అతణ్ణి\\nతన సహాయకుడిగా తీసుకోవాలనుకున్నాడు.\\nఅయితే, జోజీ పూజారి కాలేదు. గొప్ప చిత్రకారు\\nడిగా పేరు తెచ్చుకున్నాడు.",
            "book_page_end": 27,
            "story_id": "2009_08_07",
            "raw_genre_backup": "జానపద కథ (జపాను)",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "అశంక ! (జాతక కథలు)",
            "book_page_start": 28,
            "pdf_page_start": 28,
            "pdf_page_end": 29,
            "author": "చందమామ బృందం",
            "genre": "జాతక కథలు",
            "moral": "కథ కొనసాగుతుంది.",
            "keywords": [
                "ముని",
                "తామర పువ్వు",
                "శిశువు",
                "అశంక",
                "సౌందర్యం"
            ],
            "characters": [
                "పరమానందుడు (ముని)",
                "అశంక",
                "రాజోద్యోగి",
                "రాజు"
            ],
            "locations": [
                "హిమాలయ పాదతలం",
                "ఆశ్రమం",
                "రాజభవనం"
            ],
            "content": "హిమాలయ పాదతలంలోని ఆశ్రమంలో\\nపరమానందుడనే ముని నివసించేవాడు.\\nఒకనాడు...\\nఏమిటీ వింత!\\nఒక్క తామర మాత్రం\\nమనోహరంగా\\nనులిపూర్తంగా వికసించి\\n...\\nముని ఆత్రుతకొద్దీ తామర పువ్వు వద్దకు ఈదుకుంటూ\\nవెళ్ళాడు.\\nఅందులో పసిబిడ్డ ఏడుపు విని\\nఅమితాశ్చర్యం చెందాడు!\\nతామర పుష్పంలో\\nశిశువు! అద్భుతం!\\nఅద్భుతం!\\nఆ ఆడ శిశువును.\\nపెంచాలని \"\\nనిర్ణయించిన\\nముని, బిడ్డను\\nఆశ్రమానికి\\nతీసుకువచ్చాడు.\\nబిడ్డకు 'అశంక’\\nఅని పేరు పెట్టాడు.\\nముని అశంకను అల్లారుముద్దుగా పెంచసాగాడు.\\nఅశంక అపురూప సౌందర్యవతిగా\\nపెరిగి పెద్దదయింది. ఒకనాడు...\\nఆహా! ఎంతటి\\nసౌందర్యరాశి!\\nఆ రాజోద్యోగి రాజభవనానికి పరిగెత్తాడు.\\nరాజా! ఆ దివ్య\\nసౌందర్యరాశిని మీరు\\nతప్పక చూడాలి.\\nఅలాగా!\\nఆమె\\nపేరేమిటి?\\n(ఇంకావుంది)",
            "book_page_end": 29,
            "story_id": "2009_08_08",
            "raw_genre_backup": "జాతక కథలు",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "వేగసూత్రం",
            "book_page_start": 30,
            "pdf_page_start": 30,
            "pdf_page_end": 30,
            "author": "చందమామ బృందం",
            "genre": "పజిల్స్/వేద గణితం",
            "moral": "",
            "keywords": [
                "మామిడి పళ్ళు",
                "లెక్కలు",
                "వేగసూత్రం",
                "గణితం",
                "వేదగణితం"
            ],
            "characters": [
                "రాము",
                "శ్యామ్"
            ],
            "locations": [
                "చెన్నయ్"
            ],
            "content": "ఈ నెల సమస్య:\\nరాము పళ్ళతోటలో 68 మామిడి చెట్లు ఉన్నాయి. 6 చెట్లలోని\\nపళ్ళన్నింటినీ ఉడతలు తినేశాయి. 13 చెట్లలో ఒక కాయ కూడా\\nకాయలేదు. మిగిలిన చెట్లలో ఒక్కొక్క చెట్టుకు 49 పళ్ళున్నాయి.\\nరాము 10 పళ్ళు కోసుకుంటే తోటకు కాపలా కాసి సాయపడిన\\nమిత్రుడు శ్యామ్కు 1 పండు ఇవ్వవలసి ఉంటుంది. మొత్తం మీద\\nరామూకు ఎన్ని పళ్ళు వస్తాయి? ఈ లెక్కను అత్యంత వేగంగా లెక్కగట్ట\\nడానికి ఉపయోగపడే వేగసూత్రం ఏమిటి?\\nమీ వేగసూత్రాన్ని ఆగస్ట్ 31 వ తేదీ లోగా మాకు పంపండి. అత్యంత\\nవేగవంతమైన సూత్రానికి బహుమతి రూ.500. విజేతలు ఒకరికన్నా ఎక్కువ\\nమంది ఉన్నట్టయితే ఒక్కొక్కరికి రూ. 100/- ఇవ్వబడుతుంది.\\nమీ ఎంట్రీలను పంపవలసిన చిరునామా:\\nఎడిటర్, చందమామ ఇండియా లిమిటెడ్, 2/513, సందీప్ అవెన్యూ ఈస్ట్,\\nసెకండ్ మెయిన్ రోడ్, చిన్న నీలాంగరై, చెన్నయ్- 600041.\\nemail contests@chandamama.com కు ఈమెయిల్ చేయండి.\\nగమనిక: ఈ సమస్యకు వేగవంతమైన వేదగణిత సూత్రం అక్టోబర్ సంచికలో ప్రచురించబడుతుంది.\\nజూన్ నెల సమస్యకు సరైన సమాధానాలు రానందు\\nవలన బహుమతి ఇవ్వలేకపోతున్నాము.\\nఇదీ సరైన సమాధానం:\\nస్టెప్ 1: భవనంలో మనుషులున్న ఫ్లాట్స్=9, పిల్లల\\nసంఖ్య=11(7ఫ్లాట్లలో ఒక్కొక్క పాపాయి; స్నేహ,\\nరమేష్ ఫ్లాట్లలో ఇద్దరిద్దరు పిల్లలు ఉన్నారు. కాబట్టి\\n7+2+2=11)\\nస్టెప్ 2: ఒక పాపాయికి అయ్యే మొత్తం ఖర్చు\\n=70+25+3=98\\nస్టెప్ 3: ఆటకు అయ్యే మొత్తం ఖర్చు= 11X98.\\nరెండంకెల సంఖ్యను 11తో గుణించవలసి వచ్చిన\\nప్పుడల్లా, ఈ వేదగణిత సూత్రాన్ని వాడవచ్చు:\\n1. ఒకటవ స్థానంలో ఉన్న దానిని కుడివైపునా,\\nపదవ స్థానంలో ఉన్నదానిని ఎడమవైపునా రాసు\\nకోవాలి. రెండు అంకెలకూ మధ్య లెక్కవేయడానికి\\nకొంత ఖాళీ ఉంచాలి.11X98 ని9 8 అని రాసుకోవాలి.\\n2. ఇప్పుడు రెండు డిజిట్లనూ కూడిక చేసుకోవాలి.\\nకలిపి వచ్చే మొత్తం ఒకే అంకెలో ఉన్నట్టయితే\\nరెండు అంకెల మధ్యలో వేసుకోవాలి. అదే మీ\\nఆఖరి సమాధానం. ఉదాహరణకు, 34 ను 11 తో\\nగుణించాలనుకుంటే 3+4=7, 7 ఒకే స్థానం\\nసంఖ్య అలాంటప్పుడు మీ సమాధానం 374\\nఅవుతుందన్నమాట. అయితే ఇక్కడ రెండు డిజిట్ల\\nసంఖ్య వస్తోంది, అంటే 9+8=17.కాబట్టి ఫలితాన్ని\\nఇలా రాసుకోవాలి 9178.\\n3. ఒకటిని ఎడమవైపు ఉన్న అంకెతో కూడుకో\\nవాలి, అంటే1+9=10. (ఇప్పుడు మన సమాధానం\\n1078 అన్నమాట.)\\nప్రయత్నించి చూడండి ఇది రెండు స్థానాలు గల\\nసంఖ్యలన్నింటికీ వర్తిస్తుంది!",
            "book_page_end": 30,
            "story_id": "2009_08_09",
            "raw_genre_backup": "పజిల్స్/వేద గణితం",
            "normalized_genre_te": "పజిల్",
            "normalized_genre_code": "PUZZLE",
            "content_type": "QUIZ / PUZZLE",
            "language": "TELUGU"
        },
        {
            "title": "యురేకా",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "సైన్స్ ప్రయోగం",
            "moral": "",
            "keywords": [
                "ధర్మామీటర్",
                "ఉష్ణోగ్రత",
                "సైన్స్",
                "ప్రయోగం",
                "వ్యాకోచం",
                "సంకోచం"
            ],
            "characters": [
                "అమ్మ",
                "అంజన"
            ],
            "locations": [],
            "content": "మీ ధర్మామీటర్\\nమీరే తయారు చేసుకోండి!\\nఏ మేం కావాలి?\\nప్లాస్టిక్ మూతతో పారదర్శకమైన ప్లాస్టిక్ లేదా గాజు బాటిల్,\\nపారదర్శకమైన స్ట్రా, నీళ్ళు, ఫుడ్ కలర్, మార్కర్ పెన్, ప్లాస్టిసిన్\\nలేదా మోడలింగ్ క్లే.\\nతయారు చేయడం ఎలా?\\n• బాటిల్ను మూడువంతులు నీళ్ళతో నింపి కొన్ని చుక్కల\\nఫుడ్ కలర్ కలపండి.\\n• స్ట్రా వెళ్ళడానికి వీలుగా బాటిల్ ప్లాస్టిక్ మూతలో రంధ్రం\\nచేయండి.\\n• బాటిల్ కు మూతను గట్టిగా బిగించండి. మూతకు ఉన్న రంధ్రం\\nగుండా స్ట్రాను లోపలికి చొప్పించండి. స్ట్రా బాటిల్ అడుగు భాగాన్ని\\nతాకకుండా చూసుకోండి.\\n• ప్లాస్టిసిన్ లేదా మోడలింగ్ క్లేను ఉపయోగించి స్ట్రా చుట్టూ బిగువుగా సీల్ చెయ్యండి.\\n• స్ట్రాలో నీటి మట్టం తగ్గేవిధంగా స్ట్రా గుండా మెల్లగా ఊదండి. నీటి మట్టం తగ్గిందంటే మూత\\nమీది సీల్ చాలినంత బిగువుగా లేదని అర్థం. చెక్ చేసుకుని జాగ్రత్త పడండి!\\n• మార్కర్ పెన్తో స్ట్రాలోని నీటిమట్టాన్ని గుర్తు పెట్టండి. ఇది మీ గది ఉష్ణోగ్రత స్థాయి అన్నమాట.\\n• ఇప్పుడు మీ ధర్మామీటర్ను ఎండలో పళ్ళెంలోని వెచ్చటి నీళ్ళ మధ్య గాని, ఫ్రిడ్జ్లో గాని ఉంచి\\nనీటి మట్టాలను గుర్తుపెట్టండి. ఇలా చేయడం ద్వారా ఉష్ణోగ్రతల హెచ్చుతగ్గులను సులభంగా\\nకనుగొనవచ్చు.\\nకాన్సెప్ట్: ఉష్ణోగ్రతలను బట్టి ద్రవపదార్థాలలో ఏర్పడే వ్యాకోచ, సంకోచాల సిద్ధాంతాన్ని అనుసరించి\\nధర్మామీటర్ పని చేస్తుంది. స్టాండర్డ్ ధర్మామీటర్లలో నీళ్ళకు బదులు పాదరసం ఉపయోగిస్తారు.\\nఅమ్మ: ఎందుకే అరుంధతి ఏడుస్తోంది?\\nఅంజన: నేను కేక్ ఇవ్వలా. అందునే ఏడుస్తోంది.\\nఅమ్మ: మరి దానికి నేనిచ్చిన ముక్క ఎక్కడికి పోయిందే?\\nఅంజన: అయ్యో అమ్మా.. దాన్ని నేను లాక్కుని తింటున్నందుకే కదా ఈ ఏడుపు...",
            "book_page_end": 31,
            "story_id": "2009_08_10",
            "raw_genre_backup": "సైన్స్ ప్రయోగం",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "చందమామ లోకజ్ఞానం క్విజ్-7",
            "book_page_start": 32,
            "pdf_page_start": 32,
            "pdf_page_end": 32,
            "author": "చందమామ బృందం",
            "genre": "క్విజ్/సామాన్య జ్ఞానం",
            "moral": "",
            "keywords": [
                "జంతు ప్రపంచం",
                "బ్లాక్ ప్లేగ్",
                "విషనాగులు",
                "అలెక్టరో ఫోబియా",
                "ప్రాకుడు జంతువులు",
                "టైటానిక్",
                "క్రికెట్"
            ],
            "characters": [],
            "locations": [
                "యూరప్"
            ],
            "content": "(పదహారేళ్ళ లోపు పిల్లలకు)\\nCo-sponsored by Infosys\\nFOUNDATION, Bangalore\\nఅన్నీ సరైన సమాధానాలు\\nరాసిన ఒకరికి బహుమతి\\n໕. 250.*\\n*సరైన సమాధానాలు రాసినవారు\\nఒకరికన్నా ఎక్కువ మంది ఉన్నట్టయితే\\nఒక్కొక్క విజేతకు 50 రూ.లు\\nబహుమతిగా ఇవ్వబడుతుంది.\\nమీరు చేయవలసిందేమంటే:\\n1. సమాధానాలు రాయండి.\\n2. మీ పేరు, వయసు(16 ఏళ్ళలోపు\\nఉండాలి) పిన్ కోడ్తో సహా పూర్తి\\nచిరునామా రాయండి.\\n3. చందాదారు అయితే, ఆ నంబర్\\nరాయండి.\\n4. కవరు మీద చందమామ లోకజ్ఞానం\\nక్విజ్-7 అని రాసి, చందమామ పూర్తి\\nచిరునామా రాసి మాకు పంపండి.\\n5. ఆగస్ట్ నెలాఖరులోగా మీ ఎంట్రీ\\nమాకు అందాలి.\\n6. సెప్టెంబర్ నెల సంచికలో ఫలితాలు\\nవెలువడుతాయి.\\nజంతు ప్రపంచం\\n1. పిల్లులకు సంబంధించిన ఒకానొక మూఢనమ్మకం\\nయూరపులో బ్లాక్ ప్లేగ్ వ్యాప్తికి దోహదం చేసింది.\\nఆ మూఢనమ్మకం ఏది?\\n2 . ప్రపంచంలోనే అత్యంత ప్రమాదకరమైన పది విష\\nనాగులు ఒకే ఖండంలో ఉన్నాయి. ఆ ఖండం ఏది?\\n3. కోడి మాంసాన్ని పంది మాంసంతో కలిపి తినడం\\nఒక ప్రాంతంలో చట్టవిరుద్ధం. అది ఏ ప్రాంతం?\\n4. ‘అలెక్టరో ఫోబియా' అంటే ఏమిటి?\\n5. ప్రాకుడు జంతువులు లేని ఏకైక ఖండం ఏది?\\n6 . ప్రపంచంలోని ఏ భాగంలో గుల్ల చేపలు చెట్లెక్కు\\nతాయి?\\n7. టైటానిక్ మునిగిపోయినప్పుడు రెండు కుక్కలు\\nకాపాడబడ్డాయి? అవి ఏ జాతి కుక్కలో తెలుసా?\\nCourtesy:http//freedigitalphotos.net\\nచందమామ క్రిస్టల్ క్రికెట్ బాల్ మే ' 09 సమాధానాలు:\\n1. డెక్కన్ చార్జెర్స్ వర్సెస్ రాయల్ ఛాలెంజర్స్\\n2. ఆడమ్ గిల్బ్రెస్ట్ 3.ఎవరూ లేరు 4. ఎవరూ లేరు\\n5.మ్యాథ్యూ హేడెన్ 6.ఆర్.పి.సింగ్ 7.మోర్టాజా.\\nఐపిఎల్ డ్రీమ్ XI టీమ్:\\n1.మ్యాథ్యూ హేడెన్ 2. ఆడమ్ గిల్బ్రెస్ట్ 3 .సురేష్\\nరైనా 4. తిలకరత్నే దిల్షాన్ 5.యువరాజ్ సింగ్\\n6.రోహిత్ శర్మ 7. యూసఫ్ పఠాన్ 8 . అనిల్ కుంబ్లే\\n9.ఆషిష్ నెహ్రా 10.ఆర్.పి.సింగ్ 11.లాసిత్ మాలింగా.\\nవిజేత: నిరంజన్ వి భట్, సిర్సి\\nగమనిక: 13 భాషల్లో చాలా ఆసక్తికరమైన ప్రెడిక్షన్స్\\nవచ్చాయి. ఒక ఎంట్రీ మాత్రమే 50 శాతం సరిగ్గా రాగలి\\nగింది. కాబట్టి ఒక ల్యాప్టాప్ బహుమతిగా అందజేస్తున్నాం.",
            "book_page_end": 32,
            "story_id": "2009_08_11",
            "raw_genre_backup": "క్విజ్/సామాన్య జ్ఞానం",
            "normalized_genre_te": "క్విజ్",
            "normalized_genre_code": "QUIZ",
            "content_type": "QUIZ / PUZZLE",
            "language": "TELUGU"
        },
        {
            "title": "ఫోటో వ్యాఖ్యల పోటీ",
            "book_page_start": 33,
            "pdf_page_start": 33,
            "pdf_page_end": 33,
            "author": "చందమామ బృందం",
            "genre": "పోటీలు",
            "moral": "",
            "keywords": [
                "ఫోటో వ్యాఖ్య",
                "పోటీ",
                "నారాయణమూర్తి టాటా",
                "బహుమతి"
            ],
            "characters": [],
            "locations": [
                "చెన్నయ్",
                "విశాఖపట్నం"
            ],
            "content": "ఈ ఫోటోలకు\\nఒక్కమాటలోగాని,\\nచిన్న వాక్యంలోగాని\\nవ్యాఖ్యలు\\nరాయగలరా?\\nరెండు వ్యాఖ్యలకూ\\nసంబంధం\\nఉండాలి.\\nవ్యాఖ్యలను కాంపిటీషన్ పోస్ట్కార్డుపైన రాసి ఈ నెల 25వ తేదీలోగా మాకు అందేలా పంపాలి.\\nపోటీ ఫలితాలు అక్టోబర్ 2009 సంచికలో ప్రచురిస్తాం. ఉత్తమమైన వ్యాఖ్యకు రూ. 100 బహుమానం.\\nఫోటో వ్యాఖ్యల పోటీ: చందమామ ఇండియా లిమిటెడ్,\\n2/513, సందీప్ అవెన్యూ ఈస్ట్, సెకండెమెయిన్ రోడ్, చిన్న నీలాంగరై, చెన్నయ్ – 600 041\\nఅభినందనలు\\nబి.వి.ఆర్.ఎస్.ఎస్.ఎస్. ప్రసాద్,\\nఫ్లాట్ నం.302, ఎంవీఎస్ మ్యాన్షన్స్,\\nఆపోసిట్. డిస్ట్రిక్ట్ లైబ్రరీ,\\nమహారాణి పేట,\\nవిశాఖపట్నం - 530 002.\\nఫోటో వ్యాఖ్యల పోటీ:\\nకష్టపడి చదవాలి!\\nఇష్టపడి తినాలి!!\\nచందమామ లోకజ్ఞానం క్విజ్-5 జూన్ 2009 సమాధానాలు\\n1. 1886, జర్మనీ 2. ప్రీమియర్ పద్మిని 3. హిందూస్థాన్ 10 హిందూస్థాన్ మోటార్స్\\nతయారు చేసినది 4. మారుతి-సుజుకి 5. బుగ్గట్టీరాయల్ కెల్నర్ కూప్, 1987లో\\n4.87 మిలియన్ పౌండ్స్కు విక్రయించబడింది. 6. అల్టిమేట్ ఏరో తయారు చేసిన\\nషెల్బీ సూపర్ కార్స్, గంటకు 257 మైళ్ళు 7. హాన్స్ తోల్స్టప్; ల్యారీ పెర్కిన్స్\\n8. గుజరాత్ టాటా మోటార్స్ సనంద్ ప్లాంట్\\nగమనిక: సరైన సమాధానాలు గల ఎంట్రీలు రాలేదు గనక బహుమతులు ఇవ్వలేకపోతున్నాము.",
            "book_page_end": 33,
            "story_id": "2009_08_12",
            "raw_genre_backup": "పోటీలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 12,
        "author_counts": {
            "ఎల్. సుబ్రమణ్యన్": 1,
            "చందమామ బృందం": 10,
            "ఎన్. శివనాగేశ్వరరావు": 1
        },
        "genre_counts": {
            "సంపాదకీయం": 1,
            "పఠకుల అభిప్రాయాలు": 1,
            "చరిత్ర": 1,
            "బేతాళ కథలు": 1,
            "కామిక్/సాహసం": 1,
            "పౌరాణికం (యుద్ధ కాండ)": 1,
            "జానపద కథ (జపాను)": 1,
            "జాతక కథలు": 1,
            "పజిల్స్/వేద గణితం": 1,
            "సైన్స్ ప్రయోగం": 1,
            "క్విజ్/సామాన్య జ్ఞానం": 1,
            "పోటీలు": 1
        }
    }
}