{
    "book_id": "చందమామ_2009_04",
    "stories": [
        {
            "title": "సెలవులు వచ్చేశాయి!",
            "book_page_start": 5,
            "pdf_page_start": 5,
            "pdf_page_end": 5,
            "author": "ఎల్. సుబ్రమణ్యన్",
            "genre": "ఎడిటోరియల్",
            "moral": "సెలవులను వినోదభరిత వాతావరణంలో గడుపుతూనే, కుటుంబ చరిత్ర తెలుసుకోవడం, సామాజిక స్పృహ పెంచుకోవడం వంటి ఉపయుక్తమైన పనులను చేపట్టాలి.",
            "keywords": [
                "వేసవి సెలవులు",
                "కుటుంబ వృక్షం",
                "పరిశుభ్రత",
                "సామాజిక స్పృహ",
                "ఎన్నికలు"
            ],
            "characters": [],
            "locations": [],
            "content": "ఈసంచిక మీ చేతుల్లోకి వచ్చేసరికే ప్రియపాఠకులైన మీలో చాలా మందికి వేసవి సెలవులు ఆరంభమై ఉంటాయి. మీరు ఆశించే వినోదాలకు అంతరాయం కలగకుండా వేసవి సెలవులను ఉపయోగకరంగా గడిచే మార్గాలు చాలా ఉన్నాయి. సెలవులు ముగిసేలోపల(ముగియక తప్పదు కదా మరి!) మీరు మరింత నిండైన వ్యక్తిత్వం సంతరించుకున్న విద్యార్థి(ని)గా మిమ్మల్ని మీరు మలుచుకునే అవకాశాలు కోకొల్లలు. అలా అని మీరు వినోదంగా గడపాలని వేసుకున్న పథకాలను, చేయదలచుకున్న ప్రయాణాలను రద్దు చేయవలసిన అవసరం లేదు. చేయవలసిందల్లా వినోదభరిత వాతావరణంలో నూతన విషయాలను నేర్చుకోవడం కొనసాగించడం మాత్రమే!\n\nమీ వినోద కార్యకలాపాలలో అంతర్భాగంగా వేసవి సెలవుల్లో చేయతగ్గ కొన్ని మంచి పనులను ఇక్కడ చూద్దాం: తొలి అడుగు ఇంటి నుంచి వేయండి. మీ ఫ్యామిలీ మ్యాప్ అంటే కుటుంబ వృక్షాన్ని తయారు చేయండి. అందుకు మీ తాతయ్య, బామ్మ లేదా ఇంట్లో అందరికన్నా పెద్దవారి దగ్గరికి వెళ్ళి కూర్చోంది. వాళ్ళ తండ్రి తాత ముత్తాతల పేర్లు, వాళ్ళ భార్యాపిల్లల పేర్లు అడిగి తెలుసుకుని రాసుకోండి. ఈ తరం వారి పేర్లను కలపండి. ఇలా చేయడం వల్ల మీ కుటుంబ చరిత్ర మీకు తెలియ వస్తుంది. అంతేకాదు. ఆ వివరాలు చెబుతున్నప్పుడు మీ పెద్దల ముఖంలో పొంగే ఆనందానికి అవధులు ఉండవు!\n\nతరవాత మీ ఊళ్ళో లేదా ప్రాంతంలో ఇరుగుపొరుగు మిత్రులతో కలిసి జట్లుగా ఏర్పడి పరిసరాల పరిశుభ్రతను చేపట్టండి. ఆ పనులు చేసే వాళ్ళ సమస్యలను అడిగి తెలుసుకుని పై అధికారులకు, పెద్దల దృష్టికి తీసుకువెళ్ళి పరిష్కరించడానికి ప్రయత్నించండి. ఎక్కువ పరిశుభ్రతా చర్యలు చేపట్టిన జట్టుకు బహుమతులు అందజేయండి!\n\nఇక దేశానికి వద్దాం. మన దేశంలో సార్వత్రిక ఎన్నికలు జరుగనున్న తరుణం ఇది. రోజు తప్పకుండా వార్తాపత్రికలు చదవండి. ఎవరెవరు ఎలాంటి వాగ్దానాలు గుప్పిస్తున్నారో గమనించండి. లోక్సభ ఏర్పడడాన్నీ, గెలుపొంది ప్రభుత్వం ఏర్పాటు చేసే వారినీ జాగ్రత్తగా పరిశీలించి చూడండి. ఇలా చేయడం వల్ల రాజకీయ అవగాహన పెరుగుతుంది. సామాజిక స్పృహ, సమస్యల పట్ల సదవగాహన పెంచుకున్న పిల్లలే ఉత్తమ పౌరులుగా పెరిగే అవకాశం ఉంటుంది!\n\nరెండు నెలలు ఆడుతూ పాడుతూ ఇలాంటి ఉపయుక్తమైన పనులు చేస్తే సెలవులు హాయిగా గడిచిపోతాయి. నూతన విద్యాసంవత్సరంలో పై తరగతికి వెళ్ళే మీరు, మరింత పరిణతి చెందిన మెరుగైన వ్యక్తిగా విద్యాలయంలో అడుగుపెడతారు! అంతకు మించి ఏం కావాలి? కదలండి మరి!\nసంపాదకుడు : ఎల్. సుబ్రమణ్యన్",
            "book_page_end": 5,
            "story_id": "2009_04_01",
            "raw_genre_backup": "ఎడిటోరియల్",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "పాఠకుల అభిప్రాయాలు",
            "moral": "చందమామపై పాఠకుల అభిప్రాయాలు, పౌర బాధ్యతలు, నైతిక విలువలు మరియు జ్ఞాన సముపార్జన ఆకాంక్షలను ప్రతిబింబిస్తాయి.",
            "keywords": [
                "ఓటు హక్కు",
                "పరోపకారం",
                "అక్షరాస్యత",
                "నీతి కథలు",
                "సామాజిక స్పృహ"
            ],
            "characters": [
                "వాస్తు రామచంద్ర",
                "శ్రీలక్ష్మి",
                "పులిజాల రవీందర్ రావు",
                "రావులపాటి ప్రసాద్"
            ],
            "locations": [
                "నెల్లూరు",
                "హైదరాబాదు",
                "మచిలీపట్నం(ఆం.ప్ర.)"
            ],
            "content": "ఓటు హక్కు వినియోగించుకోవడం ప్రతి పౌరుడి ప్రాథమిక `బాధ్యత అనడం బావుంది. మనమే మనల్ని ఉద్దరించుకోవాలి. జీమూతవాహనుడి పరోపకార బుద్ధి ఈనాటి మానవులకు సైతం ఆదర్శం. నందాదేవి పూలలోయ చాలా అద్భుతం. చందమామ ‘గుడినుడి’ ప్రారంభించండి.\n- వాస్తు రామచంద్ర, నెల్లూరు\nనాలుగు సంవత్సరాల నుంచి మేము చందమామ పుస్తకాన్ని కొనుచున్నాం. మా పిల్లల చేత తప్పకుండా చదివిస్తాం. 1980-90ల మధ్య ప్రచురితమైన కథలు వీలైతే మళ్ళీ ప్రచురించవలసిందిగా కోరుతున్నాను. నా చిన్నప్పుడు ఆ కథలు చదివాను. మా పిల్లలకు కూడా అలాంటి మంచి కథలు చెప్పి, నేను మళ్ళీ మళ్ళీ చదవాలని ఆశపడుతున్నాను.\n- శ్రీలక్ష్మి, హైదరాబాదు\nఅందరికీ అక్షరాస్యత ప్రసాదించమని దేవుణ్ణి ప్రార్థిస్తున్నాను. “నాక్కొంచెం అక్షరాస్యతనివ్వు, చందమామ కథలన్నీ చదివే స్తాను. నాక్కొంచెం జ్ఞానాన్ని అందిస్తే కథలన్నీ నేనే రాసేస్తాను.” ఇదే నా ప్రార్థన.\n- పులిజాల రవీందర్ రావు, హైదరాబాదు\nదురాశ వివేకాన్ని మింగేస్తుందనీ, మోసపోయే వాళ్ళు ఉన్నంత కాలం మోసగాళ్ళకు తక్కువ ఉండదన్న వాస్తవాన్నీ ‘న్యాయ నిర్ణయం' కథ చక్కగా వివరించింది. ఎదుటి వారిని అపార్థం చేసుకోకుండా అర్థం చేసుకోవడానికి ప్రయత్నించడం వల్లే మానవ సంబంధాలు మరింత మెరుగుపడతాయని చెప్పిన ‘అర్థం-అపార్థం' కథ సందేశాత్మకంగా ఉంది.\n-రావులపాటి ప్రసాద్, మచిలీపట్నం(ఆం.ప్ర.)",
            "book_page_end": 6,
            "story_id": "2009_04_02",
            "raw_genre_backup": "పాఠకుల అభిప్రాయాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "రామయ్య మిఠాయి వ్యాపారం",
            "book_page_start": 7,
            "pdf_page_start": 7,
            "pdf_page_end": 9,
            "author": "నైనాల సంగిరెడ్డి త్రివిక్రమరావు",
            "genre": "నీతి కథ",
            "moral": "వ్యాపార ధర్మం కేవలం లాభంపై దృష్టి పెట్టడం కాదు, అది అందరికీ ఉపయోగపడే విధంగా నిస్వార్థంగా ఉండాలి.",
            "keywords": [
                "వ్యాపార ధర్మం",
                "నిస్వార్థం",
                "పేద ప్రజలు",
                "శరభయ్య",
                "మిఠాయి"
            ],
            "characters": [
                "రామయ్య",
                "సోమయ్య",
                "శరభయ్య",
                "గ్రామాధికారి"
            ],
            "locations": [
                "సీతాపురం గ్రామం",
                "మిఠాయి కొట్టు"
            ],
            "content": "సీతాపురం గ్రామ కూడలిలో రామయ్య, సోమయ్యలు బెల్లం మిఠాయి అమ్ముతూండే వారు. వాళ్ళ మిఠాయికి ఊళ్ళోనే కాక, చుట్టు పక్కల గ్రామాల్లోనూ మంచి పేరు న్నది. ఇద్దరూ మంచి మిత్రులే గాని, మన స్తత్వంలో మాత్రం కొద్దిగా తేడా కనిపించేది. రామయ్య పేదసాదలను కాస్త చూసి అమ్మే వాడు. పిల్లలయితే కొసరెక్కువ పెడతాడని అతడి కొట్టుకే పరిగెత్తేవాళ్ళు. సోమయ్య దీనికి పూర్తిగా విరుద్ధం. లాభం మీదే దృష్టి. తక్కిన విషయాలు అంతగా పట్టించుకునే వాడు కాడు.\n\nఒకసారి పండగ సందర్భంగా రామయ్య తన కొట్టులో తాజా మిఠాయి సిద్ధం చేసి పెట్టాడు. ఏవో కారణాల వల్ల సోమయ్య ఆ రోజు కొద్దిపాటి సరుకుతో అంగట్లో కూర్చోవ లసి వచ్చింది. అంతలో అటుగా వస్తూన్న శరభయ్యను చూసి సోమయ్య ఒక్క క్షణం కంగారు పడ్డాడు. శరభయ్య పక్క ఊరి పెద్ద రైతు. సీతాపురం వచ్చాడంటే తప్పకుండా పెద్ద మొత్తంలో మిఠాయి కొని పట్టుకు వెళతాడు.\n\nశరభయ్య వచ్చీ రాగానే తమ ఇంట్లో జరిగే శుభకార్యానికి ఎక్కువగా మిఠాయి కావాల న్నాడు. టోకు బేరం చేజారి పోయినందుకు సోమయ్య మనసులో తనను తాను నిందిం చుకుంటూ, “క్షమించండి. అంతమిఠాయి లేదు. ఈ సారికి రామయ్య కొట్లో కొను క్కోండి,” అని చెప్పి తనే అతణ్ణి రామయ్య కొట్టుకు వెంటబెట్టుకుని వెళ్ళాడు.\n\nకొట్టును సమీపిస్తూ, “రామయ్యా, పొరుగూరి శరభయ్యగారు వచ్చారు. అదృష్టం అంటే నీదే. ఈ రోజు నీ పంట పండింది,” అన్నాడు సోమయ్య.\n\n“మొత్తం మిఠాయి మూట కట్టు,\" అంటూ శరభయ్య సంచీలోంచి డబ్బు పైకి తీయబోయాడు.\n\n“అంగట్లో సరుకంతా మీకు ఒక్కరికే అమ్మేస్తే, నా వద్ద రోజూ వచ్చి కొనుక్కునే వారికి ఇబ్బంది కదా?” అన్నాడు రామయ్య.\n\n“నువ్వు వ్యాపారివి. ఎవరికి అమ్మితే ఏం, నీ డబ్బు నీకు ముట్టుతున్నప్పుడు?” అని అన్నాడు శరభయ్య.\n\n“పండుగ పూట. పేదా సాదా వస్తారు. మిఠాయి కోసం. వాళ్ళను నిరాశపరచలేను. కావాలంటే మీరు ఇంతగా అడుగుతున్నారు గనక, ఐదు వీశెలు ఇస్తాను. తీసుకెళ్ళండి, \" అన్నాడు రామయ్య.\n\nశరభయ్య ముఖం చిట్లించి, “ఇదిగో నీ సరక్కు రెండింతలు ధర ఇస్తున్నాను. ఇక మాట్లాడకుండా మొత్తం ఇవ్వు,” అన్నాడు ఆజ్ఞాపిస్తున్నట్టు.\n\n“క్షమించండి. మీరు ఎంత ఇచ్చినా మొత్తం సరుకు మీ ఒక్కరికే అమ్మలేను,” అని చెప్పి, రామయ్య తనవ్యాపారం చూసు కోసాగాడు.\n\n“నేనెవరినో తెలుసా? మీ గ్రామాధికారికి చాలా కావలసిన వాణ్ణి” అని హెచ్చరించాడు శరభయ్య.\n\nసోమయ్య కూడా రామయ్యను ఒప్పించే ప్రయత్నం చేయబోయాడు. అయితే, వారి ఊళ్ళోవాళ్ళకు లేకుండా చేసి లాభం కోసం మొత్తం ఒక్కరికే అమ్మడానికి రామయ్య ఒప్పుకోలేదు.\n\nఅవమానంతో కుతకుతలాడి పోయాడు శరభయ్య. అంతలో దూరంగా గ్రామాధికారి కనిపించడంతో కేక వేసి పిలిచి, ఆయన దగ్గరికి రాగానే, “చూశారా ఈ రామయ్యకు ఎంత తలబిరుసో,” అని అంటూ గడగడా విషయం చెప్పి, “మీరన్నా ఒప్పించండి,\" అన్నాడు.\n\n“ఏం రామయ్యా, శరభయ్య గారికి మిఠాయి అమ్మలేవా?” అని అడిగాడు గ్రామాధికారి.\n\nరామయ్య తన అభిప్రాయాన్ని విన యంగా చెబుతూండగా, \"తాతయ్యా, జిలేబీ,\" అంటూ ఇద్దరు కుర్రాళ్ళు పరు గెత్తుకు వచ్చి రామయ్య చేతిలో డబ్బులు ఉంచారు.\n\nరామయ్య జిలేబీ పొట్లం కట్టి, “ఇందాక సరుకంతా ఆ పెద్దమనిషికే అమ్మేసి ఉంటే, ఇప్పుడు ఈ పిల్లలకు మిఠాయి ఇవ్వగలనా?\" అంటూ పొట్లాలను పిల్లలకు ఇచ్చాడు.\n\n“శరభయ్య ఉన్నవారు. కావాలంటే పట్నం వెళ్ళి కొనుక్కోగలరు. పండగ పూట మన ఊరి పిల్లలు ఎక్కడికి పోతారు,” అన్నాడు రామయ్య మళ్ళీ.\n\nశరభయ్య, “ఈ పొగరుబోతు ఇస్తానన్నా నాకు వద్దు. ఇతడి మిఠాయి ఎవడిక్కావాలి? నేను పట్నం వెళ్ళి కొనుక్కుంటాను,” అంటూ అక్కడినుంచి విసురుగా వెళ్ళిపోయాడు.\n\nపిల్లలు అతడిచ్చిన కొసరు మిఠాయిని అక్కడే లొట్టలువేస్తూ తినసాగారు.\n\nవాళ్ళ కేసి సంతోషంగా చూసిన గ్రామాధి కారి, రామయ్య వ్యాపార ధర్మాన్ని మనసులోనే మెచ్చుకున్నాడు. చేసేది చిన్న వ్యాపారమే అయినా, అది అందరికీ ఉపయోగపడాలి; తన ఒక్కడికి మాత్రం లాభం వస్తే చాలదు అని ఆలోచించే అతడి దొడ్డ బుద్ధికి ఎంతో సంతోషించాడు.\n\n\"అన్నట్టు మరిచాను, రామయ్యా! నేను వచ్చిందే మా పిల్లలకు మిఠాయి కోసమని. నాకూ ఒక వీశె ఇవ్వు. శరభయ్యకు మొత్తం అమ్మేసి ఉంటే నాకూ లేకుండా పోయి ఉండేది, \" అంటూ మిఠాయి కొనుక్కుని వెళ్ళాడు.\n\nసోమయ్య మిత్రుణ్ణి ఆస్యాయంగా చూస్తూ ఉండిపోయారు.",
            "book_page_end": 9,
            "story_id": "2009_04_03",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "సహాయనిధి!",
            "book_page_start": 10,
            "pdf_page_start": 10,
            "pdf_page_end": 10,
            "author": "వెంకటేష్",
            "genre": "లఘు కథ",
            "moral": "ఉచితంగా సహాయం అందించడం కంటే, శ్రమకు తగిన ఫలితం ఇచ్చి, సంఘీభావాన్ని పెంచడం వలన శాశ్వత ప్రయోజనాలు కలుగుతాయి.",
            "keywords": [
                "జమీందారు",
                "రవిచంద్రుడు",
                "సహాయం",
                "శ్రమ",
                "సంఘీభావం"
            ],
            "characters": [
                "రంగభూపతి (జమీందారు)",
                "దివాను",
                "రవిచంద్రుడు"
            ],
            "locations": [
                "రాయవరం గ్రామం"
            ],
            "content": "అకాల వర్షాలతో అతలాకుతలమైన గ్రామస్థులను ఆదుకోవడానికి జమీందారు రంగభూపతి నిధులను పంపాడు. నిధులను అందుకున్న ప్రజలందరూ సంతోషించారు గానీ, రాయవరం గ్రామస్థులకు మాత్రం అసలు సహాయం అందలేదని తెలియవచ్చింది. సంగతేమిటో తెలుసు కుందామని జమీందారు స్వయంగా దివానును వెంటబెట్టుకుని గుర్రబ్బండిలో రాయవరం బయలుదేరాడు.\n\nఆయన వెళ్లిన సమయానికి గ్రామంలో చాలా మంది కూలిపోయిన ఇళ్ళను బాగు చేయడంలో నిమగ్నులై ఉన్నారు. వాళ్ళతో కలిసి పనిచేస్తున్న రవిచంద్రుడనే యువకుణ్ణి దగ్గరికి పిలిచి, “బాధితులకు అందజేయమని పంపిన ధనధాన్యాలను ఇంట్లో దాచుకుని, కాలే కడుపులతో వాళ్ళ చేత పనులు చేయిస్తున్నావేమిటి?\" అని నిలదీశాడు జమీందారు కోపంగా.\n\n“ప్రభువులు క్షమించాలి. రెండు వందల గడప ఉన్న మా గ్రామంలో గాలివానకు యాభై ఇళ్ళు నేలమట్టమయ్యాయి. వాటిని వెంటనే నిర్మించుకోవడం మామూలు కుటుంబస్థులకు సాధ్యమయ్యే పనికాదు. అందువల్ల పనిచేయగల వాళ్ళచేత ఇళ్ళు బాగు చేయించే పనులు చేయిస్తున్నాను. సాయంకాలానికి వాళ్ళ శ్రమకు తగ్గ ఫలితాన్ని తమరు పంపిన నిధి నుంచి తీసి ఇస్తున్నాను. ఇలా చేయడం వల్ల త్వరలోనే ఇళ్ళు తయారు కావడంతో పాటు, గ్రామస్థుల మధ్య సంఘీభావం పెరగగలదని ఆశిస్తున్నాను. ఊరక అందే సాయం వల్ల అలసత్వం, సోమరితనం పెరగడం తప్ప శాశ్వత ప్రయోజనాలేవీ ఒరగవు కదా?” అన్నాడు రవిచంద్రుడు వినయంగా.\n\nజమీందారు నవ్వుతూ, “పసివాడివైనా విద్యావంతుడి వనిపించుకున్నావు. మనసారా అభినంది స్తున్నాను,” అంటూ మెడలోని ముత్యాల హారాన్ని తీసి అందించి తృప్తిగా అక్కడి నుంచి బయలుదేరాడు.\n- వెంకటేష్",
            "book_page_end": 10,
            "story_id": "2009_04_04",
            "raw_genre_backup": "లఘు కథ",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "వేగ సూత్రం",
            "book_page_start": 12,
            "pdf_page_start": 12,
            "pdf_page_end": 12,
            "author": "చందమామ బృందం",
            "genre": "విజ్ఞానం/పజిల్",
            "moral": "వేద గణిత సూత్రాలు జటిలమైన లెక్కలను కూడా సరళంగా, సులభంగా పరిష్కరించడంలో సహాయపడతాయి.",
            "keywords": [
                "వేద గణితం",
                "అంకెల గారడీ",
                "వేగ సూత్రం",
                "లెక్కలు",
                "పజిల్"
            ],
            "characters": [
                "రోషన్",
                "మహేష్"
            ],
            "locations": [],
            "content": "అంకెలతో ఆడుకునే స్వభావం కలవారా మీరు?\nఅంకెల గారడీ చూసి ఆనందిస్తారా? అలా అయితే ఈ పేజీ మీ కోసమే!\n\nవేదగణితం పదహారు సూత్రాలు కలిగిన ప్రాచీన విధానం. జటిలంగా కనిపించే లెక్కల సమస్యలను అది అతి సరళం, సులభం చేస్తుంది. బుర్రబద్దలు కొట్టుకోకుండా లెక్కలను సునాయాసంగా చేసే చిట్కాలను, దగ్గిరి దారులను ఈ సూత్రాలు తెలియజేస్తాయి.\n\n5X5=25, మరి 95X95 = ? కాలిక్యులేటర్ కోసం వెత క్కండి. 5 అంకెతో పూర్తయ్యే అంకె వర్గం, కనుగొనాలంటే ఈ పద్ధతిని అనుసరించండి. సమాధానం చిటికెలో వచ్చేస్తుంది.\nస్టెప్ 1: 5X5 గుణించగా వచ్చే 25 ను కుడివైపున రాసుకోండి.\nస్టెప్ 2: 5 కన్నా భిన్నంగా ఉన్న దాని ముందు అంకెకు, ఒక అంకె కలిపి దాన్ని గుణించండి. పైన ఇచ్చిన 95లో 5 తీసేస్తే 9 కదా. దానికి ఒకటి కలిపితే 10 వస్తుంది. కాబట్టి 9ని 10 తో గుణించండి. వచ్చే 90ని మీ సమాధానంలో ఉన్న అంకెకు ఎడమ వైపున రాయండి. ఇప్పుడు మీ సమాధానం 9025.\nఇప్పుడు కంప్యూటర్ తీసుకుని సరిచూసుకోండి.\nఆహా! సరైన సమాధానం! అద్భుతం కదూ!\nఇదిగో ఇప్పుడు ఈ నెల ప్రశ్న:\nరోషన్, మహేష్ ఒక జంతు పరిరక్షణశాలలో చేరారు. మూడు నెలల పాటు సెప్టెంబర్, అక్టోబర్, నవంబర్నెలలు 6 3 పిల్లులకు, 2 3 కుక్కలకు ఆహారం అందించే పనివాళ్ళకు అప్పగించబడింది. ఒక రోజుకు ఒక జంతువుకు రూ. 10లు ఖర్చవుతాయి. మూడు నెలలకయ్యే ఖర్చును కనుగొనడానికి వేగవంతమైన దగ్గిరి మార్గం ఏది?\nమీ వేగ సూత్రాన్ని మాకు పంపండి?\nఅత్యంత వేగవంతమైన సూత్రానికి బహుమతి రూ.500లు!\n\nమీ ఎంట్రీలను పంపవలసిన చిరునామా:\nఎడిటర్, చందమామ ఇండియా లిమిటెడ్, 2/513, సందీప్ అవెన్యూ ఈస్ట్, సెకండ్ మెయిన్ రోడ్, చిన్న నీలాంగరై, చెన్నయ్-600041.\nఈమెయిల్: contests@chandamama.com కు ఈ మెయిల్ చేయండి.\nగమనిక: ఈ సమస్యకు సంబంధించిన వేద గణిత సూత్రం జూన్ సంచికలో ప్రకటించబడుతుంది.",
            "book_page_end": 12,
            "story_id": "2009_04_05",
            "raw_genre_backup": "విజ్ఞానం/పజిల్",
            "normalized_genre_te": "విజ్ఞాన వ్యాసం",
            "normalized_genre_code": "SCIENCE_ARTICLE",
            "content_type": "STORY",
            "language": "TELUGU"
        },
        {
            "title": "పాతాళదుర్గం-9",
            "book_page_start": 13,
            "pdf_page_start": 13,
            "pdf_page_end": 18,
            "author": "చందమామ బృందం",
            "genre": "ఫాంటసీ/సాహసం",
            "moral": "సంశయాన్ని పక్కన పెట్టి, దృఢ నిశ్చయంతో ముందుకు సాగితే అనుకోని సహాయం లభిస్తుంది.",
            "keywords": [
                "కాలశంబరుడు",
                "మంత్రదండం",
                "విరూపుడు",
                "భిల్లులు",
                "రాకుమారి కాంతిసేన"
            ],
            "characters": [
                "ధూమకుడు",
                "సోమకుడు",
                "విరూపుడు",
                "కాలశంబరుడు",
                "పులిందుడు",
                "కాంతిసేన"
            ],
            "locations": [
                "దండకారణ్యం",
                "పాతాళదుర్గం",
                "నదీ తీరం"
            ],
            "content": "(సైనికదుస్తులు ధరించి ధూమక సోమకులు, కాంతిసేనను వెతుకుతూ కొంతదూరం వెళ్ళి, ఒక సెలయేటి దగ్గిర దాహం తీర్చుకునేంతలో, ఆటవికులు వాళ్ళను చుట్టు ముట్టి పట్టుకున్నారు. కొంత సేపటికి అక్కడికి వచ్చిన వాళ్ళ నాయకుడు విరూపు డనేవాడు వాళ్ళను బల్లెంతో పొడవ బోయినవాడల్లా, ‘దొరబాబులూ!’ అంటూ వాళ్ళకు సాష్టాంగపడిపోయాడు. -తరవాత)\n\nధూమక సోమకులు ఒక క్షణకాలం నిశ్చేష్టు లయ్యారు. విరూపుడి ప్రవర్తన వాళ్ళకు చాలా వింతగా కనబడింది.\n\nవిరూపుడు లేచి నిలబడి, “కాలశంబర మాంత్రికదొర మిత్రులైన మీరు, మాకు ప్రభుసమానులు. తెలియక చేసిన మా తప్పులు మన్నించండి,” అన్నాడు.\n\n“మేము కాలశంబరుడి మిత్రులం కాదు, శత్రువులం!” అంటూ సోమకుడు కళ్ళెర్ర చేసి పళ్ళుకొరుకుతూ కింద పడివున్న కత్తిని చేతికి తీసుకోబోయేంతలో, ధూమకుడు అతణ్ణి వారించి, “విరూపా! మేము మాంత్రి కుడి మిత్రులం అని నువ్వెలా గ్రహించగలి గావు?” అని అడిగాడు.\n\nవిరూపుడు, ధూమకుడి నడుం నుంచి వేలాడుతున్న మంత్రదండాన్ని తన వేలితో చూపుతూ, “మాంత్రికదొర ఈ ఉదయమే, మా గూడెంలో కొంచెం సేపు విశ్రాంతి తీసుకుని వెళ్ళాడు. తన మంత్రదండం వెంట తెచ్చిన వారిని ఆదరించి సహాయం చేయ మనీ, అది వెంటలేని సైనికుల్ని గాని, పట్టణ వాసుల్నిగాని ఒక్క అడుగైనా అరణ్యంలో ముందుకు రాకుండా హతమార్చమనీ ఆజ్ఞా పించాడు,” అన్నాడు.\n\nఈ మాటలతో ధూమకుడికి ఆనందం, మాంత్రికుడి ఎత్తుగడ ఏమిటో అర్థంకాక భయమూ కూడా కలిగింది.\n\n\"మేం కాలశంబరుడి నివాసస్థానానికి పోతున్నాం. ఆయనకు ఒకానొక రాక్షసుడు - కుంభీరు డనేవాడు పరమశత్రువు. వాడు నివసించే చోటు నీకు తెలుసా? అంతేకాక కాలశంబర మాంత్రికుడు ఈ రాత్రికి ఎక్కడ మజిలీ చేయబోతున్నాడు?” అని ప్రశ్నిం చాడు ధూమకుడు.\n\n“మాంత్రికదొర ఈ మహారణ్యంలో ఏ మార్గాన ప్రయాణం చేసేది నాక్కూడా తెలి యదు. అదంతా పరమరహస్యం కాని, ఆ దొర నివసించే చోటు మీకూ తెలుసుకదా? దండకారణ్యంలో మహాకలి రాక్షసుడుండే పాతాళదుర్గ ప్రాంతాల. అక్కడికి మీతోపాటు కొంత దూరం వచ్చి, దారి చూపించగలను, ” అన్నాడు విరూపుడు.\n\n“ఎవడీ మహాకలి రాక్షసుడు?” అనుకు న్నాడు ధూమకుడు. సోమకుడు కళ్ళింత చేసుకుని అత్యాశ్చర్యంతో విరూపుణ్ణి ఏదో ప్రశ్నించబోయే సరికి, ధూమకుడు అతడి మాటలకు అడ్డంవచ్చి, \"విరూపా! నువ్వు చేస్తానన్న సహాయానికి మేం ఇద్దరం చాలా కృతజ్ఞులం. ముందు భోజనం చేసి, తరవాత ప్రయాణం సాగిద్దాం,\" అన్నాడు.\n\nభోజనం అన్న మాట వింటూనే, విరూపుడు తన అనుచరుల కేసి తిరిగి, “అందరూ ఇక్కడ నిలబడి వింత చూస్తున్నారా, లేక కొందరైనా పోయి, ఈ దొరలకు భోజనం ఏర్పాట్లు చేస్తున్నారా?\" అని గద్దిస్తూ ప్రశ్నించాడు.\n\n“ఆ ఏర్పాట్లన్నీ పూర్తి కావచ్చినై, దొరా! అంతా భోజనాలకు రావచ్చు,” అన్నాడొక యువ ఆటవికుడు.\n\nధూమకసోమకులకు, విరూపుడు రాజోచి తమైన విందు చేశాడు. రకరకాలైన మాంసాలూ, అడవిఫలాలూ, తేనే సమృద్ధిగావున్నాయి. బాగా ఆకలిగొనివున్న ధూమక సోమకులు తృప్తిదీరా భుజించారు. తరవాత అతిథుల వినోదం కోసం ఆటవిక యువతీయువకులు రకరకాల కర్రా, కత్తీ సాములూ, మల్ల యుద్ధాలూ జరిగినై.\n\nధూమకసోమకులు తమ అదృష్టానికి ఎంతో ఆనందపడ్డారు. ఎంతో కష్టసాధ్య మను కున్న పని, వాళ్ళకా క్షణంలో చాలా తేలిక అని పించింది. ముందు కాలశంబర మాంత్రికుణ్ణి కలుసుకోవటం, అతడి ద్వారా కుంభీరుణ్ణి వెతికిపట్టుకుని వాడి చెరనుంచి కాంతిసేనను విముక్తిచేయటం-ఇదంతా సులభంగా జరిగి పోయే కార్యంలా తోచింది వాళ్ళకు. కాని, ధూమకుణ్ణి ఆవగింజంత సంశయం బాధి స్తూనే వున్నది. కాలశంబరుడు తన మంత్ర దండం కోసం, ఏదో యుక్తిపన్ని తమను హతమార్చ చూస్తున్నాడా?\n\nఏది ఏమైనా, ఎన్ని ఘోర ప్రమాదాలను ఎదుర్కో వలసివచ్చినా, తాము రాకుమారి కాంతి సేనను రాక్షసుడి బారి నుంచి కాపాడక తప్పదు. ఇలాంటి దృఢనిశ్చయానికి వచ్చిన ధూమకుడు విందు ముగిసిన తరవాత కొద్ది సేపు విశ్రాంతి తీసుకుని, తిరిగి ప్రయాణం సాగించాడు. ఈ సారి ధూమక సోమకులకు తోడుగా విరూపుడు కూడా బయలుదేరాడు బల్లెంతో పాటు, పొడవాటి తాడొకటి భుజానికి చుట్టచుట్టి తగిలించుకున్నాడు.\n\nముగ్గురూ అరణ్యంలో ఒక గంటకాలం ప్రయాణించి ఒక కొండ ప్రాంతం చేరారు. కొండ పాదాన్ని ఒరుసుకుంటూ నది ఒకటి ప్రవహిస్తున్నది. ముగ్గురూ దాన్ని దాట వలసివున్నది. ముందు నడు న్న విరూపుడు నదిని సమీపించి, ఆశ్చర్యంగా ఒక చిన్న కేక పెట్టి, వెనక గుర్రాల మీద వస్తున్న ధూమక సోమకులను పిలిచాడు. ధూమక సోమకులు గుర్రాలు దిగి, విరూపుణ్ణి సమీపించి, అక్కడ ఎదురైన దృశ్యం చూసి వింతపడ్డారు.\n\nనదీతీరంలో ఏదో భయంకర పోరాటం జరిగిన దాని గుర్తుగా, విరిగిన ఈటెలూ, బాణాలూ, నేలమీద రక్తపుమరకలూ కనిపి స్తున్నవి. నదీతీరమంతా ఆ పోరాడిన వారెవరో కాళ్ళతో మట్టగించి, కలయ తొక్కారు.\n\nవిరూపుడు అదంతా ధూమక సోమకులకు చూపుతూ, “ఈ ప్రాంతాల నివసించేవాళ్ళు మా జాతివాళ్ళు కాదు, భిల్లులు. వాళ్ళతో మాకు శత్రుత్వం లేక పోయినా, స్నేహు మాత్రం లేదు. ఇక్కడ ఇంత రక్తపాతానికి కారకులెవరో తెలియటం లేదు. కొంచెం నది దిగువకు వెళ్ళి వస్తాను, మీ రిక్కడే వుండండి,\" అంటూ తీరంవెంట ముందుకువెళ్ళాడు.\n\nఆ ప్రాంతానా విరూపుడికి కొన్ని కాలి గుర్తులు కనిపించినై. హఠాత్తుగా అతడికి కాలశంబరుడు గుర్తుకొచ్చాడు. ఆయన కేమైనా హాని జరిగిందా? అనుకుంటూ విరూపుడు అతడి పావుకోళ్ళ గుర్తు లేమైనా కనబడతవేమో అని నేల మీదికి వంగి చూసేం తలో, జుయ్మంటూ ఈటె ఒకటి అతడి తలను రాసుకుంటూపోయి, ఒక అడుగు దూరంలో నేలలో బలంగా గుచ్చుకున్నది.\n\nవిరూపుడు ఒక్క ఊపున లేచి నిలబడి వెనక్కు తిరిగి చూసేంతలో మరొక ఈటె అతడి గుండెల మీదికి మెరుపులా దూసుకు రాసాగింది అతడు చప్పున పక్కకు పడి పోయాడు. ఈటె నదిలో బుడుంగు మంటూ పడిపోయింది. విరూపుడు లేవ బోయేం తలో, “రాక్షసబంటూ, దొరికావు! నీ పేగులు తీసిమెడలో వేసుకుంటాను,” అంటూ ఒక మహాకాయుడైన భిల్లుడు అతడి మీదికి ఎనుబోతులా వచ్చి పడ్డాడు.\n\nవిరూపుడు ఈ దాడికి సిద్ధంగా లేకపోవ టంతో భిల్లు డతణ్ణి నడుం పట్టుకుని ఒక్క విసురు విసిరేసరికి నీటి ఒడ్డుకు వెళ్ళి పడ్డాడు. మరుక్షణంలోనే భిల్లుడు అతడి గుండెల మీద కూర్చుని, తన బలమైన చేతులతో విరూపుడి కంఠం బిగించి పట్టుకున్నాడు. ఆ సరికి విరూపుడు తెప్పరిల్లి, కాళ్ళతో భిల్లుడి మెడను అడకత్తెరలో బిగించినట్టు బిగించి, బలంగా ఒక్క తోపు తోశాడు. భిల్లుడు కాస్తా వెళ్ళి నదీజలంలో పడ్డాడు. వాడు నీటి నుంచి లేవక ముందే విరూపుడు పులిలా వెళ్ళి మీదపడి, అతడి తలను నీటిలో అదిమి పట్టుకున్నాడు. ఊపిరాడక భిల్లుడు గిలగిల కొట్టుకుంటూ, తల నీటిపైకి వచ్చినప్పుడల్లా, \"విరూపా, నన్ను చంపకు. నేను పులిం దుణ్ణి!\" అంటూ అరవసాగాడు.\n\nధూమకసోమకులు ఈ అరుపులు విని అక్కడికి పరిగెత్తుకు వచ్చారు. వాళ్ళు వచ్చే పగికి విరూపుడు, భిల్లుణ్ణి నీటిలో నుంచి కాళ్ళు పట్టుకుని ఒడ్డుకు ఈడ్చు కొస్తున్నాడు. ధూమకుడది చూసి, \"ఏం జరిగింది?\" అని ప్రశ్నించాడు.\n\n\"వీడు నన్ను దొంగచాటుగా చంపాలని చూశాడు. తగిన శాస్తి చేశాయి. వీడు చెప్పే పేరు నిజమైతే, వీడు భిల్లుల నాయకుడు! \" అన్నాడు విరూపుడు.\n\nధూమకసోమకులు భిల్లుణ్ణి సమీపించి, \"ఎవడివి నువ్వు? విరూపుణ్ణి ఎందుకు చంపాలని చూశావు?\" అని ప్రశ్నించారు.\n\nభిల్లుడు బొళక్కుమంటూ ఇన్ని నీళ్ళు కక్కి ఆయాసపడుతూ, “రాజభటులు నాకు న్యాయం కలిగించాలి! నా పేరు పులిందుడు, భిల్లనాయకుణ్ణి. ఇంతకు ఓగంట ముందు నా పడుచు పదో పెళ్ళాన్ని ఈ విరూపుడూ మరికొందరూ కలిసి అపహరించుకుపోయారు. అడొచ్చిన నా వాళ్ళను కొందరిని చంపేశారు. ఇతడూ ఇతడి పరివారం నా భార్యను ఎవడో రాక్షసుడి కోసం ఎత్తుకు పోతున్నట్టు, వాళ్ళ మాటలద్వారా బతికి బయటపడ్డ నా అనుచ రులు గ్రహించి నాకు చెప్పారు,” అన్నాడు.\n\nపులిందుడి మాటలు విని అందరూ చాలా ఆశ్చర్యపడ్డారు. ధూమకుడు ఏదో ప్రశ్నించబోయేంతలో విరూపుడు, పులిం దుణ్ణి సమీపించి, “నీ భార్యను అపహరిం చుకుపోయిన వాళ్ళల్లో నేనున్నట్టు నీ అను చరులు చూశారా? ఛీ, అబద్ధాలాడకు, ఈ బల్లెంతో పేగులు తోడగలను,\"అంటూ బల్లెం ఎత్తాడు.\n\nధూమకుడు, విరూపుడి చేయి పట్టుకుని ఆపి, “పులిందా! నువ్వేదో పొరబడుతున్నావ్. విరూపుడు గత అయిదారు గంటలుగా మా తోనే వున్నాడు. నువ్వేదో రాక్షసుడన్నావే- వాడి ముఠావాళ్ళు విరూపుణ్ణి అపఖ్యాతి పాలు చేసేందుకు, అతడి పేరు చెప్పి వుంటారు. అంతేకాక, మీ రెండు తెగల మధ్యా శత్రుత్వం రెచ్చకొట్టటం కూడా వాళ్ళ ఉద్దేశం అయివుం టుంది. నువ్వు చెప్పే రాక్షసు డెవరో మాకు తెలుసు. ఆ దుర్మార్గుణ్ణి హతమార్చటానికే మేము బయలుదేరాం. నీ భార్యను కూడా తప్పక వాడి చెరనుంచి విడిపించుకు వస్తాం,\" అన్నాడు.\n\nధూమకుడిలా అనే సరికి పులిందుడు తన పొరపాటు గ్రహించి, విరూపుడి దగ్గిరకు వెళ్ళి క్షమించవలసిందిగా కోరాడు. ధూమకసోమ కుల ప్రోత్సాహంతో వాళ్ళిద్దరూ పరస్పరం ఆలింగనం చేసుకుని మిత్రులయ్యారు. ఆ తరవాత ధూమకసోమకులు నది దాట కోరుతున్నారని తెలిసి పులిందుడు, \"అయ్యా, మీ రిక్కడే వుండండి. నేను మా పల్లె రేవు నుంచి రెండు తెప్పలు పంపుతాను. వాటి మీద మీరూ, మీ గుర్రాలూ క్షేమంగా నది దాట వచ్చు, \" అని చెప్పి పరుగుపరుగున తన పల్లె కేసి వెళ్ళాడు.\n\nకొద్ది సేపటి తరవాత ఇద్దరేసి భిల్లులు రెండు తెప్పలను నదిలో తోసుకుంటూ వచ్చారు. ధూమకసోమకులు ఒక తెప్ప మీద ఎక్కారు. విరూపుడు గుర్రాలతో మరొక తెప్ప ఎక్కాడు. తెప్పలు రెంటినీ భిల్లులు తెడ్లు వేసి తోస్తూ అవతలి ఒడ్డుకు నడపసాగాడు. అవి సరిగా నది మధ్యలోవుండగా, ధూమకుడి నడుం నుంచి వేలాడుతున్న కాలశంబరుడి మంత్రదండం, చప్పున పాములా పైకి లేచి, తూర్పు దిక్కు కేసి ముఖం పెట్టి ఏవో కీచు ధ్వనులు చేయ సాగింది. ఆ వింత చూసి విరూపుడు నివ్వెరపోతూ, ఏమో అనబో యేంతలో, దాపులనున్న కొండ శిఖరం మీది నుంచి ఒక నల్లని గరుడపక్షి రివ్వుమంటూ ఆకాశంలో లేచి, బాణవేగంతో వచ్చి మంత్ర దండాన్ని పామనుకుని ఒక్క తన్నుతో గోళ్ళ మధ్య ఇరికించుకుని ఆకాశంలోకి ఎగిరింది. మంత్రదండాన్ని కట్టివుంచిన తాడు బలమై నది కావటంతో, ధూమకుడు కూడా దానితో పాటు పైకి లేచాడు. సోమకుడు ఒక్క కేక పెట్టి బాణం ఎక్కుపెట్టి కూడా, బాణం ధూమకుడికి తగలవచ్చునన్న భయంతో కొయ్యబారి పోయాడు. ఈ లోపల విరూ పుడు బెదరిన గుర్రాలను సముదాయించి, “శాంభవీ!” అంటూ అరిచి, భుజాన్నుంచి వేలాడుతున్న తాడు ఉచ్చును, గరుడపక్షికి గురిచేసి పైకి విసిరాడు.",
            "book_page_end": 18,
            "story_id": "2009_04_06",
            "raw_genre_backup": "ఫాంటసీ/సాహసం",
            "normalized_genre_te": "సాహస కథ",
            "normalized_genre_code": "ADVENTURE_STORY",
            "content_type": "STORY",
            "language": "TELUGU"
        },
        {
            "title": "మాధవి తెగువ (బేతాళ కథలు)",
            "book_page_start": 19,
            "pdf_page_start": 19,
            "pdf_page_end": 24,
            "author": "కల్పితం",
            "genre": "బేతాళ కథ",
            "moral": "మనసు మార్చుకుని, పట్టుదలతో ధైర్యంగా ముందుకు సాగితే కష్టాలు తీరతాయి. దైవభక్తి, నిస్వార్థ సేవ పునర్జన్మకు మార్గం చూపుతాయి.",
            "keywords": [
                "మాధవి తెగువ",
                "దెయ్యం",
                "వీరయ్య",
                "పునర్జన్మ",
                "సాహసం"
            ],
            "characters": [
                "విక్రమార్కుడు",
                "బేతాళుడు",
                "మాధవి",
                "వీరయ్య",
                "మంగమ్మ",
                "కామిని",
                "యోగిని"
            ],
            "locations": [
                "అంబికాపురం",
                "జగదంబ ఆలయం",
                "శ్మశానం",
                "రావిచెట్టు"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటి లాగే మౌనంగా శ్మశానం కేసి నడవ సాగాడు. అప్పుడు శవంలోని బేతాళుడు, \"రాజా, నీ ధైర్య సాహసాలు మెచ్చతగినవే గాని, అవి నీ కోసమా, లేక ఇతరులపై జాలితో ప్రదర్శిస్తు న్నవా అన్న అనుమానం కలుగుతు న్నది. ఇతరులు సాధించలేని పనులు తాము సాధించాలన్న పట్టుదలతో కొందరు సాహస కృత్యాలకు పూనుకుంటారు. మరి కొందరు ఇతరులపై కనికరంతో దుస్సాహసాలకు సైతం వెనుకాడరు. మరీ, సున్నితమనస్కులైన స్త్రీలయితే తమ వాళ్ళ కష్టాలు చూడలేక తామే కష్టాల ఊబిలో దిగిపోతారు. కన్న వాళ్ళ కోసం తన అయిష్టతను చంపుకుని సాహస కృత్యానికి పూనుకున్న మాధవి అనే యువతి కథ చెబు తాను, శ్రమ తెలియకుండా విను,” అంటూ ఇలా చెప్ప సాగాడు:\n\nఅంబికాపురంలోని కామినికి వీరయ్యతో వివాహమయింది. వీరయ్య మంచివాడేకాని, వాడి తల్లి మంగమ్మ పరమగయ్యాళి. ఆమె కోడలిని ఆరడిపెట్టేది. అది భరించలేని కామిని వేరుకాపురం పెడదామని భర్తను పోరింది. అయితే, “అమ్మ బతికుండగా వేరు కాపురం మాటెత్తకు. ఎలాగో సర్దుకుపో,\" అన్నాడు వీరయ్య.\n\nఅత్త చస్తే తప్ప విమోచనం లేదనుకున్న కామిని ఒక రోజు ఆమెకిచ్చే పాలలో విషం కలిపింది. కానీ పొరబాటున ఆ పాలు తనే తాగి అకాలమరణం చెందింది. అత్త పెట్టే ఆరళ్ళు భరించలేక ఆత్మహత్య చేసుకున్న దని అందరూ జాలిపడ్డారు.\n\nకొడుక్కు రెండోపెళ్ళి చేద్దామనుకుని మంగమ్మ ఆ ఊళ్ళోని మాధవి అనే పేద యువతిని చూసింది. పెళ్ళికి ఉభయ ఖర్చులూ భరిస్తానంటే మాధవి తల్లి తండ్రులు పరమానందపడ్డారు. తల్లిదండ్రుల మాట కాదనలేని మాధవికి భవిష్యత్తు గురించి బెంగ పట్టుకున్నది. తనకు సాయపడమని జగదంబకు పూజలు ప్రారంభించింది.\n\nఒకనాడు మాధవి ఏటిగట్టున ఉన్న జగదంబ ఆలయానికి వెళ్ళి మొక్కుకుని వెలుపలికి వస్తూండగా, రావిచెట్టు కింద ఎర్రటి బట్టలతో, జడలు కట్టిన జుట్టుతో ఒక యోగిని కూర్చుని ఉండడం చూసింది. వింధ్య పర్వతాలలో సుదీర్ఘకాలం తపస్సు చేసి, అనేక సిద్ధులు, మహత్తులు సాధించి దేవీపీఠాల దర్శనార్థం బయలుదేరిన ఒకనాటి పూజారిణి ఆ యోగిని. ఆమెను తను రోజూ మొక్కే జగదంబ స్వరూపంగానే భావించి మాధవి తన సమస్యను సజల నయనాలతో విన్నవించుకున్నది.\n\nయోగిని మాధవిని మందహాసంతో ఆశీర్వ దించి పంపేసి, ఆమెకు సాయపడాలని కళ్ళు మూసుకుని ధ్యాననిమగ్నురాలయింది. ఆమెకు మంగమ్మ ఇంటి చుట్టూ తిరుగు తున్న కామిని ఆత్మ కనిపించింది. ఆమెను పిలిచి, \"కర్మఫలాన్ని బట్టి ఆత్మల్లో కొన్ని స్వర్గానికీ, కొన్ని నరకానికీ వెళితే, మరికొన్ని పునర్జన్మనెత్తుతాయి. నువ్వు కోరికలు తీరని ఆత్మవు కాబట్టి దెయ్యమయ్యావు. ఇప్పుడు మనుషులకూ, నీకూ పొసగదు. దెయ్యాల లోకానికి వెళదాం పద,\" అన్నది యోగిని.\n\n“నేను దెయ్యాల లోకానికిరాను. మను షుల మధ్యే ఉంటాను. నన్ను ఆరళ్ళు పెట్టిన అత్తను ఇంటి నుంచి తరిమే వరకు నాకు శాంతి ఉండదు. అందుకు ఏదైనా ఉపాయం ఉంటే చెప్పు,” అన్నది కామిని దెయ్యం.\n\n“నీ కోరిక తీరడానికి మానవ రూపంతో పాటు నీకు కొన్ని అద్భుత శక్తులను ఇస్తాను. వాటిని మంచికి ఉపయోగిస్తే ఆ పుణ్యంతో నువ్వు కోరే పునర్జన్మ లభిస్తుంది. మనుషులను పీడిస్తే, వాళ్ళు దేవుడిచ్చిన మంత్రశక్తితో నిన్ను భూస్థాపితం చేస్తే, నీకీ స్వేచ్చ ఉండదు. ఒంట రిగా నరకం అనుభవిస్తావు,\" అన్నది యోగిని.\n\n“నా భర్తతో వేరుకాపురం చెయ్యకపోతే నా స్వేచ్చ, శక్తులు వృథా. కాబట్టి దేవుడి బారి నుంచి తప్పించుకునే ఉపాయం ఉంటే చెప్పు,” అన్నది కామిని.\n\n“దేవుడు లేడని గట్టిగా నమ్ము. దేవుడివల్ల నీకే ప్రమాదమూ ఉండదు. దేవుణ్ణి నమ్మావో ఆ క్షణమే మనిషికి బానిస వవుతావు, \" అంటూ ఉపాయంతో కలిసిన హెచ్చరిక చేసిన యోగిని అక్కడి నుంచి వెళ్ళిపోయింది.\n\nకామిని మానవరూపం దాల్చి ఉత్సాహంగా వెళ్ళి మంగమ్మ ఇంటి తలుపు తట్టింది. కామిని దెయ్యమై వచ్చిందని గ్రహించిన తల్లీ కొడుకులకు గుండెలవిసి పోయాయి. కామిని తానెందుకు వచ్చిందీ చెప్పి, మంగమ్మను ఇంట్లోంచి వెళ్ళిపొమ్మన్నది. దెయ్యాన్నెది రించే ధైర్యం లేని మంగమ్మ కిమ్మనకుండా అక్కడి నుంచి వెళ్ళిపోయింది.\n\nవణుకుతూ నిలబడ్డ వీరయ్యను చూసి, “భయపడకు. నాకిప్పుడు అద్భుత శక్తు లొచ్చాయి. వాటితో నిన్ను సంతోష పెడుతూ నా వేరుకాపురం సరదా తీర్చుకుంటాను,” అన్నది కామిని నవ్వుతూ.\n\nవీరయ్యకు వెళ్ళిపోవాలని ఉన్నా, కామిని దెయ్యం ఆజ్ఞను ధిక్కరించలేక అక్కడే ఉండి పోయాడు. అప్పటి నుంచి అతడికి పన్నీటి జలకాల స్నానం, పంచ భక్ష్య పరమాన్నాల భోజనం. నృత్యగీత వినోదాలతో కాలక్షేపం, పట్టుపరుపులపై నిద్ర. అయితే, ఇల్లు దాటి వెళ్ళే స్వేచ్ఛ మాత్రం లేదు. వీరయ్యకు ఈ భోగాలు సంతోషాన్నివ్వలేదు. అతడు రోజూ కామినితో, \"ఎన్ని సుఖాలున్నా నాకీ జీవితం నచ్చలేదు. నువ్వు నన్ను వదిలి పెడితే నేను మనుషుల మథ్య కలోగంజోతాగుతూ బతికి పోతాను,” అని ప్రాథేయపడేవాడు.\n\nఅందుకు కామిని ఒప్పుకోకుండా, “బతి కుండగా వేరు కాపురం పెడదామో అని గోల పెట్టాను. నువ్వు వినలేదు. అత్త బతికున్న దెయ్యమై నన్ను వేధిస్తే నీకప్పుడు చీమకుట్టి నట్టయినా లేదు. నేను చచ్చి దెయ్యాన్నయినా నీకు సేవలు చేస్తున్నానే తప్ప వేధించడం లేదు. అయినా నీకీ జీవితం నచ్చలేదు. నాకు నచ్చనప్పుడు సర్దుకు పొమ్మన్నావు; కాబట్టి, నువ్వూ ఇప్పుడు సర్దుకుపో. సర్దుకు పోవడ మంటే తెలుస్తుంది,\" అనేది.\n\nఈలోగా ఇల్లొదిలి వెళ్ళిన మంగమ్మ కామిని దెయ్యం గురించి ఊళ్ళోవాళ్ళకు చెప్పి తన కొడుకును రక్షించమని వేడుకు న్నది. కాబోయే కోడల్ని పువ్వుల్లో పెట్టి చూసు కుంటాను అని చెప్పింది. కొందరు గ్రామ స్థులు ధైర్యం చేసి ఆ ఇంటికివెళ్ళారు. కామిని వాళ్ళ మీద అద్భుత శక్తులతో రాళ్ళూ, తేళ్ళూ కురిపించి హడల కొట్టి పంపింది. దాంతో వాళ్ళు కామిని దెయ్యాన్ని వదలగొట్టేపనిని మంత్రాల మరిడయ్యకు అప్పగించారు. మరిడయ్య వేప మండలు, నిమ్మకాయలు తీసుకుని వెళ్ళి మంత్రాలు చదివాడు. కామిని వికటంగా నవ్వి, “నేను దేవుణ్ణి నమ్మను. నీ మంత్రాలు నా మీద పనిచెయ్యవు,” అంటూ అతణ్ణి రెండు చేతులతో ఎత్తి గిరగిరా తిప్పి దూరంగా విసిరి వేసింది. నడుం విరిగిన మరిడయ్య మళ్ళీ ఆ ఇంటి గడప తొక్కలేదు. దెయ్యం ఊసెత్తలేదు.\n\nఆ సమయంలో కామిని దెయ్యాన్ని తాను పారదోలుతానంటూ ముందుకు వచ్చింది మాధవి. ఎవరివల్లా కానిపని ఆమెవల్ల నేమవు తుందని కొందరనుకున్నారు. మంగమ్మకోడలు కావడంకంటే మరణమే మేలని ఇంతకు తెగించిందని మరి కొందరన్నారు. ఏ పుట్టలో ఏపాముందో అని అందరూ అనుకోవడం వల్ల ఒక్కరూ మాధవిని వారించలేదు.\n\nమాధవి వీరయ్య ఇంటికి వెళ్ళి తలుపు తడితే, కామిని తలుపు తీసి, “ఎవరు నువ్వు? ఎందుకు వచ్చావ్?” అని అడిగింది.\n\n“నా పేరు మాధవి. ఈ ఇంట్లో ఉన్న వీరయ్య నాకు కాబోయే భర్త. అతడితో పెళ్ళి ఏర్పాట్ల గురించి మాట్లాడడానికి వచ్చాను,” అన్నది మాధవి.\n\n“వీరయ్య నా భర్త. నేనుండగా అతడు మరో పెళ్ళి చేసుకోడు. నువ్వు వచ్చిన దారినే వెళ్ళు,” అన్నది కామిని కోపంగా.\n\n“నువ్వెవరో నాకు తెలియదు. కామిని చచ్చిపోయిందని నాకు తెలుసు. అందుకే వీరయ్యతో పెళ్ళికి ఒప్పుకున్నాను,” అన్నది మాధవి.\n\nకామిని అప్పుడు తన కథ చెప్పి, “మంగమ్మ పరమ గయ్యాళి. వీరయ్య తల్లి కొంగుచాటునే ఉంటూ పెళ్ళాం కష్టాలు పట్టించుకోని చేత కానిమొగుడు. నేను దెయ్యాన్ని గనక, నా శక్తులతో వాళ్ళిద్దరినీ లొంగదీశాను. మామూలు మనిషివైన నువ్వు వీళ్ళతో వేగలేవు,\" అని హితవు చెప్పింది.\n\n“అత్తను ఎదిరించే ధైర్యంలేక చంపాల నుకున్నావు. అది తప్పు. అందుకే దేవుడు నీ ప్రాణాలేపోయేలా చేశాడు. నేనేమో వాళ్ళ బుద్ధులు మారాలని జగదంబను పూజిం చాను. నా పూజలు ఫలించి వాళ్ళు మారారు,” అన్నది మాధవి.\n\n\"వాళ్ళను నీ పూజలు మార్చలేదు. దెయ్యమై వచ్చి నేను మార్చాను. నేను నిన్నేమీ చెయ్యను. వేరెవరినైనా పెళ్ళి చేసుకుని సుఖంగా ఉండు,” అన్నది కామిని.\n\n“మనిషివి కాని నీకు మనుషుల మధ్య స్థానం లేదు. అత్త-భర్త నీవల్ల బాగుపడి ఉంటే, ఆ పుణ్యం నీది. దాంతో నువ్వు కోరే పునర్జన్మ లభిస్తుంది. అలా మనిద్దరికీ మేలు జరుగుతుంది,\" అంటూ మాధవి కళ్ళు మూసుకుని దేవుణ్ణి ప్రార్థించసాగింది. కామిని పకపకా నవ్వి, “నేను దేవుణ్ణి నమ్మను. నమ్మని వాళ్ళను నీ దేవుడు ఏమీ చేయలేడు. ఇప్పుడు నిన్నేం చేస్తానో చూడు,\" అంటూ విరబోసు కున్న జుట్టుతో, పెద్ద పెద్ద కోరలతో, పొడవైన నాలుకతో భీకర రూపం దాల్చింది.\n\nమాధవి ఏమాత్రం భయపడకుండా, “నాకు దేవుడు తోడున్నాడు. నీ ఇంద్ర జాలం నా దగ్గర పనిచేయదు. నేను దెయ్యాలను నమ్మను,” అన్నది.\n\nమరుక్షణమే కామిని, “మనుషుల మధ్య దెయ్యానికి స్థానం లేదన్న నీ మాట నిజం. నువ్వు వీరయ్యను పెళ్ళాడిసుఖంగా ఉండు, నేను పునర్జన్మకోసం పోతున్నాను,\" అంటూ అక్కడి నుంచి మాయమయింది.\n\nబేతాళుడు ఈ కథ చెప్పి, \"రాజా, ఇష్టం లేని వీరయ్యను మాధవి ఎందుకు పెళ్ళి చేసుకోవాలనుకున్నది? పేదలైన తల్లిదండ్రుల గుండెల మీది భారాన్ని దించడానికే మనసు మార్చుకున్నదా? అంతవరకు ప్రతీకార వాంఛతో గెంతులు వేసిన కామిని, తాను దెయ్యాలను నమ్మనని మాధవి చెప్పగానే ఎందుకు మాయమైపోయింది? ఈ సందేహా లకు సమాధానం తెలిసి కూడా చెప్పకపోయావో నీ తల పగిలిపోతుంది,\" అన్నాడు.\n\nదానికి విక్రమార్కుడు, \"మంగమ్మ గయ్యాళి స్వభావం, వీరయ్య పిరికితనం గురించి తెలియడం వల్ల మొదట మాధవి వీరయ్యను పెళ్ళాడడానికి భయపడిన మాట వాస్తవమే. అందుకే ఆమె వాళ్ళల్లో మార్పుకోర ఇష్టదేవతను పూజించింది. ఆమె పూజ ఫలించి వాళ్ళిద్దరిలో మంచి మార్పు వచ్చింది గనకనే ఆమె వీరయ్యను పెళ్ళాడడానికి నిర్ణయించింది. ఇక కామిని తన అద్భుత శక్తులతో 'వీరయ్యకు ఎన్ని సుఖభోగాలు సమకూర్చినా ఆమె సాంగత్యంలో అతడు సంతోషం పొందలేక పోయాడు. దాంతో అద్భుత శక్తులు మనిషికి సుఖాన్నివ్వలేవనీ; మనిషితో సుఖంగా జీవించాలంటే మనిషి జన్మే కావాలనీ ఆమె అనుభవ పూర్వకంగా గ్రహించింది. పైగా మాధవి మాటల ద్వారా ఆమెకు తాను సాయపడిన పుణ్యం తనకు పునర్జన్మ నిస్తుందన్న నమ్మకం కూడా కలిగి ఉండవచ్చు. అంటే, తను మంగమ్మనూ, వీరయ్యనూ మార్చడం వల్ల మాధవికి ప్రయో జనం కలిగితే, అందుక్కారణం మాధవి దైవాన్ని ప్రార్థించడమే అని కూడా నమ్మినట్టే అవుతుంది కదా! ఆ నమ్మకం ఆమెను మాధ వికి బానిసను చేసిందని కూడా భావించవచ్చు. దెయ్యాలను నమ్మని మాధవిని తానేమీ చేయలేనని తెలియడం వల్ల ఆమె అక్కడి నుంచి మాయమయింది,” అన్నాడు.\n\nరాజుకు ఈ విధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.",
            "book_page_end": 24,
            "story_id": "2009_04_07",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "చందమామ కబుర్లు",
            "book_page_start": 25,
            "pdf_page_start": 25,
            "pdf_page_end": 25,
            "author": "చందమామ బృందం",
            "genre": "వార్తా వ్యాసాలు",
            "moral": "చందమామ బృందం",
            "keywords": [
                "ఆస్కార్ అవార్డులు",
                "ఏ.ఆర్.రెహ్మాన్",
                "చంద్రయాన్-1",
                "ఇస్రో",
                "రాకేష్ శర్మ"
            ],
            "characters": [
                "ఏ.ఆర్.రెహ్మాన్",
                "రసూలూక్కుట్టి",
                "జమాల్",
                "దేవ్ పటేల్",
                "కె. రాధాకృష్ణన్",
                "రాకేష్ శర్మ",
                "కల్పనా చావ్లా",
                "సునీతా విలియమ్స్"
            ],
            "locations": [
                "లాస్ ఏంజెలెస్",
                "భారతదేశం",
                "చంద్రుడు"
            ],
            "content": "**స్లమ్ డాగ్ మిలీయనీర్ అవార్డుల పంట**\nలాస్ ఏంజెలెస్లో ఇటీవల జరిగిన 8 1వ ఆన్యుయల్ అకాడెమీ అవార్డ్స్ ప్రదాన కార్యక్రమంలో 2 ఆస్కార్లను గెలుపొంది సుప్రసిద్ధ సంగీత దర్శకుడు ఏ.ఆర్.రెహ్మాన్ చరిత్ర సృష్టించాడు. ఈ చిత్రం 8 ఆస్కార్ అవార్డులను కైవసం చేసుకున్నది. మన దేశానికి చెందిన రసూలూక్కుట్టి బెస్ట్ సౌండ్ మిక్సింగ్కు మరిద్దరితో కలిసి ఆస్కార్ అవార్డు అందుకున్నాడు.\nఅవార్డును అందుకున్న 'జయహో' గీతాన్ని సుప్రసిద్ధ గీత రచయిత గుల్జార్ రచించాడు. డానీ బోయెల్ దర్శకత్వం వహించిన ఈ చిత్రం జమాల్ అనే మురికి వాడ యువకుడి కథను హృద్యంగా చిత్రీకరిం చింది. జమాల్ తన ప్రేమను మళ్ళీ పొందే ప్రయత్నంలో “హు వాంట్స్ టు బి మిలియనీర్?” ఇండియన్ రియాలిటీ షోలో ఇరవై మిలియన్ రూపాయలు గెలుపొందు తాడు. జమాల్ పాత్రను దేవ్పటేల్ పోషించాడు.\n\n**2020 నాటికి చంద్రుడిపై మన త్రివర్ణ పతాక**\nచంద్రయాన్-1 విజయం తరవాత ప్రస్తుతం మన దేశం 2020 నాటికి చంద్రుడిపై త్రివర్ణ పతాకాన్ని ఆవిష్కరించడానికి పథకం రూపొందిస్తు న్నది. 2015 నాటికి అంతరిక్షానికి మనిషిని పంపే అవకాశం కూడా ఉన్నది. ఈ విషయాన్ని ఇస్రో విక్రమ్ సారాభాయ్ స్పేస్ సెంటర్ డైరెక్టర్ కె. రాధాకృష్ణన్ తెలియజేశారు. ఆయన అభి ప్రాయం ప్రకారం 2015 నాటికి భూమికి 200 కి.మీ. దూరంలోని కక్ష్యలో ఇద్దరు వ్యోమగాములు పరిభ్రమించి రాగలరు.\nతమ సొంత సాంకేతిక పరిజ్ఞానంతో నిర్మించ బడేమొట్టమొదటి ఇండియన్ స్పేస్ క్రాఫ్ట్ అది సా కాగలదని ఇస్రో విశ్వసిస్తున్నది.\n19 8 4 లో మన దేశానికి చెందిన రాకేష్ శర్మ అనే భారతీయుడు సోవియట్ స్పేస్ క్రాఫ్ట్లో అంతరిక్షయానం చేసి వచ్చాడు. భారతీయ సంతతికి చెందిన ఇద్దరు మహిళలు కల్పనా చావ్లా, సునీతా విలియమ్స్-యు ఎస్ స్పేస్ క్రాఫ్ట్లో అంతరిక్షయానం చేసి వచ్చారన్నది ఈ సందర్భంగా గుర్తు చేసుకో తగ్గ విశేషాలు.",
            "book_page_end": 25,
            "story_id": "2009_04_08",
            "raw_genre_backup": "వార్తా వ్యాసాలు",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "భనందుడు",
            "book_page_start": 26,
            "pdf_page_start": 26,
            "pdf_page_end": 28,
            "author": "చందమామ బృందం",
            "genre": "పురాణ వీరకుమారులు",
            "moral": "పితృభక్తి, ధైర్యం, మరియు జ్ఞానం ఉన్న వ్యక్తి అడ్డంకులను అధిగమించి విజయం సాధించి, రాజ్యాన్ని ధర్మబద్ధంగా పాలించగలడు.",
            "keywords": [
                "నాభాగుడు",
                "భనందుడు",
                "వైశ్య కన్య",
                "రాజ్యార్హత",
                "పితృభక్తి"
            ],
            "characters": [
                "ధృష్టుడు",
                "నాభాగుడు",
                "సుప్రభ",
                "భనందుడు",
                "పరివ్రాజుడు (ముని)",
                "నీవుడు (రాజర్షి)",
                "వసురాతుడు"
            ],
            "locations": [
                "మిథిలా నగరం",
                "కన్యకా పరమేశ్వరి ఆలయం",
                "హిమాలయాలు"
            ],
            "content": "ప్రేమ వివాహాలకు ఆస్తులు-అంతస్థులు, సామాజిక తారతమ్యాలు తీరని అవరోధాలు గానే ఉంటున్నాయి. ఇవి వివిధ రూపాలలో, విభిన్న వాదాలతో యుగయుగాలుగా కొన సాగుతూనే ఉన్నాయి. పర్యవసానాలను పట్టిం చుకోకుండా ప్రేమికులు తెగువతో మూడు ముళ్ళు వేసుకున్నప్పటికీ వాళ్ళ సంతతికి సమస్యలు తలెత్తుతాయి. అలాంటి సమ స్యను దీటుగా ఎదుర్కొని సమర్థతతో పరిష్క ఠించుకున్న పురాణ వీరకుమారుడు భనం దుడు.\n\nసంప్రదాయ బద్ధుడైన ధృష్టుడనే రాజు ఏకైక కుమారుడు నాభాగుడు. యౌవనంలో ఉన్న నాభాగుడు నగర విహారం చేస్తూ, కన్యకా పరమేశ్వరి ఆలయం నుంచి వెలుపలికి వస్తూన్న ఒక అందాల యువతిని చూసి ముగ్ధుడయ్యాడు. ఆమె అందచందాలకు పరవశుడై, అదే సమయానికి మూడు రోజులు వరుసగా అటు కేసి వచ్చి ఆమె వివరాలు అడిగి తెలుసుకున్నాడు. తన మనసులోని కోరికను బయటపెట్టాడు.\n\nఆ యువతి పేరు సుప్రభ. నగరంలో ప్రముఖ వర్తకుడి కుమార్తె. ఆమెకు కూడా ఇష్టం కావడంతో నాభాగుణ్ణి వివాహమాడడా నికి సంతోషంగా సమ్మతించింది. కాని, తండ్రి అంగీకారం అవసరమన్నది.\n\nనాభాగుడు సుప్రభ తండ్రిని కలుసుకుని విషయం చెప్పాడు. పూర్వాచార పరాయణు డైన అతడు అంతావిని, \"క్షత్రియ యువ కుడు వైశ్య కన్యను చేసుకోవడం మంచిది కాదు,” అన్నాడు.\n\nఅయినా నాభాగుడు ఆమెను వదులుకోవ డానికి ఇష్టపడక వివాహమాడి తీరుతానని పట్టుపట్టాడు.\n\n“నీకూ నాకూ ఏలిక మీ తండ్రి. సర్వ ధర్మాలను ఎరిగినవాడూ, ధర్మపరిరక్షకుడూ అయిన ఆయన నిర్ణయం తీసుకుందాం, సరేనా?” అన్నాడు సుప్రభ తండ్రి.\n\nనాభాగుడు అందుకు అంగీకరించాడు. ఇద్దరూ వెళ్ళి తమ సమస్య గురించి రాజుకు చెప్పుకున్నారు.\n\n“ఈ పెళ్ళి ధర్మ సమ్మతం కాదు,\" అని రాజు అభ్యంతరం తెలియ జేశాడు.\n\nఅయితే, నాభాగుడు తండ్రి నిర్ణయాన్ని కూడా లెక్క చేయకుండా, సుప్రభను రాక్షస పద్ధతిలో ఎత్తుకు వచ్చి వివాహమాడాడు.\n\nసుప్రభ తండ్రి రాజు వద్ద మొరపెట్టుకు న్నాడు. రాజు ధర్మావేశంతో కొడుకుతోనే యుద్ధానికి తలపడ్డాడు.\n\nఆ సమయంలో అక్కడికి వచ్చిన పరివ్రాజు డనే ముని అటుగా వచ్చి, యుద్ధ కారణం అడిగి తెలుసుకుని, “నాభాగుడు వైశ్య స్త్రీని వివాహమాడి వైశ్యుడయ్యాడు. అందువల్ల క్షత్రియుడు వైశ్యుడితో యుద్ధం చేయడం పాడి కాదు,\" అని ధర్మం తెలియజేశాడు.\n\nతండ్రీ కొడుకుల మధ్య యుద్ధం ఆగి పోయింది గాని, రాజు నాభాగుణ్ణివైశ్య వృత్తిని అవలంబించమని ఆజ్ఞాపించాడు.\n\nఅదే విధంగా వ్యాపార రంగంలో దిగిన నాభాగుడికి సుప్రభ ద్వారా భనందుడు జన్మిం చాడు. విద్యాబుద్ధులు నేర్చుకుంటూ పెరిగి పెద్దవాడైన భనందుడు ఒకనాడు తల్లిని, “నేను ఏ వృత్తి అవలంబించాలి?” అని తల్లిని అడిగాడు.\n\n“గోవులను సంరక్షించు. అదే ఉత్తమమైన వృత్తి,” అన్నది తల్లి.\n\n“గోరూపిణి అయిన భూమిని శత్రువులు పాలిస్తున్నారు. దానిని చూస్తూనేను గోవులను కాస్తూ కూర్చోవడం వీరుడి లక్షణం కాదు,\" అని భనందుడు తీవ్రంగా ఆలోచిస్తూ, భూమిని సంపాదించడానికి నూతన మార్గాలు అన్వేషిం చసాగాడు.\n\nఅతడు పట్టుదలతో హిమాలయాలకు వెళ్ళి, నీవుడు అనే రాజర్షిని దర్శించి శుశ్రూష లతో కొన్ని రోజులు గడిపి సమయం చూసి తన సమస్యను తెలియజేశాడు.\n\nనీవుడు శస్త్రాస్త్రవిద్యలలో నిపుణుడు. ఆయన సంతోషంగా భనందుడికి తనకు తెలిసిన విద్యలను స్వల్ప కాలంలోనే నేర్పాడు.\n\nభనందుడు నగరానికి తిరిగి వచ్చే నాటికి రాజు మరణించాడు. రాజ్యాన్ని పినతండ్రి కుమారుడైన వసురాతుడు పరిపాలిస్తున్నాడు. భనందుడు అతడి వద్దకు వెళ్ళి, తన తండ్రి భాగమైన అర్ధ రాజ్యాన్ని తనకు ఇవ్వమని అడిగాడు.\n\nవసురాతుడు అందుకు అంగీకరించ లేదు. “నీ తండ్రి వైశ్యస్త్రీని వివాహమాడి, వైశ్యుడై రాజ్యార్హత లేకుండా చేసుకున్నాడు. అతడికి లేని రాజ్యార్హత నీకెలా వస్తుంది? నీకు అర్ధరాజ్యం ఇవ్వను,” అని నిష్కర్షగా చెప్పేశాడు.\n\n“రాజ్యం వీరభోజ్యం కదా? యుద్ధం ద్వారానే తేల్చుకుందాం,” అంటూ భనందుడు యుద్ధానికి సన్నద్ధుడయ్యాడు.\n\nయుద్ధంలో వసురాతుడు మరణించ డంతో పూర్తి రాజ్యమే భవందుడి వశమయింది. అయితే, అతడు దాన్ని తానే స్వయంగా పాలించకుండా, తండ్రి అయిన నాభాగుణ్ణి పాలించమని కోరాడు.\n\nకొడుకు పితృభక్తికి పరమానందం చెందిన నాభాగుడు, “నేను ఎప్పుడో రాజ్యార్హత కోల్పో యాను. ఇది నువ్వు గెలుచుకున్న రాజ్యం కదా? నువ్వే పాలించు,\" అని ఆశీర్వదించాడు.\n\nభనందుడు రాజై ప్రజలకు ఎలాంటి కొరతా రానీయకుండా చిరకాలం రాజ్య పాలన చేశాడు.",
            "book_page_end": 28,
            "story_id": "2009_04_09",
            "raw_genre_backup": "పురాణ వీరకుమారులు",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "మన వారసత్వ స్థలాలు (కజిరంగా)",
            "book_page_start": 31,
            "pdf_page_start": 31,
            "pdf_page_end": 31,
            "author": "చందమామ బృందం",
            "genre": "విజ్ఞానం/ప్రయాణం",
            "moral": "చందమామ బృందం",
            "keywords": [
                "కజిరంగా",
                "ఖడ్గ మృగాలు",
                "అస్సాం",
                "జాతీయోద్యానం",
                "వారసత్వ ప్రదేశం"
            ],
            "characters": [],
            "locations": [
                "కజిరంగా జాతీయోద్యానం",
                "అస్సాం",
                "బ్రహ్మపుత్ర నది"
            ],
            "content": "భారత దేశంలో సుప్రసిద్ధమైన ఒంటికొమ్ము ఖడ్గ మృగాలకు నివాసస్థానం కజిరంగా జాతీయోద్యానం. చారిత్రక పూర్వయుగం నుంచి బతికిఉన్న అతికొద్ది జంతువులలో ఒకటి రినోజరస్ అనబడే ఈ ఖడ్గమృగాలు.\n\nకజిరంగా జాతీయోద్యానం అస్సాంలోని గోలాఘట్ జిల్లాలో కొంత, నాగాంవో జిల్లాలో కొంత విస్తరించి ఉన్నది. బ్రహ్మపుత్ర నదీ తీరంగుండా 430చ.కి.మీ విస్తీర్ణంలో ఉన్నది. హిమాలయ పాదతలంలోని అడవులలోనూ, ఎత్తయిన గడ్డిభూములలోనూ, ఖడ్గమృగాలు ఉంటున్నాయి. తూర్పు భారత దేశంలో జన సంచారం అంతగాలేని ప్రాంతం కజిరంగా జాతీయోద్యానం. ఇక్కడే ఖడ్గ మృగాలు అధిక సంఖ్యలో కనిపిస్తాయి. ఖడ్గ మృగాలతో పాటు పులులు, చిరుతలు, ఏనుగులు, మొరిగే జింకలు, ఎలుగుబంట్లు మొదలైన జంతువులు కూడా ఇక్కడ ఉన్నాయి.\n\nకజిరంగా జాతీయోద్యానం 1940లో అభయారణ్యంగా ప్రకటించబడింది. 1974లో జాతీయోద్యానం(నేషనల్ పార్క్)గా ప్రకటించబడింది. 1985లో ప్రపంచ వారసత్వ ప్రదేశాల జాబితా లోకి తీసుకోబడింది.\n\nనవంబర్ నుంచి ఏప్రిల్ వరకు ఈ జాతీయోద్యానం పర్యాట కులకు తెరిచి ఉంటుంది. ఏనుగుల మీద ఎక్కి, బ్రహ్మపుత్రలో పడవ ప్రయాణం చేస్తూ పర్యాటకులు ఈ జాతీయోద్యానాన్ని సందర్శిస్తారు.",
            "book_page_end": 31,
            "story_id": "2009_04_10",
            "raw_genre_backup": "విజ్ఞానం/ప్రయాణం",
            "normalized_genre_te": "విజ్ఞాన వ్యాసం",
            "normalized_genre_code": "SCIENCE_ARTICLE",
            "content_type": "STORY",
            "language": "TELUGU"
        },
        {
            "title": "బీర్బల్ కథలు : 20",
            "book_page_start": 32,
            "pdf_page_start": 32,
            "pdf_page_end": 36,
            "author": "చందమామ బృందం",
            "genre": "హాస్యం/బుద్ధి కుశలత",
            "moral": "సంయమనం, తెలివితేటలు, మరియు ధైర్యం ద్వారా ఎంతటి కోపంతో ఉన్న రాజు మనసునైనా మార్చవచ్చు.",
            "keywords": [
                "అక్బర్",
                "బీర్బల్",
                "బేగం",
                "తెలివి",
                "విలువైన ఆస్తి"
            ],
            "characters": [
                "అక్బర్ చక్రవర్తి",
                "బేగం సహీబా",
                "బీర్బల్",
                "పరిచారిక"
            ],
            "locations": [
                "ఉద్యానవనం",
                "అంతఃపురం"
            ],
            "content": "అక్బర్ చక్రవర్తి ఎప్పుడు దేనికి ఎలా ప్రతి స్పందిస్తాడో ఎవరికీ తెలియదు. ఆయనకు ఎప్పుడు నవ్వు వస్తుందో, ఎప్పుడు కోపం వస్తుందో చెప్పడం కష్టం. ఒక్కోసారి తన మీద హాస్యమాడే వారిని చూసి కూడా నవ్వేసేవాడు. ఒక్కోసారి అమాయకతతోనో, ఏమరుపాటు తోనో చొరవ కొద్దీ సరదాగా ఏదైనా అన్నా కోపంతో కుతకుతలాడి పోయేవాడు. ఆయన ముఖం కోపంతో కందిపోయేది! అయితే, ఎంత కోపం వచ్చినా ఆ వెంటనే చల్లబడి పోయేవాడు.\n\nఒకనాటి సాయంకాలం ఉద్యానవనం పక్కన చక్రవర్తి, బేగంతో కలిసి కూర్చుని ఉన్నాడు. ఉద్యానవనం మీదుగా వీచే చల్లటి మల్లెల సువాసనలు నిండిన వాయువులను చక్రవర్తి ఆనందంగా ఆస్వాదిస్తున్నాడు.\n\nచక్రవర్తిని సరదాగా ఆటపట్టించాలనే ఉద్దేశంతో బేగం ఆయనను, “మీరు నన్ను ప్రేమించడంకన్నా మల్లెల సువాసనను ఎక్కు వగా ప్రేమిస్తున్నట్టున్నది?\" అని అడిగింది.\n\n“అయితే ఏం? నువ్వు మల్లెలంత సువాస నతో ఎప్పుడైనా ఉన్నావా? మల్లెలు నాకు నిజమైన ఆనందాన్ని ఇస్తున్నాయి,” అన్నాడు చక్రవర్తి.\n\n“నా సాహచర్యంలో మీరు నిజమైన ఆనందం పొందుతారనుకున్నానే,” అన్నది బేగం.\n\n“నీతో కూర్చున్నప్పుడు ఆనందంగా ఉండా లని నన్ను నువ్వు శాసించలేవు,” అన్నాడు చక్రవర్తి గంభీరంగా.\n\n“తమ బేగానికి ఆ మాత్రం హక్కు కూడా లేదా?” అంటూ బేగం పెదవులు బిగించి ఆనందం నిండిన కళ్ళతో చూసింది.\n\n“నా మీద ఎవరికీ ఎలాంటి హక్కులూ లేవు. నేను నా ఇష్టానుసారం ఉంటాను. నేను షహేన్షాను,\" అంటూ దగ్గరికి రానున్న బేగంను అవతలికి తోశాడు చక్రవర్తి.\n\n“నేను కూడా షహేన్షా బేగం సహీ బాను,” అన్నది బేగం చెమ్మగిల్లిన కళ్ళతో.\n\n“ఉండవచ్చు. అయితే, ఆ హోదా నీకెంతో కాలం ఉండదు,\" అన్న మాటలు లావా ద్రవంలా చెవులకు సోకగానే బేగం కన్నీళ్ళు పొంగిపొర్లాయి.\n\nచక్రవర్తి చివాలున లేచి, “నీ నీలి ఏడుపు లకు నేను చలించను బేగం సహీబా. ఈ క్షణంతో మన బంధం ముగిసిపోయింది. నీ వస్తువులన్నిటినీ మూటకట్టుకుని మీ తండ్రి గారింటికి వెళ్ళిపో. నీ కిష్టమైన వస్తువులన్ని టినీ తీసుకెళ్ళు. నీ కత్యంత ప్రీతి పాత్రమైన వాటినల్లా పట్టుకెళ్ళు,\" అని చెప్పి వెళ్ళి పోయాడు.\n\nబేగం ఆయన వెంటనే వెళ్ళాలనుకున్నది గాని, ధైర్యం చేయలేక అక్కడే ఆగిపోయింది. చక్రవర్తి వెళ్ళిన దిక్కు కేసి చూస్తూ, కోపం తగ్గి శాంతించాక రమ్మని కబురు చేయ గలడని మనసును దిటవు చేసుకున్నది.\n\nఅయితే, రాత్రి కూడా చక్రవర్తి రాలేదు. నిజంగానే తనను తండ్రిగారింటికి పంపే స్తాడా? “నేను సరదాగా అన్న మాటలను మీరంత తీవ్రంగా తీసుకోనవసరం లేదు. భార్యాభర్తల మధ్య ఆ మాత్రపు సరసాలు సహజమే కదా?” అంటూ పరిచారిక ద్వారా చక్రవర్తికి సందేశం పంపింది.\n\nఆ సందేశం అందుకున్న చక్రవర్తి, “ఈ రోజు సాయంకాలానికల్లా బేగం సహీబాను వెళ్ళిపోవాలని చెప్పు. ఆమెకు ప్రీతిపాత్రమైన వాటినన్నిటినీ తనతో తీసుకువెళ్ళ వచ్చని చెప్పు,” అన్నాడు కోపంగా.\n\nపరిచారిక ద్వారా ఆ మాట విన్న బేగం విచారానికి లోనయింది. “ఇప్పుడు ఏం చెయ్యడం? సరదాగా అన్న మాట తుఫానై ముంచెత్తుతోంది. ఈ అపాయం నుంచి గట్టెక్కించే వావెవరు?” అనుకుంటూ బేగం అటూ ఇటూ తిరగసాగింది.\n\nఉన్నట్టుండి ఆమెకు బీర్బల్ గుర్తుకు వచ్చాడు. అతడే సరైన సలహా ఇవ్వగలడు. ఈ విషయంలో అతడి సాయం తీసుకోవాలని నిర్ణయించింది. అతణ్ణి పిలుచుకు రమ్మని పరిచారికను పంపింది.\n\nబీర్బల్ వచ్చి నుదుటితో నేలను తాకి లేచి నిలబడి, “బేగం సహీబా! సలాం అలేయ్ కుమ్!” అన్నాడు.\n\n“అలేకుం సలాం బీర్బల్డీ!” అన్నది బేగం మేలిముసుగును తొలగించకుండా. ఆ తరవాత, “మా వివాహ బంధాన్ని, కాపాడు కునే మార్గం నువ్వే చూపాలి,” అంటూ ఆమె పొంగి పొర్లే బాధను దిగమింగుకుని జరిగిన సంగతిని క్లుప్తంగా వివరించింది.\n\n“తమరు ఏమాత్రం విచారించకండి బేగం సహీబా! నేను చెప్పినట్టు చేశారంటే, తుఫాను తొలగిపోతుంది,\" అంటూ సమస్యను పరిష్క రించే ఉపాయం చెప్పాడు బీర్బల్.\n\n“నిజంగా అది పనిచేస్తుందంటావా?” అని అడిగింది బేగం.\n\n“తప్పకుండా పనిచేస్తుంది. ధైర్యంగా కార్యాచరణకు దిగండి. నా పథకానికి తిరు గంటూ ఉండదని మీకు తెలుసుకదా?” అన్నాడు బీర్బల్.\n\n“నా ఈ ఇబ్బందిని తొలగించగలవాడివి నువ్వొక్కడివే అని నాకు తెలుసు,” అంటూ తల పంకించింది బేగం.\n\n“నా మాట నమ్మండి. ధైర్యంతో కార్యాచర ణకు దిగండి. తుఫాను వీగిపోతుంది,\" అని చెప్పి అక్కడి నుంచి సెలవు తీసుకున్నాడు బీర్బల్.\n\nబేగం తనకూ, చక్రవర్తికీ ఒక రోజు వరకు కావలసిన వస్తువులను తీసి మూట గట్టింది. ఆ తరవాత పరిచారిక ద్వారా చక్రవర్తికి, \"షహేన్షా! నేను వెళ్ళడానికి సిద్ధంగా ఉన్నాను. వెళ్ళే ముందు తమరిని ఒకసారి చూడాలని ఉన్నది. నా తప్పులన్నిటినీ క్షమించి దయచేసి ఒకే ఒక్కసారి వచ్చి వెళ్ళాలని ప్రార్థి స్తున్నాను,” అని కబురు పంపింది. కబురం దగానే, “ఒక గంటలో అక్కడికి రాగలనని బేగంకు చెప్పు,” అన్నాడు చక్రవర్తి.\n\nఅదే విధంగా ఒక గంట గడిచేలోగా చక్ర వర్తి బేగం అంతఃపురంలో అడుగు పెట్టాడు. ద్వారం వద్ద నిలబడి ఎదురు చూస్తూన్న బేగం మందహాసంతో ఎదురువచ్చి లోపలికి తీసుకువెళ్ళింది. కూర్చోగానే చక్రవర్తి, “ఎప్పుడు వెళ్ళాలనుకుంటున్నావు బేగం సహీబా!” అని అడిగాడు.\n\n“ఇప్పుడే షహేన్షా! తమకు నేనెప్పుడైనా తెలిసో, తెలియకో వాచా, కర్మణా, మనసా బాధ కలిగించి ఉంటే క్షమించమని వేడుకుం టున్నాను. దయచేసి క్షమించానని చెప్పండి. నిశ్చింతగా పుట్టింటికి వెళ్ళిపోతాను,” అన్నది ప్రాథేయ పూర్వకంగా.\n\n“సరే, అదంతా బాగానే ఉంది. ఎప్పుడు బయలుదేరతావు?” అని అడిగాడు చక్రవర్తి.\n\n“ఒక్క నిమిషం!” అంటూ ఆమె పళ్ళ రసాన్ని తెచ్చి చక్రవర్తికి అందిస్తూ, \"తమకు నేనిచ్చే చివరి పళ్ళరసం ఇది. నా కోసం దీనిని స్వీకరించండి,” అన్నది మృదుమధురమైన కంఠస్వరంతో.\n\nచక్రవర్తి ఆమెను ఒకసారి నఖశిఖ పర్యంతం పరిశీలనగా చూశాడు. ఆ తరవాత పాత్రను అందుకుని ఫలరసాన్ని గుటగుటా తాగేసి వెళ్ళడానికి వెనుదిరిగి తలుపు వద్దకు వెళ్ళి వెనక్కు తిరిగి చూస్తూ, “నువ్వువెళ్ళేప్పుడు నీకిష్టమైన వాటినన్నిటినీ, నీ విలువైన ఆస్తులన్ని టినీ నీతో తీసుకువెళ్ళు,” అన్నాడు.\n\n“మీ దయకు చాలా కృతజ్ఞతలు షహే న్షా!” అంటూ బేగం చక్రవర్తి కేసి నడిచింది. అంతలోనే ఆయన కళ్ళు మూతలు పడుతు న్నాయి. “నాకెందుకో నిద్ర ముంచుకువస్తు న్నది,\" అంటూ గడపను పట్టుకున్నాడు.\n\n“షహేన్షా,\" అంటూ ఆమె చక్రవర్తిని పడిపోకుండా పట్టుకుని పడకకేసి నడిపించి నెమ్మదిగా పడుకోబెట్టింది.\n\nపానీయం పనిచేయడం ఆరంభించిందని తెలియగానే క్షణం వృథా చేయకుండా ఆమె చకచకా కార్యరంగంలో దిగింది. చేతులు చరిచి సేవకులను పిలిచింది. చక్రవర్తిని అలాగే ఎత్తి బయట సిద్ధంగా ఉన్న పల్లకీలో పడుకోబెట్టమని పురమాయించింది. పరీక్షించి చూసి చక్రవర్తి సౌకర్యంగా పడుకున్నట్టు గ్రహించింది. ఆ తరవాత ఆమె మరో పల్లకీలో ఎక్కి కూర్చుని, రెండు పల్లకీలనూ తన తండ్రి ఇంటికి తీసుకువెళ్ళమని బోయీలను పుర మాయించింది.\n\nఆమెను చూసి తల్లిదండ్రులు విస్మయం చెందారు.\n\n“షహేన్షా కూడా నాతో వచ్చారు,” అంటూ చక్రవర్తిని జాగ్రత్తగా పడకటింటికి చేర్చమని సేవకులను ఆదేశించింది.\n\nదానిని చూసిన తండ్రి, “చక్రవర్తికి ఏమ యింది? బావున్నారు కదా?” అని అడిగాడు ఆదుర్దాగా.\n\n“దారిలో నిద్రపోయారు. అమితమైన పనులు. తీరికంటూ లేదు,” అన్నది ఆమె.\n\nపడకపై పడుకున్న చక్రవర్తి పక్కనే కూర్చుని ఓపిగ్గా వేచి చూడసాగింది.\n\nఒకగంట తరవాత కళ్ళు తెరిచిన చక్రవర్తి, “నేనెక్కడ ఉన్నాను?\" అన్నాడు కళ్ళు నులు ముకుంటూ. ఆ తరవాత ఆయన చూపులు బేగం మీద పడ్డాయి.\n\n“నేను ఎక్కడ ఉన్నాను?” అని అడిగాడు మళ్ళీ.\n\n“మా తండ్రిగారి ఇంట్లో,” అన్నది బేగం.\n\n“నన్ను ఇక్కడికి తీసుకురావడానికి నీకు అనుమతి ఇచ్చిందెవరు?”\n\n“తమరే, షహేన్షా,\" అన్నది బేగం ధైర్యంగా.\n\n“నేనా? అబద్ధం!” అన్నాడు చక్రవర్తి.\n\n“కాదు షహేన్షా! తమరే కదా చెప్పారు, నాకు ప్రీతిపాత్రమైన విలువైన వాటిని నాతో తీసుకువెళ్ళవచ్చునని! నాకు అత్యంత ప్రీతి పాత్రమైన ఆస్తి మీరే కదా? అందుకే మిమ్మల్ని తీసుకువచ్చేశాను,” అన్నది బేగం ఆనం దంతో మెరిసే కళ్ళతో.\n\n“నిజంగానే నువ్వు చాలా తెలివైన దానివి బేగం సహీబా! నీ మీద అకారణ ఆగ్రహం ప్రదర్శించినందుకు బాధ పడుతున్నాను,” అని చెప్పి ఒక్క క్షణం ఆగి, “నీకు అత్యంత ప్రీతిపాత్రమైన విలువైన ఆస్తినైన నన్నే ఎత్తుకు రమ్మని నీకెవరు సలహా ఇచ్చారు? నా నోటి మాటలనే నీకు ప్రయోజనకరంగా ఉపయో గించుకోమని చెప్పిన వారెవరు?” అని అడిగాడు.\n\n“మీరే చెప్పండి చూద్దాం,” అన్నది బేగం.\n\nచక్రవర్తి నవ్వుతూ, “ఇంకెవరు? బీర్బల్ అయి ఉంటాడు,\" అనగానే అవునన్నట్టు బేగం తల ఊపింది.",
            "book_page_end": 36,
            "story_id": "2009_04_11",
            "raw_genre_backup": "హాస్యం/బుద్ధి కుశలత",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "ఉదయ తారలు (ఫెనిల్ షా)",
            "book_page_start": 37,
            "pdf_page_start": 37,
            "pdf_page_end": 37,
            "author": "చందమామ బృందం",
            "genre": "వ్యాసం/ప్రొఫైల్",
            "moral": "పట్టుదలతో కూడిన ఏకాగ్రత మరియు కృషి విజయానికి మార్గాలు.",
            "keywords": [
                "ఫెనిల్ షా",
                "చదరంగం",
                "ఏకాగ్రత",
                "గ్రాండ్ మాస్టర్",
                "విద్యార్థ"
            ],
            "characters": [
                "ఫెనిల్ షా",
                "జి బి జోషీ",
                "తేజస్ బక్రే"
            ],
            "locations": [
                "అహ్మదాబాద్"
            ],
            "content": "అహ్మదాబాద్ ఉద్గమ్ స్కూల్ విద్యార్థి ఫెనిల్ షా చెస్లో అనేక అవార్డులూ, పతకాలూ, ఛాంపియన్షిప్పులూ సాధిం చాడు. ఇంతకూ అతడి వయసు పదమూడేళ్ళే!\n\nఎంతో ఏకాగ్రత అవసరమైన తెలివైన క్రీడ చెస్ అంటాడు ఫెనిల్. రోజూ 3 - 4 గంటలు ప్రాక్టీస్ చేస్తాడు. ముఖ్యమైన టోర్నమెంట్ల ముందయితే ఇది రోజూ 7 - 8 గంటలవరకు పెరుగుతుంది. తన కంప్యూటర్ తనకు బలమైన ప్రత్యర్థి, ఉత్తమ కోచ్ అంటాడు ఫెనిల్. గ్రాండ్ మాస్టర్స్ సిఫార్సు చేసే ఫ్రిట్జ్ 11, చెస్ బేస్ 10, రైబ్కా సాఫ్ట్వేర్ ప్రొగ్రామ్స్ అన్నీ అతడి వద్ద ఉన్నాయి. సీనియర్ కోచ్ జి బి జోషీ నుంచీ, గ్రాండ్ మాస్టర్ తేజస్ బక్రే నుంచీ సలహాలు తీసుకుం టాడు. పరీక్షల్లో తొంభై శాతానికి లోపుగా ఎప్పుడూ తెచ్చుకు న్నది లేదు.\n\nఏషియన్, వరల్డ్ ఛాంపియన్షిప్పులలో భారతదేశం తరఫున ఆడటానికి ప్రభుత్వం ద్వారా తను ఎంపిక కావడం ఫెనిల్ ఎంతో గొప్పగా చెప్పుకుంటాడు. మరింత శ్రద్ధగా శ్రమించి, మరింత క్లిష్టమైన సవాళ్ళను స్వీకరించి తన చెస్ రేటింగ్ పెంచుకుని త్వరలో ఒక ఇంటర్నేషనల్ చెస్ మాస్టర్ కావడానికి అతడు పథకాలు రూపొందిస్తున్నాడు.",
            "book_page_end": 37,
            "story_id": "2009_04_12",
            "raw_genre_backup": "వ్యాసం/ప్రొఫైల్",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "యమునా నదిలో పడవ ప్రయాణం",
            "book_page_start": 38,
            "pdf_page_start": 38,
            "pdf_page_end": 41,
            "author": "చందమామ బృందం",
            "genre": "పర్యావరణ వ్యాసం/ప్రయాణ కథనం",
            "moral": "నదులను పవిత్రంగా భావించడంతో పాటు, వాటిని కాలుష్యం నుండి కాపాడాల్సిన బాధ్యత పౌరులందరిదీ.",
            "keywords": [
                "యమునా నది",
                "జలకాలుష్యం",
                "పర్యావరణం",
                "ఘాట్స్",
                "ఓఖా బ్యారేజీ"
            ],
            "characters": [
                "ఉష",
                "లీల",
                "మామయ్య",
                "గోపి",
                "రమేష్"
            ],
            "locations": [
                "ఢిల్లీ",
                "వజీరాబాద్",
                "ఓఖా బ్యారేజీ",
                "శాంతపురం"
            ],
            "content": "ఉష, లీల కవల పిల్లలు. తమిళనాడు మైథిలీ నదీ తీరం శాంతపురంలో ఉంటున్నారు. నదీ తీర ప్రాంత గ్రామస్థులు నదిని ఎంతో పవిత్రంగా భావించి నదీ జలాలను నిర్మలంగా ఉంచు కోవడానికి తగిన జాగ్రత్తలు తీసుకుంటారు. వాళ్ళ గ్రామం అన్నా, నది అన్నా అక్కాచెల్లెళ్లకు అమిత అభిమానం.\n\nఢిల్లీలో ఉంటూన్న వాళ్ళ మామయ్య కొడుకు గోపి గత వేసవి సెలవుల్లో వచ్చినప్పుడు యమునా నదిని గురించి చెప్పాడు. అప్పటి నుంచి దాన్ని చూడాలనే కోరిక వాళ్ళలో చిగురించింది. అందుకుతగ్గట్టు వాళ్ళ అమ్మ, “మనం ఈ దీపావళి పండుగను ఢిల్లీలో మీ మామయ్య ఇంట్లో జరుపుకోబోతున్నాం, ” అని చెప్పగానే వారు ఎగిరి గంతేశారు. ఆ మరుసటి వారంలోనే ఢిల్లీకి బయలుదేరారు. ఢిల్లీలో వాళ్ళ మామయ్య పిల్లలకు ఒక్కొక్క రోజు ఒక్కో కొత్త ప్రాంతాన్ని చూపాలని నిర్ణ యించాడు. ఒకనాటి ఉదయం గోపీతో ముచ్చటిస్తున్న పిల్లల దగ్గరికి వెళ్ళి, నేను \"మిమ్మల్ని ఇవాళ ఒక కొత్త ప్రాంతానికి తీసుకెళతాను,\" అన్నాడు మామయ్య.\n\n“ఎక్కడికి మామయ్యా?\" అని అడిగారు ఇద్దరూ ఒక్కసారిగా.\n\n“అదే సస్పెన్స్!” అంటూ కారు తలుపు తెరిచాడు మామయ్య. తాము ఎక్కడికి వెళు తున్నామా అని పిల్లలు ఉత్సాహంతో ఎదురు చూడసాగారు. కారు ఒక బ్రిడ్జ్ సమీపంలో మెల్లగా మలుపు తిరిగి ఆగింది. ఉష ఉత్సాహం ఆపుకోలేక, “మనం ఇప్పుడు ఏ ప్రాంతానికి వచ్చాం, మామయ్యా?” అని అడిగింది.\n\n“ఢిల్లీకి జీవాధారమైన యమునా నదీ తీరం వజీరాబాద్ లో ఉన్నాం, ఉషా. మనం ఇక్కడి నుంచి నది వెంట యమునానది ఢిల్లీలో ప్రవేశించేచోటి నుంచి వెలుపలికి వెళ్లే ఓఖా వరకు నది వెంటే వెళతాం,” అన్నాడు మామయ్య.\n\n“అంత దూరం నడిచే వెళ్ళాలా?\" అని అడిగింది లీల. “కాదు.. పడవలో వెళదాం!\" అన్నాడు మామయ్య.\n\n'ఆహా..! పడవలోనా!” అంటూ ఇద్దరూ ఉత్సాహంతో అరిచినంత పనిచేశారు.\n\nచాలా రోజులుగా ఢిల్లీలోనే ఉన్నప్పటికీ గోపి కూడా ఎప్పుడూ ఇలాంటిపడవ ప్రయాణం చేయలేదు. అందరూ వెళ్ళి పడవలో కూర్చు న్నారు. పడవ ముందుకు కదులుతూ ఉంటే, “ఉషా, నదీ తీరంలోని ఆలయాలను చూడు, అక్కడక్కడ మెట్లు కనిపిస్తున్నాయి కదా! వాటిని ఘాట్స్ అంటారు. మన దేశంలోని పవిత్రమైన నదులలో యమునా నది ఒకటి. మన నదులు కేవలం జల వనరులు మాత్రమే కాదు మన ప్రజా జీవితాల్లో అంతర్భా గాలు,\" అన్నాడు మామయ్య.\n\nమరి కొంత దూరం ముందుకు వెళ్లగానే పచ్చటి కూరగాయలతో వచ్చిన ఒక పడవ వాళ్ళను దాటుకుని వెళ్ళింది. కూరగాయలు ఎంతో తాజాగా ఉన్నాయి. వాటిని చూడగానే ఉష, \"లీలా, అటు చూడు. ఆ కూరగాయలు ఎంతపచ్చగా, తాజాగా ఉన్నాయో,” అన్నది.\n\n“ఈ కూరగాయలన్నీ ఈ నదీ తీరంలోనే పండుతాయా మామయ్యా?\" అని అడిగింది లీల. మామయ్య సమాధానం చెప్పేలోగా మరో పడవ కూరగాయలతో అటుగా వచ్చింది. పడవలోని రైతు, “అవును, ఇవన్నీ నదీ తీరంలో పండినవే. యమున మా తల్లి. ఆమె లేకుండా మేము బతకలేము,\" అంటూ వెళ్ళిపోయాడు.\n\nవాళ్ల పడవ ఇంకా ముందుకు సాగడంతో అక్కడ భిన్నమైన పరిసరాలు కంటబడ్డాయి. స్నాన ఘట్టాలలో సామానులు కడిగేవాళ్ళూ, జంతువులకు స్నానం చేయించేవాళ్ళూ కని పించారు. ఆఖరికి వీచే దుర్గంధం భరించలేక పిల్లలు ముక్కులు మూసుకునే ప్రాంతానికి చేరారు. “ఏమిటీ! నది ఇలా మురికి కాలువ కంపు కొడుతోంది?\" అని విసుక్కోసాగారు పిల్లలు ముఖాలు చిట్లిస్తూ.\n\n“అవును. ఇదంతా ఫ్యాక్టరీల నుంచీ, నదీ తీరంలోని ఇళ్ల సముదాయాల నుంచీ, కార్యా లయాల నుంచీ వచ్చే కాలుష్యం వల్ల ఏర్పడిన దుష్ఫలితాలు,\" అంటూ పైపుల గుండా వచ్చి నదిలో కలిసే మురికి నీటి కాలువలను చూపాడు మామయ్య.\n\nఉష, లీల అటువంటి దృశ్యాలను ఎప్పుడూ చూసి ఎరుగరు. తామున్నది కూడా నదీ తీరం లోనే. కానీ తమ గ్రామస్థులెప్పుడూ నదిలో చెత్తా చెదారం వేసి ఎరుగరు!\n\n'యమునానది వజీరాబాద్లో ప్రవేశిం చేప్పుడు ఎంతో నిర్మలంగా ఉంటోంది. ఢిల్లీ గుండా ప్రవహిస్తూ, ఇళ్ల నుంచీ, ఫ్యాక్టరీల నుంచీ వెలువడే కలుషిత జలాలను తనలో చేర్చుకుని దుర్గంధ భూయిష్ఠమై పోతున్నది,\" అని వివరించాడు మామయ్య.\n\n“కలుషిత జలాలను శుభ్రపరచి మళ్ళీ ఉపయోగించుకోవచ్చు కదా? అది సాధ్యం కాదా నాన్నా?” అని అడిగాడు గోపి.\n\n“కలుషిత జలాలను శుభ్రపరచడం చాలా ఖర్చుతో కూడుకున్న పని గోపీ. దురదృష్ట వశాత్తూ ఫ్యాక్టరీ యజమానులు లాభాలపై చూపే శ్రద్ధ, జలకాలుష్యాన్ని అరికట్టడంపై చూపడం లేదు. అందుకు వాళ్ళు డబ్బు వెచ్చించడానికీ సిద్ధంగా లేరు,” అన్నాడు తండ్రి.\n\n“అయితే, దాన్ని ఆపడానికి ఏమీ చేయ లేమంటారా?\" అని అడిగింది లీల.\n\n“ఇటీవల నదిని శుభ్రపరచమని సుప్రీం కోర్టు ఢిల్లీ ప్రభుత్వాన్ని ఆదేశించింది. ప్రభుత్వం ప్రస్తుతం యమునా కార్యాచరణ పథకాన్ని ప్రారంభించింది. అయినా ఈ విషయంలో చేయవలసింది ఇంకా చాలా ఉన్నది,” అన్నాడు మామయ్య.\n\n“అక్కడ చూడండి!” అని అరుస్తూ బ్రిడ్జ్ పై నుంచి వేగంగా వస్తున్న పాలిథీన్ సంచీని చూపింది లీల. అదృష్టవశాత్తూ అది వాళ్ళకు కాస్త దూరంలో పడడంతో అందరూ ఊపిరి పీల్చుకున్నారు.\n\n“ఏమిటి నాన్నా, అది?\" అని అడిగాడు గోపి.\n\n“అది మరో రకం కాలుష్యం. యమునా నదిని పవిత్రంగా భావించడం వల్ల, భక్తులు పూలనూ, పసుపుకుంకుమలనూ అందులో వేస్తూ ఉంటారు. వాటిని చాలా వరకు ప్లాస్టిక్ సంచులతో నింపి వేస్తూంటారు. నిజానికి అవి నదిని ఊపి రాడకుండా చేస్తాయని వాళ్ళు గ్రహించడం లేదు. పువ్వులు మగ్గిపోతాయి గానీ, పాలిథీన్ సంచులు మగ్గవు. అలాగే తేలుతూ ఉంటాయి,” అని వివరించాడు గోపి తండ్రి.\n\n“మరి, ఈ సమస్యకు పరిష్కారమే లేదా మామయ్యా?” అని అడిగింది ఉష.\n\n“ప్రజలలో కాలుష్యం పట్ల స్పృహను, నివారణ గురించిన అవగాహనను పెంచడం ఒక్కటే పరిష్కారం. యమునా నదిని నిర్మలంగా కాపాడుకోవాలంటే మనమందరం అందుకు బాధ్యత వహించాలి,\" అన్నాడు మామయ్య నిట్టూరుస్తూ.\n\nఆ సరికి వాళ్ళు చాలా దూరం ముందుకు వెళ్ళి, ఓఖా ప్రాంతాన్ని చేరుకున్నారు. అక్కడి అందమైన పక్షులను చూసి ఉద్వేగంతో, “అక్కడ చూడు పక్షులు ఎంత అందంగా ఉన్నాయో!\" అన్నది ఉష.\n\n“రకరకాల పక్షులకు యమున నివాస స్థానం. శీతాకాలంలో అయితే, ఇక్కడ వేలాది పక్షులను చూడవచ్చు,” అన్నాడు మామయ్య.\n\nగోపి అన్నిటినీ మౌనంగా వింటున్నాడు తప్ప, ఏమీ మాట్లాడలేదు. అతడి మనసులో ఏవేవో ఆలోచనలు. ఈ ప్రయాణం అతడి కళ్ళు తెరిపించినట్టయింది. ఇప్పుడు ప్రజల జీవితాన్నీ, నదులనూ అనుసంధానం చేసి చూడగలుగుతున్నాడు. శాంతపురంలో లాగా వ్యవసాయం, చేపలు, రవాణా, నిత్యావస రాలు అన్నింటితో నదుల అవసరం ముడిపడి ఉన్నది. అందువల్లే గ్రామస్థులు నదుల పట్ల అత్యంత శ్రద్ధ కనబరుస్తారు. అదే శ్రద్ధను యమునా నది మీద కూడా చూపాలి. అందుకు తన వంతు ఏదైనా చేసి తీరాలి.\n\n“పిల్లలూ, ఓఖా బ్యారేజీ చేరుకున్నాం. ఇక మనం దిగాలి,” అన్నాడు మామయ్య పడవ తీరాన్ని తాకగానే. వాళ్ళు దిగుతూ ఉండగా గోపి దృష్టి, అక్కడ గుంపుగా ఉన్న కొందరు పిల్లల మీద పడింది. వాళ్ళల్లో కాస్త పెద్ద కుర్రాడు నీళ్లతో ఏదో చేస్తున్నాడు. గోపి అక్కడికి వెళ్ళి, “ఏం చేస్తున్నారు మీరు?” అని అడిగాడు ఆ కుర్రాణ్ణి.\n\n“నా పేరు రమేష్. మేం పాఠశాల విద్యా ర్థులం. వివిధ ప్రాంతాలలో యమునా నదీ జలాల నాణ్యత ఎలా ఉందా అని నెల నెలా వచ్చి పరీక్షించి చూస్తాం. వారాంతాలలో వివిధ ప్రాంతాలకు వెళ్ళి ప్రజల మధ్య యమునా నదిని నిర్మలంగా ఉంచుకోవాలన్న స్పృహను వారిలో కలిగించ డానికి కృషి చేస్తున్నాం,” అన్నాడు వాడు.\n\nయమునా నది పట్ల తన వంతు బాధ్యతను నిర్వర్తించడానికి తగిన అవకాశంగా దానిని భావించిన గోపి, \"మీ జట్టులో నన్ను కూడా చేర్చుకుంటారా?” అని అడిగాడు.\n\n“తప్పకుండా. ఆసక్తిగల వారు ఎవరైనా చేరవచ్చు. సంతోషంగా స్వాగతిస్తున్నాం. రా, నా మిత్రులకు పరిచయం చేస్తాను,” అన్నాడు రమేష్..\n\nతన అబ్బాయీ, అతడి ఈడు పిల్లలూ సరికొత్త ప్రారంభానికి శ్రీకారం చుట్టారనీ, అటువంటి వాళ్ళ చేతుల్లో భూమి క్షేమంగా ఉండగలదనీ గోపి తండ్రి సంతోషిస్తూ, ఎంతో ఆప్యాయతతో వాళ్ళకేసి చూశాడు.",
            "book_page_end": 41,
            "story_id": "2009_04_13",
            "raw_genre_backup": "పర్యావరణ వ్యాసం/ప్రయాణ కథనం",
            "normalized_genre_te": "వ్యాసం",
            "normalized_genre_code": "ARTICLE",
            "content_type": "ARTICLE",
            "language": "TELUGU"
        },
        {
            "title": "మహా బలశాలి (నైజీరియా జానపద కథ)",
            "book_page_start": 42,
            "pdf_page_start": 42,
            "pdf_page_end": 44,
            "author": "చందమామ బృందం",
            "genre": "జానపద కథ",
            "moral": "కేవలం శారీరక బలాన్ని నమ్ముకోకూడదు; గర్వం పనికిరాదు, ప్రపంచంలో ఎల్లప్పుడూ మనల్ని మించినవారు ఉంటారు.",
            "keywords": [
                "షడూసా",
                "బలశాలి",
                "షేటూ",
                "గర్వం",
                "జానపద కథ"
            ],
            "characters": [
                "షడూసా",
                "షేటూ (భార్య)",
                "తల్లీకొడుకులు",
                "మహా బలశాలి 1",
                "మహా బలశాలి 2"
            ],
            "locations": [
                "నైజీరియా",
                "గ్రామం",
                "బావి దగ్గర",
                "వరిపొలాలు"
            ],
            "content": "ఒక గ్రామంలో కండలు తిరిగిన షడూసా అనే బలశాలి ఉండేవాడు. ఒకసారి షడూసా తమ్ముడి ఎద్దుకు జబ్బు చేస్తే షడూసా దాన్ని తన భుజాల మీది కెత్తుకుని నదిని దాటి వైద్యుడి వద్దకు తీసుకు వెళ్ళాడు. ఆ ఎద్దు బిక్కు బిక్కు మంటూ కూర్చుని వెళ్ళడం చూసి గ్రామస్థులు అబ్బురంగా చెప్పుకున్నారు. దాంతో ఇంటికి తిరిగివచ్చిన షడూసా, “ఈ గ్రామంలోనేకాదు; ప్రపంచంలో కెల్లా నేనే మహా బలశాలిని, ” అంటూ భార్య షేటూతో గొప్పలు చెప్పాడు.\n\n“నువ్వు ఈ గ్రామంలో గొప్ప బలశాలిగా ఉండవచ్చు. ప్రపంచంలో నిన్నుమించిన బలశా లురు తప్పకుండా ఉంటారు,\" అన్నది భార్య.\n\nషడూసాకు పట్టరాని ఆగ్రహం కలిగింది. \"ప్రపంచంలోకెల్లానేనే మహా బలశాలిని. నన్ను మించిన వాడు లేడు,” అని అరిచాడు.\n\nషేటూ తన చెవులు మూసుకుంటూ, “ఈ గ్రామంలో నువ్వు గొప్ప బలశాలివే. అయితే, ప్రపంచంలో నిన్ను మించిన బలశాలి ఉండి తీరుతాడు,” అన్నది దృఢమైన కంఠస్వరంతో.\n\nషడూసా కోపంతో తిండి కూడా ముట్టుకో కుండా ఇంటి నుంచి వెళ్లిపోయాడు. తనను మించిన బలశాలి మరొకడు ఉన్నాడంటే ఏ బలశాలి మాత్రం సహించగలడు!\n\nభర్త అనవసరమైన ఆవేశానికి నవ్వుకుంటూ షేటూ పక్క గ్రామంలో జరిగే సంతకు బయలు దేరింది. ఆమె బాట గుండా కొంత దూరం నడి చాక దాహం వేయడంతో ఒక బావి దగ్గర ఆగింది. బావిలోకి రాట్నం గుండా చేతాడు కనిపించింది. నీళ్ళలోపలి బొక్కెనను పైకి లాగబోయింది. కానీ దాన్ని అసలు కదిలించలేక ఉసూరుమంటూ బావిగట్టునే చతికిలబడింది.\n\nసరిగ్గా, అదే సమయానికి తన మూడేళ్ళ కొడుకుతో అటుగా వచ్చిన ఒక స్త్రీ, షేటూ స్థితిని గమనించి, “వెళ్ళి కాస్త బొక్కెనను చేది ఇవ్వు, ” అని కొడుకును పురమాయించింది. వాడేదో ఒక ఈకను తీసుకున్నంత సునాయాసంగా నీళ్ళ లోని బొక్కెనను పైకి లాగి షేటూకు అందిం చాడు. ఆశ్చర్యంతో నోట మాట రాక దానిని చూస్తూన్న షేటూతో ఆ స్త్రీ, “ఎందుకలా గుడ్లు మిటకరించి చూస్తున్నావు? నీళ్ళు తాగు. నా భర్త ఈ ప్రపంచంలోకెల్లా మహాబలశాలి. అతడి తరవాతి బలశాలి నా కొడుకే!” అని అంటూ వెళ్ళిపోయింది. షేటూ సంతకు వెళుతూన్న సంగతి కూడా మరిచిపోయి పరుగు పరుగున ఇంటికి తిరిగివచ్చి, \"షడూసా! ప్రపంచంలో కెల్లా మహాబలశాలి ఎవరో నాకిప్పుడు తెలిసింది,” అన్నది.\n\nఅందిరి కన్నా “నేనే మహా బలశాలి నని ఇప్పటికైనా ఒప్పుకున్నావే. చాలా సంతోషం,” అన్నాడు షడూసా ఆనందంతో.\n\n“నిన్ను గురించి ఇప్పుడెవరు చెబుతున్నారు? పక్క గ్రామంలో ఉంటున్న నిజమైన మహా బలశాలిని గురించే నేను చెప్పాను,” అంటూ షేటూ జరిగినదంతా వివరించి చెప్పింది.\n\nమరునాడు వేకువజామునే బయలుదేరి వెళ్ళిన షడూసా భార్య చెప్పిన బావి దగ్గరికి చేరి కూర్చున్నాడు. కొంత సేపటికే అతడి ఓర్పు నశించింది. పక్కనున్న రాతిని కాలితో తన్నాడు. అది ఎగిరి వెళ్ళి తొంభై గజాలకవతల పడింది.\n\n\"ఆహా! \" అంటూ చేతి కండరాలను గొప్పగా చూసుకుంటూ తల్లీకొడుకుల కోసం ఎదురు చూడసాగాడు. కొంతసేపటికి వాళ్ళు రాసేవచ్చారు. అతన్ని చూడగానే, “ నీళ్ళు కావాలా,” అని అడిగి అతడి స్పందనకు కూడా ఆగకుండా కొడుక్కి సైగచేసింది ఆస్త్రీ. కొడుకు చిటికెన వేలితో బొక్కెనను పైకి లాగాడు.\n\nఆ మాత్రం నేను లాగలేనా అనుకుంటూ షడూసా బొక్కెనను మళ్ళీ నీళ్లలోకి వదిలి చేతా డును లాగాడు. కదలలేదు. రెండు చేతులతో బలాన్నంతా కూడదీసుకుని లాగినా దానిని కది లించలేకపోయాడు. చెమటలు పోస్తూండగా, “నీ కొడుక్కి ఇదెలా సాధ్యమయింది?” అని అడిగాడు.\n\n“నీ తండ్రి మహా బలశాలి అయినట్టయితే నువ్వూ లాగగలిగే వాడివే,” అన్నది ఆస్త్రీ.\n\n“ నేను ఆయన్ను చూడవచ్చా?” అని అడి గాడు షడూసా.\n\nఆ స్త్రీ అలాగే అన్నట్టు తలాడించి షడూసాను వెంటబెట్టుకుని బయలుదేరింది. ఒక ఇంటి ముందున్న పెద్ద ఎముకుల పోగును చూపుతూ, “ఇవి మా ఆయన తిన్న పొద్దుటి ఫలహారంలో మిగిలినవి. ఏనుగు మాంసం అంటే ఆయనకు మహా ఇష్టం,” అన్నది ఆ స్త్రీ.\n\nషడూసాకు రక్తం చల్లబడినట్టయింది. అప్పుడే ఇంట్లో నుంచి, “నరవాసన వేస్తోంది. మధ్యాహ్న భోజనానికి ముందు నంజుకుతినడానికా,” అన్న ఆనందపు కేక వినిపించింది.\n\nషడూసా ఒక్క గెంతున పరుగులంకించుకు న్నాడు. పడుతూ లేస్తూ వరిపొలాలలను సమీ పించాడు. అక్కడి రైతులు అతడి కేసి వింతగా చూస్తూ, “ఏమిటలా పరిగెడుతున్నావు?\" అని అడిగారు.\n\n“మహాబలశాలి తరుముకు వస్తున్నాడు,\" అన్నాడు షడూసా. అతడు ఆ మాట పూర్తి చేయ కముందే రైతులు పారలూ, పలుగులూ పడేసి పరుగులంకించుకున్నారు.\n\nఆ తరవాత వెనక్కు తిరిగి చూసిన షడూసా, ఎవరూ రాకపోయేసరికి ఊపిరి పీల్చుకుని, భారంగా అడుగులు వేయసాగాడు.\n\nకొంత దూరం వెళ్ళాక మరో ఎముకల పోగు కనిపించగానే ఉలిక్కిపడ్డాడు. “ఎక్కడికి వెళు తున్నావు?” అని గద్దించి అడిగాడు పక్కనే కూర్చుని ఉన్న ఒక పర్వతాకారుడు. “మహా బలశాలి నుంచి తప్పించుకోవడానికి పరిగెడు తున్నాను. అతడు వస్తున్నాడు!” అన్నాడు షడూసా.\n\n\"అసంభవం! మహా బలశాలిని నేనొక్క డినే!\" అంటూ వికటాట్టహాసం చేశాడతడు.\n\nఅంతలో పెద్ద పెద్ద అంగలు వేసుకుంటూ అక్కడికి వచ్చిన మొదటి మహా బలశాలి, “నా ఏనుగులను తినేంత ధైర్యం ఇక్కడ ఎవడికి ఉన్నది?\" అని అరిచాడు.\n\nరెండవ బలశాలి బోరవిరిచి, బాదుకోసా గాడు. క్షణాల్లో ఇద్దరూ ద్వంద్వ యుద్ధానికి తల పడ్డారు. వాళ్ళు ఇంచుమించు పరస్పరం చంపు కున్నట్టయింది. అయితే ఉభయులూ సమ ఉజ్జీలు కావడంతో ఏ ఒక్కరూ చావలేదు. యుద్ధమూ ఆగలేదు. అలా యుద్ధం చేస్తూ గాలిలోకి పైకి లేచారు. కొంత సేపు అక్కడే పోట్లాడి ఒక్క గెంతుతో ఒక నల్లటి మేఘంలో జొరబడి ఆకాశంలోకి వెళ్ళిపోయారు.\n\nషడూసా ఏళ్ళ తరబడి అక్కడే కాచుక్కూ ర్చున్నాడు. కానీ వాళ్ళు తిరిగి రాలేదు.\n\nఆఖరికి అన్నాళ్లు చెట్టు పైనే గడిపిన షడూసా చేసేది లేక నెమ్మదిగా చెట్టు దిగి ఇంటి ముఖం పట్టాడు.\n\nఇల్లు చేరగానే భార్య నవ్వుతూ ఎదురు వచ్చి, “మహా బలశాలీ, వచ్చావా,” అంటూ అతణ్ణి కౌగిలించుకో బోయింది.\n\n“ఇక మరెన్నడూ నన్ను మహా బలశాలి అని పిలవద్దు,” అన్నాడు షడూసా మెల్లగా.\n\nయుద్ధం చేస్తూ ఆకాశానికి లేచిన వారు ఇంకా మేఘాల మధ్య పోట్లాడు కుంటూనే ఉన్నారనీ, వాళ్ళ కేకలే ఉరుములుగా వినిపిస్తున్నాయనీ కొందరు చెప్పుకుంటారు.",
            "book_page_end": 44,
            "story_id": "2009_04_14",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        }
    ],
    "statistics": {
        "total_stories": 14,
        "author_counts": {
            "ఎల్. సుబ్రమణ్యన్": 1,
            "చందమామ బృందం": 10,
            "నైనాల సంగిరెడ్డి త్రివిక్రమరావు": 1,
            "వెంకటేష్": 1,
            "కల్పితం": 1
        },
        "genre_counts": {
            "ఎడిటోరియల్": 1,
            "పాఠకుల అభిప్రాయాలు": 1,
            "నీతి కథ": 1,
            "లఘు కథ": 1,
            "విజ్ఞానం/పజిల్": 1,
            "ఫాంటసీ/సాహసం": 1,
            "బేతాళ కథ": 1,
            "వార్తా వ్యాసాలు": 1,
            "పురాణ వీరకుమారులు": 1,
            "విజ్ఞానం/ప్రయాణం": 1,
            "హాస్యం/బుద్ధి కుశలత": 1,
            "వ్యాసం/ప్రొఫైల్": 1,
            "పర్యావరణ వ్యాసం/ప్రయాణ కథనం": 1,
            "జానపద కథ": 1
        }
    }
}