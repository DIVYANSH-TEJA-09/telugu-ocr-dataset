{
    "book_id": "చందమామ_2009_06",
    "stories": [
        {
            "title": "మళ్ళీ బడికి",
            "book_page_start": 5,
            "pdf_page_start": 5,
            "pdf_page_end": 5,
            "author": "ఎల్. సుబ్రమణ్యన్",
            "genre": "సంపాదకీయం",
            "moral": "ఉన్నత విలువలు పాటించడం, నీతి-నిజాయితీ, మరియు మానవతాదృక్పథం అలవర్చుకోవడం అత్యంత అవసరం.",
            "keywords": [
                "పాఠశాల",
                "విలువలు",
                "నిజాయితీ",
                "విజ్ఞానం",
                "నూతన సంవత్సరం"
            ],
            "characters": [],
            "locations": [],
            "content": "ఈ సంచిక మీ చేతుల్లోకి వచ్చేసరికి మీలో చాలా మంది మళ్ళీ బడికి వెళ్ళడానికి సంసిద్ధులవుతూ\nఉంటారు. మళ్ళీ పుస్తకాలు-చదువులు, ఆటలు-పాటలు, విజ్ఞానం-వినోదం అంటూ సర్వతో\nముఖాభివృద్ధి సాధించడానికి నవనవలాడే ఉత్సాహంతో నూతన విద్యా సంవత్సరంలో అడుగుపెట్టే\nఅమృత ఘడియలు ఇవి!\n\nపాఠ్యాంశాలపై పట్టు సాధించి ప్రథమశ్రేణిలో రావాలని ప్రతి విద్యార్థి ఆశించడంలో ఆశ్చర్యంలేదు.\nఆశించి తీరాలి. అదే విధంగా ఉన్నత విలువలు పెంపొందించుకోవడంలో సైతం ముందు వరుసలో\nఉండడానికి కాంక్షించడం కూడా అంతే అవసరం. ఎందుకంటే ఏ దేశానికైనా సంపదలన్నిటిలోకీ\nఅమూల్యమైనది మానవ సంపద. మానవ సంపద అంటే మనుషులు; ఉన్నత విలువలు పాటించే\nమనుషులు! అలాంటి ఉదాత్తమైన విలువలను చిన్నారుల హృదయాలలో పాదుకొల్పడానికి గత\nఆరు శతాబ్దాలకు పైగా చందమామ చేస్తున్న కృషి జగద్విదితం! విజ్ఞులు సెలవిచ్చినట్టు నేటి బాలలే\nకదా రేపటి ఉజ్వల జీవిత ఆశాజ్యోతులు; భావి భారత భాగ్యవిధాతలు!\n\nనీతీ-నిజాయితీ, నిరంతర ప్రయత్నం, అనుకున్నది సాధించే పట్టుదల మొదలైన సుగుణాలే\nమనిషిని మనిషిగా నిలబెడతాయి. అభ్యుదయ పథంలో నడిపిస్తాయి. ప్రపంచమే ఒక కుగ్రామ\nమైపోయిందని చెబుతూన్న ఈనాటి 'గ్లోబల్ ఆర్డర్'లో ఇవి మరీ ముఖ్యం!\n\nఅయితే, నైతికవిలువలను విడమరచి చెప్పే నిర్దిష్ట పాఠ్యాంశాలు లేవు. వాటిని తరగతులలో\nపద్ధతిగా బోధించడం లేదు. వాటికంటూ ప్రత్యేకంగా పరీక్షలు లేవు. జీవితంలో మనం సాధించే\nవిజయాలు సుస్థిరమై, మనం సంతోషంగా ఉండాలంటే నైతిక విలువలు పాటించడం చాలా\nఅవసరం. అంతేకాదు, ప్రస్తుత పోటీ ప్రపంచంలో ఒకరినొకరు అధిగమించాలనే ఉబలాటంతో,\nమితిమించిన స్వార్థంతో, పేరాశతో చిన్నప్పుడు నేర్చిన నైతిక విలువలను ఉదాసీనపరచడమే పలు\nసామాజిక రుగ్మతలకు, అపశ్రుతులకు మూలకారణమని కొంచెం ఆలోచిస్తే అవగతమవుతుంది!\nఈ పరిస్థితిని అధిగమించడానికి ఏం చెయ్యాలి? ప్రాథమిక విలువల ప్రాముఖ్యతను గ్రహించాలి.\nనీతిగా, నిజాయితీతో, మన శక్తిసామర్థ్యాలను, నైపుణ్యాలను పెంపొందించుకోవాలి. మనకన్నా తక్కువ\nస్థాయిలో ఉన్నవారు సైతం మనలాంటి వారేనన్న మానవతాదృక్పథం అలవరచుకోవాలి. అందుకు\nఅనుగుణంగా మసలుకోవాలి. కష్టాలను, ఆకర్షణలను ధైర్యంగా ఎదుర్కొని నిలబడగల ధీశక్తి పెంపొందిం\nచుకోవాలి! ఏ రంగంలోనైనా విజయం సాధించడానికీ, సాధించిన విజయాలను సుస్థిరం చేసుకుంటూ\nమరిన్ని నూతన శిఖరాలను అధిరోహించడానికీ ఇలాంటి ఉన్నత విలువలే పునాదులన్న ఉదాత్త\nసత్యాన్ని గ్రహించాలి! రండి; అలాంటి సదవగాహనతో నూతన విద్యాసంవత్సరానికి ఉత్సాహంతో\nస్వాగతం పలుకుదాం!",
            "book_page_end": 5,
            "story_id": "2009_06_01",
            "raw_genre_backup": "సంపాదకీయం",
            "normalized_genre_te": "సంపాదకీయం",
            "normalized_genre_code": "EDITORIAL",
            "content_type": "EDITORIAL",
            "language": "TELUGU"
        },
        {
            "title": "పద్మగంధి పుష్పం",
            "book_page_start": 7,
            "pdf_page_start": 7,
            "pdf_page_end": 12,
            "author": "గుండ్రాతి సుబ్రహ్మణ్యం గౌడు",
            "genre": "బేతాళ కథ",
            "moral": "అంతర్గత మంచితనం, త్యాగం మరియు నిజమైన ప్రేమ అహంకారం కంటే ఎక్కువ విలువైనవి.",
            "keywords": [
                "బేతాళుడు",
                "విక్రమార్కుడు",
                "పద్మగంధి పుష్పం",
                "ప్రేమ",
                "త్యాగం"
            ],
            "characters": [
                "విక్రమార్కుడు",
                "బేతాళుడు",
                "సుమంతుడు",
                "రత్నవల్లి",
                "మేఘజ్యోతి",
                "మల్లినాధుడు"
            ],
            "locations": [
                "ముకుందపురం",
                "నెమళ్ళవనం",
                "ముత్యాలదీవి",
                "పుణ్యగిరి గ్రామం"
            ],
            "content": "పట్టువదలని విక్రమార్కుడు\nచెట్టువద్దకు తిరిగివెళ్ళి, చెట్టు\nపైనుంచి శవాన్ని దించి భుజాన\nవేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు\nశవంలోని బేతాళుడు, “రాజా, ఏ స్వప్న\nసాఫల్యం కోసం నువ్విలా అచంచలమైన\nపట్టుదలతో అపరాత్రివేళ భీకర వాతావ\nరణంలో పోరాడుతున్నావో నాకు తెలియదు.\nఇది ప్రేమకు సంబంధించిన ప్రయత్నమైతే\nమాత్రం నీ తుది నిర్ణయం మరెంతగా మారిపో\nతుందో ఊహించడం అసాధ్యం. ఈ విష\nయంలో సుమంతుడనే క్షత్రియ యువకుడు\nనడుచుకున్న వింతవైనం గురించి చెబుతాను,\nశ్రమ తెలియకుండా విను,\" అంటూ ఇలా\nచెప్పసాగాడు:\n\nముకుందపురం యువరాణి రత్నవల్లి\nఅందాలరాశి. అంతకు తీసిపోని అహంభావి.\nఅందుకే తనను కోరి వచ్చిన బంధువూ,\nపొరుగు యువరాజూ అయిన సుమంతుడికి-\n\nఅనుక్షణం రంగులు మారే పద్మగంధి పుష్పాన్ని\nతెచ్చి సిగలో తురిమితేనే వివాహం చేసుకోగల\nనని నిబంధన విధించింది!\n\nపద్మగంధి పుష్పం దక్షిణ సముద్రం మధ్య\nఉన్న ముత్యాలదీవిలోని నెమళ్ళవనంలో\nవసంత రుతువులో ఒకే మొక్కకు ఒక్కసారి\nమాత్రమే పుష్పిస్తుంది. అక్కడికి వెళ్ళడమంటే\nప్రాణాలు పణంగా పెట్టడమే. అయినా\nరత్నవల్లిని వివాహమాడాలన్నది సుమంతుడి\nసురుచిర స్వప్నం. అందువల్ల వెంటనే బయ\nలుదేరాడు. ఐదు రోజుల ప్రయాణం తరవాత\nఅడవిమార్గం గుండా వెళుతూన్న సుమంతుడి\nగుర్రాన్ని దాటుకుని మగదుస్తుల్లో ఉన్న ఒక\nయువతి గుర్రం ముందుకు దూసుకుపో\nయింది. సుమంతుడు తన గుర్రాన్ని మరింత\nవేగంగా నడిపి ఆ యువతిని అధిగమించాడు.\nఇలా ఇద్దరూ పోటీపడి ఒకరినొకరు అధిగ\nమిస్తూ సాయంకాలానికి అలిసిపోయి ఒక\nచెట్టు నీడన చేరారు.\n\nఆమె అద్భుత సౌందర్యానికి ముగ్ధుడైన\nసుమంతుడు కన్నార్పకుండా ఆమెకేసి చూసి\nవెంటనే తేరుకుని సర్దుకున్నాడు. ఆమె\nఅతడికేసి మందహాసంతో చూడసాగింది.\nఇరువురూ పరస్పరం పరిచయం చేసుకు\nన్నారు. ఆమె పేరు మేఘజ్యోతి. పుణ్యగిరి\nగ్రామానికి చెందిన మల్లినాధుడనే భూస్వామి\nకూతురు. ఆమె ప్రయాణం కూడా పద్మగంధి\nపుష్పం కోసమే. ఆమె తండ్రికి సంక్రమించిన\nవింత జబ్బు పద్మగంధి పుష్పం రేకులతో\nతయారైన ఔషధంతోనే నయమవుతుందని\nవైద్యులు చెప్పారు.\n\nవాళ్ళిరువురూ మాట్లాడుకుంటూండగా\nఅటుగా వచ్చిన పెద్దపులి వారి మీదికి దాడి\nచేయబోయంది. సుమంతుడు కత్తిదూశాడు\nకాని, మేఘజ్యోతి అతణ్ణి వారించి, \"ఆగు!\nమేము జింక పిల్లలమో, కుందేటి కూనలమో\nకాము చంపి హాయిగా తినడానికి! అనవ\nసరంగా మా చేతుల్లో చావకుండా వెంటనే\nవెళ్ళిపో,\" అంటూ పులిని చూపుడువేలుతో\nఆజ్ఞాపించింది.\n\nపెద్దపులి తోక ముడుచుకుని వెళ్ళడం\nచూసిన సుమంతుడు, “నీ భాష జంతు\nవులకు అర్థమవుతుందా? లేకుంటే నువ్వు\nఏదైనా మాయ చేశావా?” అని అడిగాడు\nఆశ్చర్యంగా.\n\n“మానవభాష జంతువులకెలా అర్థమ\nవుతుంది? నా మాటల్లోని బెదిరింపుకు అది\nహడలిపోయింది. మహాబలుడైనా భయపడితే\nనిలబడలేడు కదా? నా పక్కన తమరున్నారు\nకదా! మీ అండ చూసుకునే అలా బెదిరిం\nచాను,” అన్నది మేఘజ్యోతి నవ్వుతూ.\n\nఅప్పటికే చీకటి పడ్డంతో వాళ్ళిద్దరూ\nచెట్టుకిందే నిద్రపోయారు. తెల్లవారుజామున\nసుమంతుడికి మెలకువ వచ్చింది. అబల\nఅయినా పోటీలో ఉపేక్షించకూడదని నిద్ర\nపోతూన్న ఆమెను అక్కడే వదిలి బయలుదే\nరాడు. చాలాదూరం ప్రయాణం చేసి దక్షిణ\nసముద్రతీరం చేరేసరికి అక్కడ మేఘజ్యోతి\nఅతడి కోసం ఎదరుచూస్తోంది. “నాకన్నా\nముందు ఎలా వచ్చావు?\" అని అడిగాడు\nసుమంతుడు అమితాశ్చర్యంతో.\n\n“అడ్డుదారిలో వచ్చాను. మగవాడికి తొందర\nపాటు వల్ల తప్పటడుగులేపడతాయి. నిదానం\nవల్ల ఆడది సులభంగా గమ్యం చేరగలుగు\nతుంది,\" అన్నదిమేఘజ్యోతి చిన్నగా నవ్వుతూ.\n\n“అలాగా!” అని సుమంతుడు ఆమెతో\nకలిసి సముద్ర ప్రయాణం చేయడం ఎలాగా\nఅని ఆలోచిస్తూ తీరం వెంట నడవసాగాడు.\nదూరంలో ఎప్పుడో ప్రమాదం కారణంగా\nసముద్రం నుంచి ఒడ్డుకు కొట్టుకువచ్చి పడి\nఉన్న పడవ ఒకటి కనిపించింది. ఆ పడవలో\nఇరువురూ ముత్యాలదీవి కేసి బయలు\nదేరారు.\n\nపడవ ముత్యాలదీవిని సమీపిస్తూండగా\nసముద్రంలో హఠాత్తుగా పెను అలజడి\nఆరంభమయింది. దాంతో పడవ నిముషాల్లో\nముక్కలయింది. ఒక పడవ చెక్కను దొరక\n\nపుచ్చుకున్న మేఘజ్యోతి, నీళ్ళల్లో ఉక్కిరి\nబిక్కిరవుతూన్న సుమంతుడికి దాన్ని అందించి,\nదీవికి వెళ్ళిపొమ్మని చెప్పింది. సుమంతుడు\nదాని సాయంతో అతి ప్రయాస మీద ఆ దీవిని\nచేరుకున్నాడు. అయితే అప్పటికే అక్కడ\nమేఘజ్యోతి అతడి కోసం ఎదురుచూస్తున్నది.\n\nఎలా వచ్చావని అతడు ప్రశ్నించకముందే,\n“ఏడు తాటిమానుల ఎత్తున్న సముద్రపు\nఅల అంచుకు చేరుకోవడం నాకు గుర్తున్నది.\nనా అదృష్టం కొద్దీ అలాంటి అలలు ఒకదాని\nవెనక ఒకటి నన్ను విసిరివేయడంతో ఒడ్డున\nపడ్డాను. ఇది దైవానుగ్రహం తప్ప మరొక్కటి\nకాదు,” అన్నదామె.\n\nముత్యాలదీవి దట్టమైన అడవి. వాళ్ళు\nచూస్తూండగానే భయంకరమైన కారుచిచ్చు\nవాళ్ళను చుట్టుముట్టింది. మంటలలో చిక్కు\nకుని మాడి మసికాక తప్పదని సుమంతుడు\nకంగారు పడుతూండగా, “మీకు ఎలాంటి\nభయమూ వద్దు. ఎదురు ప్రశ్న వేయకుండా\nనా చెయ్యి పట్టుకోండి,” అన్నది మేఘజ్యోతి.\n\nసుమంతుడు ఆమె చేయి పట్టుకోగానే\nఇరువురూ గాలిలోకి లేచారు. అలా ఆకాశంలో\nపయనించి సురక్షిత ప్రదేశంలో నేలమీదికి\nదిగారు.\n\n\"మేఘజ్యోతీ, నువ్వు మానవకాంతవు\nకావు. నిజం చెప్పు,\" అన్నాడు సుమంతుడు.\n\nఇక అసలు సంగతి దాచలేనని గ్రహించిన\nమేఘజ్యోతి అతడంటే తనకు ఇష్టం గనక,\nతనను గురించిన వివరాలు తెలియజేసింది:\nదండకారణ్యంలో మహాజిహ్వుడు, విశ్వ\nభీతి అనే రాక్షస దంపతులు తరచూ విచారా\nనికి లోనయ్యేవారు. మానవజాతి పెరిగే కొద్దీ\nరాక్షసజాతి అంతరించిపోతున్నది. అందుకు\nకారణం తమలోని క్రౌర్యం, దుష్టబుద్ధే అని\nకూడా వాళ్ళు గుర్తించారు. అందువల్ల క్రూర\nస్వభావాన్ని విడనాడి కందమూలాలు, అడవి\nఫలాలు మాత్రమే భుజిస్తూ సాధుస్వభా\nవులుగా మారారు.\n\nఇలా ఉండగా వారికొక కూతురు పుట్టింది.\nతమ బిడ్డను మానవజాతిలో కలిపితే తమ\nతరవాతి తరాల వాళ్ళు మానవులుగా కల\nకాలం జీవించగలరని వాళ్ళు ఆశించారు.\nవెంటనే తమకున్న శక్తులతో పసికందును\nఅందాల మానవ శిశువుగా మార్చారు. పుణ్య\nగిరి గ్రామంలోని మల్లినాధుడనే భూస్వామి\n\nభార్యకు జన్మించిన మృతశిశువు స్థానంలో\nతమ బిడ్డను ఉంచారు. మల్లినాధ దంపతులు\nఆ బిడ్డను తమకు కలిగిన సంతానంగానే\nభావించి మేఘజ్యోతి అని పేరుపెట్టి అల్లారు\nముద్దుగా పెంచుకోసాగారు.\n\nమేఘజ్యోతి ఐదేళ్ళ పాపగా ఉన్నప్పుడు\nతమ కూతురి ముచ్చట్లు చూడడానికి రాక్షస\nదంపతులు మానవరూపాలతో పుణ్యగిరికి\nవచ్చారు. ఆడుకుంటూన్న మేఘజ్యోతికి జన్మ\nరహస్యం తెలియజేసి, ఆమెకు జన్మతః ఉన్న\nకొన్ని అతీత శక్తుల గురించి చెప్పారు. వాటిని\nతప్పనిసరి పరిస్థితులలో మాత్రమే ఉపయో\nగించాలని హెచ్చరించి వివాహం తరవాత\nఅవి ఉండవని చెప్పి, సుఖంగా జీవించమని\nదీవించి అదృశ్యమైపోయారు. మేఘజ్యోతి\nపుణ్యగిరి మల్లినాధుడి కూతురుగానే పెరిగి\nపెద్దదయింది.\n\nమేఘజ్యోతి గురించి తెలుసుకున్న తరవాత,\nసుమంతుడికి ఆమెపై గౌరవం పెరిగింది.\nఇరువురూ మాట్లాడుకుంటూ నెమళ్ళవనం\nసమీపించారు. అక్కడ సులభంగానే వారికి\nరంగులు మారే అందమైన పువ్వుతో పద్మగంధి\nమొక్క కనిపించింది.\n\n“నువ్వే గనక లేకుంటే నేనిక్కడికి వచ్చి\nఉండేవాణ్ణికాను. ఈ సాహసయాత్రలో పరి\nపూర్ణ విజేతవు నువ్వే. పద్మగంధి పుష్పం నీకే\nదక్కాలి,\" అన్నాడు సుమంతుడు.\n\n“మా తండ్రి వృద్ధుడు. వ్యాధి నయమైనా\nఎంతో కాలం జీవించబోడు. ఈ పుష్పం\nలేకపోతే నీ చిరకాల స్వప్నం భగ్నమవుతుంది.\nపెళ్ళికి ముందు వధువు కోరిక వరుడు నెర\nవేరిస్తే, అతడికి ఆమె హృదయంలో సుస్థిర\nస్థానం లభిస్తుంది. కాబట్టి ఆ పుష్పాన్ని\nనువ్వే తీసుకో,\" అన్నది మేఘజ్యోతి.\n\nదాంతో సుమంతుడికి పుష్పాన్ని తీసుకోక\nతప్పలేదు. ఆ తరవాత ఇద్దరూ రెండు నెమ\nళ్ళను వాహనాలుగా చేసుకుని స్వస్థలాలకు\nచేరుకున్నారు.\n\nపుష్పంతో వచ్చిన సుమంతుణ్ణి చూసి\nరత్నవల్లి, అతణ్ణి అభినందించకపోగా,” ఈ\nమాత్రం పుష్పాన్ని తీసుకురావడానికి ఇంత\nఆలస్యమా?\" అని ఈసడించింది.\n\nసుమంతుడు, “ఈ పుష్పాన్ని నీకివ్వడా\nనికి తీసుకురాలేదు. నా సమర్థతను నిరూపిం\nచుకోవడానికే తెచ్చాను. నువ్వు ప్రాథేయపడినా\n\nనిన్ను నేను వివాహమాడను,” అని చెప్పి\nఅప్పటికప్పుడే పుణ్యగిరి గ్రామానికి బయలు\nదేరాడు. పద్మనంధి పుష్పాన్ని మల్లినాధుడి\nవైద్యానికి ఇచ్చి, మేఘజ్యోతిని వివాహం\nచేసుకున్నాడు.\n\nబేతాళుడు ఈ కథ చెప్పి, “రాజా, సుమం\nతుడి ప్రవర్తన విడ్డూరంగా లేదా? తన చిరకాల\nస్వప్నం నెరవేరనున్న సమయంలో అతడు\nఎందుకలా మూర్ఖంగా ప్రవర్తించాడు? రత్న\nవల్లి చనువుకొద్దీ అన్న మాటను ఎందుకంత\nఅవమానంగా భావించాడు? మేఘజ్యోతి\nరాక్షస పుత్రిక అని తెలిసీ ఆమెను వివాహ\nమాడడం అవివేకం కాదా? ఈ సందేహాలకు\nసమాధానం తెలిసి కూడా చెప్పకపోయావో నీ\nతల పగిలిపోతుంది,” అన్నాడు.\n\nదానికి విక్రమార్కుడు, “రత్నవల్లిని\nవివాహమాడాలన్నది సుమంతుడి చిరకాల\nస్వప్నమే అయినా, అది కోరిక మాత్రమే;\nప్రేమ కాదు. రత్నవల్లికి కూడా అతడి మీద\nప్రేమ లేదు. ప్రేమ ఉన్నట్టయితే పెళ్ళికి\nనిబంధన విధించేది కాదు. ప్రాణాలు పణంగా\nపెట్టి పయనం సాగించి జయప్రదంగా తిరిగి\nవచ్చిన సుమంతుడి సాహసాన్ని ఉదాసీన\nపరచడం ఆమెలోని అహంభావానికి పరాకాష్ఠ.\nఇవన్నీ గ్రహించడంవల్లేసుమంతుడు ఆమెను\nతిరస్కరించాడు. ఇక అతడికి మేఘజ్యోతిపై\nకలిగినది ప్రేమ. ఆమె తన ఉన్నతమైన\nప్రవర్తనతో ఆ ప్రేమను ఇనుమడించేలా\nజేసింది. పుట్టుక చేత దానవకన్య అయినప్ప\nటికీ మానవులకు మించిన మానవత్వాన్ని\nప్రదర్శించింది. రాక్షసులే అయినప్పటికీ ఆమె\nకన్నవాళ్ళ అభిమతం ఉదాత్తమైనది. వాళ్ళ\nఅభిమతానికి అనుగుణంగా నడుచుకుని,\nఆమె తను కూడా యేడాదికోసారి పూచే పద్మ\nగంధి పుష్పం లాంటిదేనని నిరూపించింది.\nఅందుకే సుమంతుడు ఆమెను వివాహ\nమాడాడు. వివాహంతో ఆమె పరిపూర్ణ మానవ\nకాంతగా మారిపోయింది,” అన్నాడు.\n\nరాజుకు ఈ విధంగా మౌనభంగం కలగగానే,\nబేతాళుడు శవంతో సహా మాయమై, తిరిగి\nచెట్టెక్కాడు.\n-(కల్పితం)",
            "book_page_end": 12,
            "story_id": "2009_06_02",
            "raw_genre_backup": "బేతాళ కథ",
            "normalized_genre_te": "బేతాళ కథ",
            "normalized_genre_code": "BETAALA_KATHA",
            "content_type": "STORY",
            "language": "TELUGU"
        },
        {
            "title": "ఆర్య (మాణిక్య ద్వీప అన్వేషణ)",
            "book_page_start": 13,
            "pdf_page_start": 13,
            "pdf_page_end": 16,
            "author": "చందమామ బృందం",
            "genre": "సాహస కథ/కామిక్",
            "moral": "తెలియని ప్రమాదాలకు భయపడకూడదు. రాజు నిర్ణయం దృఢంగా ఉండాలి.",
            "keywords": [
                "ఆర్య",
                "ప్రభాత్",
                "మాణిక్య ద్వీపం",
                "రహస్యం",
                "అన్వేషణ"
            ],
            "characters": [
                "ఆర్య",
                "ప్రభాత్",
                "రాణి",
                "రాజప్రతినిధి"
            ],
            "locations": [
                "తూరుపు ప్రాంతం"
            ],
            "content": "ముని సలహా ప్రకారం ఆర్య తూరుపు ప్రాంతానికి వెళ్ళాలని నిర్ణయించాడు. అంతకు ముందే తూరుపు ప్రాంతానికి చేరిన ప్రభాత్\nరాజప్రతినిధిని కలిశాడుగాని దర్యాప్తులో అతడు అంతగా సాయపడలేకపోయాడు.\n\nనేను వేకువజామునే బయలుదేరుతాను.\nనేనెక్కడికి వెళ్ళిందీ వేరెవ్వరికీ\nతెలియకూడదు. నాకు ఆరోగ్యం బాగాలేదని చెప్పు.\nప్రభాత్ తిరిగి రాగానే\nనువ్వు అతణ్ణి నమ్మకంతో\nసంప్రదించవచ్చు. తమ నిర్ణయంలో మార్పు రాదంటారా? ప్రజలకు నన్నేం చెప్పమంటారు? పాలకుల\nనిర్ణయాలలో మరీ\nఅంత దృఢంగా\nఉంటే చరిత్ర గమనం\nమరింత నిస్తేజంగా\nఉండేది!\n\nఅక్కడ, మరింత చొరవతో ముందుకు సాగడానికి రాజప్రతినిధి సుముఖంగా\nలేకపోవడంతో ఆగ్రహం చెందిన ప్రభాత్ తన దర్యాప్తును కొనసాగించాలనుకున్నాడు.\nహఠాత్తుగా... నా కళ్ళు మూసుకు\nపోతున్నాయి... ఏమిటిది! అతడేదో\nఅడవిలో\nపడిపోయినట్టయింది.\nగాఢాంధకారం\nచిరుతవేగంతో\nచుట్టుముట్టి\nకమ్ముకున్నది. ప్రభాత్ స్పృహలోకి వచ్చాడు... .అయితే తనను\nతాను తెలుసుకునే\nస్థితిలో లేడు. నమ్మకమైన గుర్రం భీకరంగా ఉన్న తన యజమానికేసి వింతగా చూసింది.\nదాని మనసులో భయం చోటుచేసుకున్నది. మర్మాన్ని ఛేదించాలన్న దృఢ నిర్ణయంతో, ఆర్య తూరుపు\nప్రాంతంకేసి బయలుదేరాడు.\n\nతమరెందుకలా\nవిచారపడతారు మహారాణీ?\nరాజవైద్యులు రాజుకు త్వరలో\nస్వస్థత సమకూర్చగలరు! ఆ పాడు\nరోగం రాజును\nనా నుంచి దూరం\nచేసింది! రాజు ఆర్య తూరుపు\nప్రాంతంలో వెతుక్కుంటూ వెళ్ళింది.\nతప్పక దొరుకుతుంది. నీకు\nమనశ్శాంతి సిద్ధిస్తుంది. అవునూ,\nఅది నీకెలా తెలుసు ? రాజులు రహస్యాలను తమలోనే దాచుకోగలిగితే\nచరిత్ర నిస్తేజంగా\nసాగుతుంది కదా? (ఇంకా ఉంది",
            "book_page_end": 16,
            "story_id": "2009_06_03",
            "raw_genre_backup": "సాహస కథ/కామిక్",
            "normalized_genre_te": "కామిక్",
            "normalized_genre_code": "COMIC",
            "content_type": "STORY",
            "language": "TELUGU"
        },
        {
            "title": "రామాయణం (యుద్ధ కాండ)",
            "book_page_start": 17,
            "pdf_page_start": 17,
            "pdf_page_end": 22,
            "author": "చందమామ బృందం",
            "genre": "పౌరాణికం/కామిక్",
            "moral": "ధర్మాన్ని నిలబెట్టేందుకు పోరాడే వారికి దైవ సహాయం, విజయం తప్పక లభిస్తాయి.",
            "keywords": [
                "రామాయణం",
                "యుద్ధ కాండ",
                "నాగాస్త్రం",
                "గరుత్మంతుడు",
                "రావణుడు"
            ],
            "characters": [
                "రాముడు",
                "లక్ష్మణుడు",
                "రావణుడు",
                "ఇంద్రజిత్తు",
                "హనుమంతుడు",
                "గరుత్మంతుడు",
                "విభీషణుడు",
                "సీత",
                "ధూమ్రాక్షుడు"
            ],
            "locations": [
                "లంక",
                "యుద్ధరంగం"
            ],
            "content": "రాముడు లంకా ప్రాసాదం సమీపానికి వచ్చి,\nలోపల ఉన్న సీతను తలుచుకుని, లంకపై\nదాడి ప్రారంభించమని వానరులకు ఆజ్ఞ\nఇచ్చాడు. రావణుడు కూడా రాక్షసులను\nయుద్ధానికి ఉపక్రమించమని ఆదేశించాడు.\nసింహనాదాలతోనూ, భేరీ భాంకారాలతోనూ,\nశంఖు ధ్వానాలతోనూ వానర రాక్షసుల మధ్య\nయుద్ధం ప్రారంభమయింది.\n\nఇంద్రజిత్తు అంగదుడితోనూ, జంబుమాలి\nహనుమంతుడితోనూ, తపనుడనే రాక్షసుడు\nగజుడితోనూ, నికుంభుడు నీలుడితోనూ\nద్వంద్వ యుద్ధాలు చేశారు. ఈ యుద్ధాలలో\nసంపాతి అనే విభీషణ మంత్రి ప్రజంఘుడనే\nరాక్షసుణ్ణి చంపాడు. అలాగే ప్రఘనుడు\nసుగ్రీవుడి చేతిలో చచ్చాడు. విద్యున్మాలిని\n\nసుశేణుడనే వానరవీరుడు చంపాడు. ఇంతలో\nసూర్యుడస్తమించాడు.\n\nఆ రాత్రి వానరులకూ రాక్షసులకూ ఘోర\nమైన యుద్ధం జరిగింది. రక్తం నదులుకట్టి\nపారింది. ఉత్తర ద్వారాన్ని రక్షించే యమ\nశత్రుడూ, మహాపార్శ్వుడూ, మహోదరుడూ,\nమహాకాయుడూ, వజ్రదంష్ట్రుడూ, శుకసా\nరణులూ రాముడి పైకి యుద్ధానికి వెళ్ళి,\nతీవ్రమైన రాముడి బాణాలచే కొట్టబడి,\nపారిపోయి ప్రాణాలు దక్కించుకున్నారు.\n\nఅంగదుడికీ, ఇంద్రజిత్తుకూ జరిగిన ద్వంద్వ\nయుద్ధంలో అంగదుడు ఇంద్రజిత్తు సారథినీ,\nగుర్రాలనూ చంపాడు. ఇంద్రజిత్తు అంతర్థాన\nమయ్యాడు. అతను మాయా యుద్ధానికి\nపూనుకుని, వానరసేనపై పిడుగుల వంటి\n\nబాణాలు వేశాడు, రామలక్ష్మణులిద్దరి పైనా\nనాగాస్త్రాలు వేసి వారిని బంధించాడు.\nఅతను వారితో, “రామ లక్ష్మణులారా,\nనేను అదృశ్యంగా ఉండి యుద్ధం చేస్తుంటే\nఇంద్రుడు కూడా నన్ను తెలుసుకోలేడు,\nసమీపించలేడు. మీరెంత? మిమ్మల్ని ఇప్పుడే\nయముడి వద్దకు పంపేస్తాను,\" అంటూ\nసింహనాదాలు చేశాడు. రామ లక్ష్మణులు\nనేలపై పడిపోయి ఏమీ చెయ్యలేని స్థితిలో\nఉండిపోయారు.\n\nఇంద్రజిత్తు రామ లక్ష్మణుల నిద్దరినీ\nతాను చంపినట్టే భావించుకుని, వారు చచ్చారు.\nచూడమని రాక్షసులకు చెప్పి, లంకలోకి\nతిరిగి వెళ్ళిపోయాడు.\n\nరామ లక్ష్మణులను చూస్తున్న కొద్దీ సుగ్రీ\nవుడికి భయమూ, దుఃఖమూ పుట్టుకొచ్చాయి.\n\nవిభీషణుడు సుగ్రీవుడికి ధైర్యం చెప్పి, భయ\nపడి పారిపోయే ప్రయత్నంలో ఉన్న వానరు\nలకు ఉత్సాహం కలిగిస్తూ, సైన్యం నలు\nదిక్కులా తిరిగాడు.\n\nఇంద్రజిత్తు తిన్నగా రావణుడి సభకు\nవెళ్ళి, తండ్రికి నమస్కారం చేసి, “రామ\nలక్ష్మణులను చంపేశాను,” అని చెప్పాడు.\nరావణుడు పరమ సంతోషంతో అసనం మీది\nనుంచి లేచి, కొడుకును కౌగిలించుకున్నాడు.\nఅతను సీతకు కాపలా ఉన్న త్రిజట\nమొదలైన రాక్షస స్త్రీలను పిలిపించి, “మన\nఇంద్రజిత్తు చేతిలో రామ లక్ష్మణులు చచ్చారు.\nసీతమదమణిగింది. ఆమె ఇకసర్వాభరణాలూ\nధరించి, నా దగ్గిరికి వచ్చేస్తుంది. ఆ సీతను\nపుష్పక విమానంలో ఎక్కించి, యుద్ధరంగా\nనికి తీసుకుపోయి, విగత జీవులై పడి ఉన్న\nరామలక్ష్మణులను చూపించండి,” అన్నాడు.\n\nవాళ్ళు పుష్పకం ఉన్న చోటికి వెళ్ళి, దాన్ని\nతీసుకుని అశోకవనానికి పోయి, అందులో\nసీత నెక్కించుకుని యుద్ధరంగానికి తీసుకు\nపోయారు. అక్కడ సీతకు పడి ఉన్న రామ\nలక్ష్మణులూ, వారి చుట్టూ కూర్చుని, ఏ\nమాత్రం అలికిడి వినిపించినా రాక్షసులు వచ్చి\nపడుతున్నారేమో నని భయపడుతున్న వానర\nప్రముఖులూ కనిపించారు.\n\nసాముద్రిక వేత్తలూ, జ్యోతిశ్శాస్త్రం తెలిసిన\nవారూ కూడా తనకు వైధవ్యం ఉండదన్నారు;\nతాను పుత్రవతి అవుతుందన్నారు, మహారాణి\nఅవుతుందన్నారు. తనకు మహావీరుడు భర్త\nఅవుతాడన్నారు. గోష్పాదమంత ఇంద్రజిత్తు\n\nఆ మాటలన్నీ అబద్ధం చేసేశాడు. రామ\nలక్ష్మణులకు తెలిసిన దివ్యాస్త్రాలన్నీ ఏమ\nయ్యాయో? వాళ్ళు తన కోసం నాలుగు\nదిక్కులా వెతికించి, పెద్ద సేనతో సముద్రాన్ని\nదాటి లంకను చేరింది ఇంద్రజిత్తు మాయకు\nబలికావటానికా? పధ్నాలుగేళ్లూ పూర్తి కాగానే\nతన కొడుకు సీతాలక్ష్మణులతో తిరిగివస్తాడని\nఎదురు చూసే కౌసల్య ఏంకాను?\n\nఈ విధంగా దుఃఖంతో కుములుతున్న\nసీతను చూసి, \"అమ్మా, ఏడవకు. రామ\nలక్ష్మణులు చావలేదు. వారు చచ్చిన లక్షణా\nలేవీ కనిపించవు,\" అన్నది త్రిజట. సీత ఆ\nమాట విని చేతులు జోడించి, “తథాస్తు!”\nఅని పలికింది.\n\nపుష్పకం తిరిగి వెళ్ళిపోయాక కొంత\nసేపటికి రాముడికి స్పృహవచ్చింది. అతను\nతన పక్కన పడి ఉన్న లక్ష్మణుణ్ణి చూసి అతను\nచనిపోయాడనుకుని నిరాశచెందాడు. లక్ష్మి\nణుడితో బాటు తాను కూడా చావాలని నిశ్చ\nయించుకున్నాడు. సీత వంటి భార్యవెతికితే\nదొరక్క పోదు, లక్ష్మణుడి వంటి తమ్ముడెక్కడ\nదొరుకుతాడు? లక్ష్మణుడు లేకుండా యుద్ధ\nమెందుకు, అందులో విజయమెందుకు?\nతాను ఒంటరిగా అయోధ్యకు తిరిగి పోయి\nసుమిత్ర ఎదటపడ గలడా? అసంభవం!\n\nతాను విభీషణుణ్ణి లంకకు రాజుగా\nచెయ్యలేక పోయినందుకు రాముడు చాలా\nచింతించాడు. తన కోసం సుగ్రీవుడు మొదలైన\nవానర యోధులు పడిన శ్రమకు కృతజ్ఞత\nచెప్పుకుని, వారు ప్రదర్శించిన శౌర్య పరాక్ర\nమాలను మెచ్చుకుని, అందరినీ తిరిగి వెళ్ళి\nపొమ్మన్నాడు.\n\nఇంతలో విభీషణుడు తన గదతో సహా\nసుగ్రీవుడున్న చోటికి వచ్చాడు. అతణ్ణి దూరానే\nచూసి, ఇంద్రజిత్తువస్తున్నాడనుకుని వానరులు\nభయపడి పారిపోసాగారు. జాంబవంతుడు\nవెళ్ళి వాళ్ళ భయాన్ని పోగొట్టాడు.\n\nసుగ్రీవుడు తన సమీపంలో ఉన్న తన\nమామ సుశేణుడితో, “రామ లక్ష్మణులకు\nస్పృహరాగానే వాళ్ళను తీసుకుని, కొందరు\nవానర వీరులతో సహా కిష్కింధకు వెళ్ళు, నేను\nఈ రావణుణ్ణి చంపి సీతను తీసుకువస్తాను, ”\nఅన్నాడు.\n\n“పూర్వం దేవాసురులకు యుద్ధం జరిగి\nనప్పుడు అనేక మంది దేవతలు మూర్ఛపో\nయారు, కొందరు చచ్చిపోయారు కూడా.\n\nఅప్పుడు బృహస్పతి మృతసంజీవని లాంటి\nవిద్యలు, మూలికల సహాయంతోనూ వాళ్ళకు\nచికిత్స చేశాడు. క్షీర సముద్ర మథనం జరిగిన\nచోట చంద్ర, ద్రోణ పర్వతాలున్నాయి. వాటి\nపైన దేవతలు సంజీవకరణి, విశల్యకరణి అనే\nఓషధులను పెంచారు. హనుమంతుణ్ణి అక్క\nడికి పంపించి, వాటిని తెప్పించు,\" అన్నాడు\nసుశేణుడు.\n\nఇంతలో పెనుగాలి వీచింది. ఆ గాలి తాకి\nడికి మేఘాలు దూదిపింజెల్లాగా కొట్టుకు\nపోయాయి, సముద్రంలో పెద్ద కెరటాలు\nపుట్టాయి. మరి కొంతసేపటికి గరుత్మంతు\nడక్కడికి వచ్చాడు. అతణ్ణి చూస్తూనే రామ\nలక్ష్మణులను బాణాల రూపంలో బంధించిన\nపాములు పారిపోయాయి. తరవాత అతను\nతన చేతులతో వారిద్దరి ముఖాలూ తడివాడు.\nవెంటనే వారి గాయాలన్నీ నయమై, శరీరాలకు\nఎప్పటి శక్తీ, తేజస్సూ సమకూరాయి.\n\nరాముడు అతనితో, \"అయ్యా, నిన్ను\nచూస్తే నాకు మా తండ్రినో, తాతనో చూసినంత\nఆనందం కలుగుతున్నది. దివ్య లేపనాలూ,\nదివ్యాంబరాభరణాలూ ధరించి ఉన్నావు.\nనువ్వెవరు?\" అని అడిగాడు.\n\n“నేను నీకు స్నేహితుణ్ణి. నా పేరు గరు\nత్మంతుడు. మిమ్మల్ని బంధించిన పాములు\nకద్రువ సంతానం. ఇంద్రజిత్తు తన మాయ\nచేత వాటికి బాణ రూపం ఇచ్చి మీపై ప్రయో\nగించాడు. ఈ వార్త తెలిసి నేనిక్కడికి వచ్చాను.\nనేను నీకు ఎలా స్నేహితుణ్ణి యుద్ధంలో\nనీకు జయం కలిగాక చెబుతాను. రాక్షసులు\nమహా మాయావులు. నువ్వు వారితో జాగ్రత్తగా\nయుద్ధం చెయ్యి. నీకు జయం కలుగు\nతుంది,\" అని గరుత్మంతుడు రాముడి వద్ద\nశలవు తీసుకున్నాడు.\n\nవానరులకు ఉత్సాహం తిరిగి వచ్చింది.\nవారు భేరులు మోగించి, శంఖాలు పూరించి,\nసింహనాదాలు చేశారు. లంకలో రావణుడికి\nఆ ధ్వని వినిపించింది. రామలక్ష్మణులు\nచచ్చి, ఏడుస్తూ ఉండవలిసిన వానరులు\nఉత్సాహంతో శంఖాలూ, భేరీలూ ఎందుకు\nమోగిస్తున్నారో కనుక్కురమ్మని అతను కావలి\nవాళ్ళను పంపాడు. వాళ్ళు ప్రాకారాలపైకెక్కి,\nవానర సేన అంతా కలయజూసి, రావణుడి\nదగ్గిరికి వచ్చి, రామ లక్ష్మణులు బంధవిము\nక్తులై సుఖంగా ఉన్నారనీ, అదే వానరుల\nయుద్ధోత్సాహానికి కారణం అనీ చెప్పారు.\n\nఇది విని రావణుడు తెల్లబోయి, \"ఇంద్ర\nజిత్తు ప్రయోగించిన నాగబంధాలను విప్పటం\nదేవతలకైనా సాధ్యంకాదు. రామ లక్ష్మణులు\nవాటి నుంచి బయటపడటం రాక్షస సేనకు\nఅపాయాన్ని సూచిస్తున్నది,\" అన్నాడు. అతను\nధూమ్రాక్షు డనే వాణ్ణి పిలిచి, \"సేనతో సహా\nవెళ్ళి రాముణ్ణి వధించిరా!\" అని ఆజ్ఞాపించాడు.\n\nధూమ్రాక్షుడు ఒక పెద్ద సేన తీసుకుని,\nతోడేలు ముఖాలూ, సింహం ముఖాలూ గల\nగాడిదలను పూన్చిన రథ మెక్కి యుద్ధానికి\nబయలుదేరాడు. రాక్షసులకూ, వానరులకూ\nగొప్ప యుద్ధం జరిగింది. ఉభయపక్షాలా\nఅపారమైన ప్రాణ నష్టం జరిగింది. చిట్ట\nచివరకు వానరుల దెబ్బకు తట్టుకోలేక రాక్ష\nసులు పారిపోసాగారు. ఇది చూసి ధూమ్రా\n\nక్షుడు వానర సేనపై విజృంభించాడు. హను\nమంతుడికి కోపం వచ్చి, పెద్ద శిలను తీసుకు\nవచ్చి, ధూమ్రాక్షుడి రథంపై వేశాడు. రథం\nనుగ్గయింది గాని ధూమ్రాక్షుడు గదతో సహా\nకిందికి దూకేశాడు. హనుమంతుడికీ, అతనికీ\nయుద్ధమయింది. ధూమ్రాక్షుడు తన గదను\nహనుమంతుడి తలపైకి విసిరాడు. దాని దెబ్బకు\nహనుమంతుడు చలించక, ధూమ్రాక్షుడి\nనెత్తిన పర్వత శిఖరాన్ని వేసి చంపేశాడు.\n\nధూమ్రాక్షుడు చచ్చాడని విని రావణుడు\nవజ్రదంష్ట్రుణ్ణి సేనతో సహా పంపాడు. ఆ సేన\nలంక యొక్క దక్షిణ ద్వారం కుండా వెళ్ళింది.\nఆ ద్వారం వద్ద అంగదుడున్నాడు. ఉభయ\nపక్షాల మధ్యా దొమ్మి యుద్ధం, ద్వంద్వ\nయుద్ధాలు జరిగాయి.\n\nయుద్ధంలో వానరులు నష్టమవుతూ\nఉండటం చూసి మండిపడి, అంగదుడు\nవిజృంభించి రాక్షసుల తలలు పగలగొట్టనా\nరంభించాడు. రాక్షసులా తాకిడికి తట్టుకోలేక\nచలించిపోయారు. తన పక్షం దెబ్బ తింటూ\nఉండటం చూసి వజ్రదంష్ట్రుడు అంగదుడితో\nతలపడ్డాడు. అంగదుడు కత్తితో వజ్రదంష్ట్రుడి\nతల తెగవేశాడు.\n\nఈసారి రావణుడు అకంపను డనే రాక్షస\nసేనానిని పంపాడు. రాక్షస వానర పక్షాలు\nరెండూ విజయకాంక్షతో పట్టుదలగా యుద్ధం\nచేశాయి. కుముదుడూ, నలుడూ, మైందుడూ,\nద్వివిదుడూ అనే వానరవీరులు ఒక్కసారిగా\nరాక్షస సేనపైన పడి రాక్షసులను గుంపులు\nగుంపులుగా వధించసాగారు. ఇది గమనించి\n\nఅకంపనుడు తన రథాన్ని ఆ వానర వీరులున్న\nచోటికి తోలించాడు. అతని బాణాల తాకిడికి\nవానర వీరులు తట్టుకోలేకపోయారు.\n\nహనుమంతుడు వానరులకు సాయంగా\nఒక కొండను పెరికి, ఒంటి చేత పట్టి గిరగిరా\nతిప్పి, అంకపనుడి పైకి వేశాడు. అకంపనుడు\nతన బాణాలతో ఆ కొండ శిఖరాన్ని ముక్కలు\nచేసేశాడు. హనుమంతుడు మండిపడి, ఒక\nపెద్ద చెట్టు పెరికి, దానితో అకంపనుడి తల\nచితకగొట్టి చంపేశాడు.",
            "book_page_end": 22,
            "story_id": "2009_06_04",
            "raw_genre_backup": "పౌరాణికం/కామిక్",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "మూగవాడు",
            "book_page_start": 23,
            "pdf_page_start": 23,
            "pdf_page_end": 27,
            "author": "చందమామ బృందం",
            "genre": "జాతక కథ",
            "moral": "కష్టాలను, ఆకర్షణలను ధైర్యంగా ఎదుర్కోవాలి. ఉన్నతమైన లక్ష్యాన్ని సాధించడానికి తాత్కాలిక కష్టాలను భరించడం అవసరం.",
            "keywords": [
                "జాతక కథ",
                "బోధిసత్వుడు",
                "మూర్ఖనటన",
                "నరక భయం",
                "రాజకుమారుడు"
            ],
            "characters": [
                "బ్రహ్మదత్తుడు",
                "చంద్రాదేవి",
                "తేమియుడు (బోధిసత్వుడు)",
                "ఇంద్రుడు",
                "దాదులు",
                "దొంగలు"
            ],
            "locations": [
                "కాశీరాజ్యం",
                "మద్రదేశం",
                "దేవలోకం"
            ],
            "content": "బ్రహ్మదత్తుడు కాశీరాజ్యాన్ని పరిపాలిస్తున్న\nకాలంలో మద్రదేశపు రాజు కూతురు చంద్రా\nదేవి ఆయనకు పట్టపురాణిగా ఉండేది.\nఎంత కాలం గడిచినా ఆమెకు సంతానం\nకలగలేదు. యువరాజు లేనందుకు ప్రజలు\nవిచారించి, రాజు వద్దకు వెళ్ళి పిల్లలు కలగ\nటానికి ఏవైనా వ్రతాలు చెయ్యమన్నారు.\n\nఆ ప్రకారమే చంద్రాదేవి అనేక వ్రతాలు\nచేసింది. ఆమె ఒక పౌర్ణమీ పుణ్యదినాన\nఉపవాసం ఉండి, “నేనే శీలవతినైతే నాకు ఒక\nమగపిల్లవాడు కలగాలి!” అనుకున్నది.\n\nదేవతలకు రాజైన ఇంద్రుడు ఆమె కోరిక\nనెరవేర్చటానికి నిశ్చయించి, ఆమె గర్భవాసాన\nజన్మించగలవాడెవడా అని ఆలోచించేసరికి\nఆయనకు బోధిసత్వుడు జ్ఞాపకం వచ్చాడు.\n\nబోధిసత్వుడు ఒకప్పుడు కాశీరాజుగా\nజన్మించి, ఇరవై ఏళ్ళు పరిపాలించి, ఆ ఇరవై\nఏళ్ళ పరిపాలనలోనూ తాను చేసిన పాపాలకు\nప్రాయశ్చిత్తంగా ఎనభై వేల ఏళ్ళు ఉష్ణద\nనరకం అనుభవించి, తరవాత దేవలోకంలో\nఉండి, అక్కడ తన కాలం తీరిపోగా ఊర్ధ్వ\nలోకాలకు వెళ్ళిపోవటానికి సిద్ధమవుతున్నాడు.\n\nఇంద్రుడు ఆ సమయంలో బోధిసత్వుడి\nవద్దకు వెళ్ళి, \"మిత్రమా, నువ్వు వెళ్ళి మానవ\nలోకంలో జన్మించినట్టయితే ఎంతో పుణ్యం\nసంపాదించటమే గాక, మానవ కోటిని ఉద్ధ\nరించ గలుగుతావు. కాశీరాజు, ఆయన భార్య\nచంద్రాదేవి పుత్రుణ్ణి కోరి ఎన్నో వ్రతాలు\nచేస్తున్నారు. వారి కుమారుడివై జన్మించు!”\nఅని కోరాడు. అందుకు బోధిసత్వుడు సమ్మ\nతించాడు.\n\nబోధిసత్వుడు చంద్రాదేవి గర్భంలో ప్రవే\nశించిన సమయానే అతని అనుచరులైన\nదేవతలు అయిదువందల మంది కాశీరాజు\nపరివారంలోని వారి భార్యల గర్భాలలో ప్రవే\nశించారు.\n\nసకాలంలో బోధిసత్వుడు చంద్రాదేవి\nగర్భాన అనేక శుభలక్షణాలతో జన్మించాడు.\nఆ రోజునే మిగిలిన అయిదు వందల మందీ\nపుట్టారు. వారందరూ తన కుమారుడితో\nబాటుగా పెరిగి, అతనికి అనుచరులుగా\nఉండాలని రాజు ఉత్తరువిచ్చాడు. తన\nకుమారుడికి పాలివ్వటానికి అరవైనాలుగు\nమంది దాదులను ఏర్పాటు చేశాడు. తరవాత\nఆయన తన పట్టపురాణి వద్దకు వెళ్ళి ఏదైనా\nఒక వరం కోరుకోమన్నాడు. ఆమె సమయం\nవచ్చినప్పుడు కోరుకుంటానన్నది.\n\nపిల్లవాడికి బారసాల చేసి తేమియుడని\nపేరు పెట్టుకున్నారు. ఆ సమయంలో రాజు\nసిద్ధాంతులను, “పిల్లవాడికి అరిష్టాలేమైనా\nఉన్నాయా?” అని అడిగాడు. వారు లక్షణా\nలన్నీ పరిశీలించి, “రాజా, ఈ కుర్రవాడికి\nఎట్టి ప్రమాదాలూ లేవు. పూర్ణాయువవు\nతాడు!” అని చెప్పారు.\n\nతేమియుడు ఒక నెల వయసు గలవాడై\nఉండగా, అతన్ని చక్కగా అలంకరించి\nసభలో ఉన్న రాజుగారి వద్దకు తీసుకువెళ్ళారు.\nరాజు తన కొడుకును ఒడిలో కూచోబెట్టుకుని\nఆడించసాగాడు. ఈ సమయంలో నలుగురు\nదొంగలను రాజుగారి ఎదుట విచారణకు\nతెచ్చారు. రాజుగారు నలుగురినీ విచారించి,\nమొదటి దొంగను వెయ్యి కొరడా దెబ్బలు\nకొట్టమనీ, రెండవ వాణ్ణి యావజ్జీవం కారా\nగృహంలో ఉంచమనీ, మూడవ వాణ్ణి ఈటెలతో\nపొడవమనీ, నాలుగవ వాణ్ణి కొరత వెయ్యమనీ\nఉత్తర్వులిచ్చాడు.\n\nపూర్వజన్మ జ్ఞానం గల బోధిసత్వుడు\nఇదంతా చూసి, “అయ్యో, నా తండ్రి రాజు\nఅయిన కారణం చేతగదా నరకాన్ని కోరి\nతెచ్చుకునే పనులు చేస్తున్నాడు. నేను ఒక\nప్పుడు ఇరవై ఏళ్ళు రాజుగా ఉన్నందువల్ల\nఎనభైవేల ఏళ్ళు ఉష్ణద నరకం అనుభవించాను.\nమళ్ళీ నేనీ దొంగల వంశంలో జన్మించానేమిటి?\nతాను దొంగ అన్నది తెలియక నా తండ్రి నలు\nగురు దొంగలకు అతి క్రూరమైన శిక్షలు విధిం\nచాడు. భవిష్యత్తులోనేను కూడా రాజునయ్యా\nనంటే మళ్ళీ నాకు నరకప్రాప్తి తప్పదు!”\nఅనుకున్నాడు.\n\nఅది మొదలు అతనికి ఈ దొంగబతుకు\nతప్పించుకోవటం ఎలాగా అని విచారం\nపట్టుకున్నది. అతని బంగారు శరీరం వాడినట్ట\nయిపోయింది. అప్పుడతనికి ఒకనాడు తన\n\nపూర్వజన్మ తాలూకు తల్లి కనిపించి,\n“భయపడకు నాయనా, ఈ పాపపు జీవితం\nనుంచి తప్పించుకోవాలంటే, చెవిటివాడి\nలాగా, మూగవాడి లాగా, కాళ్ళు లేనివాడి\nలాగా, మతి లేని వాడి లాగా నటించు!\"\nఅని హెచ్చరించింది. తేమియుడు అలాగే\nచేయ నిశ్చయించాడు.\n\nరాజుగారి ఆజ్ఞప్రకారం బోధిసత్వుడున్న\nచోటనే మిగిలిన అయిదువందల మంది\nపిల్లలనూ ఉంచారు. వారంతా ఆకలి కాగానే\nపాలకోసం ఏడవసాగారు. కానీ, వారందరిలో\nబోధిసత్వుడు ఒక్కడే ఏడవలేదు: “ఆ లోకంలో\nనరకం అనుభవించటం కన్నా ఆకలికి మాడి\nచావటం నయం,\" అనుకున్నాడు.\n\nదాదులు వెళ్ళి రాజకుమారుడు పాల\nకోసం ఏడవటం లేదని రాణితో చెప్పారు.\nఆమె ఆ సంగతి రాజుతో అన్నది. రాజు బ్రాహ్మ\nణులను పిలిపించి సలహా అడిగాడు.\n\n“పిల్లవాడు పాల కోసం ఏడవనవసరం\nలేదు. సరి అయిన వేళకు పాలిస్తే గుటగుటా\nతాగేస్తాడు,” అన్నారు బ్రాహ్మణులు. దాదులు\nఅలాగే చేస్తూ వచ్చారు. కాని పరీక్షకు గాను\nవారు ఒక్కో0 సారి పాలు ఇవ్వటం మానేస్తే పిల్ల\nవాడు ఏడిచేవాడు కాదు. ఇది వారికి ఆశ్చర్యం\nకలిగించింది. అదీ కాక, మిగిలిన పిల్లల్లా\nఅతను చేతులూ, కాళ్ళూ కదిలించి ఆడుకో\nలేదు, కేరింతలు కొట్టలేదు. అతని గొంతు\nనుంచి ఏ చప్పుడూ లేదు. చిటికెలు వేస్తే\nవిననట్టుగా కనబడే వాడు. దీనికి కారణ\nమేమిటో ఎవరూ తెలుసుకోలేకపోయారు.\n\nఈ విధంగా ఒక ఏడాది గడిచింది. ఒక\nనాడు దాదులు మిఠాయి తెచ్చి పిల్లలందరి\nమధ్యా పెట్టి, “తినండి!” అని చాటుకు\nవెళ్ళి ఏం జరుగుతుందో చూడసాగారు.\nమిగిలిన పిల్లలందరూ ఎగబడి మిఠాయి\nతిన్నారు. ఒకరి చేతిలోది ఒకరు లాక్కున్నారు.\nతేమియుడు మాత్రం కొంచెం కూడా ఆసక్తి\nకనబరచలేదు. ఇది చూసి రాణి గుండె చెరు\nవైపోయింది. ఆమె మిఠాయి తెచ్చి, “తిను,\nతండ్రీ!” అని తన చేత్తో అతని నోట పెట్టింది.\n\nఅయిదేళ్ళు గడిచాయి. అయిదేళ్ళు\nనిండిన పిల్లలకు నిప్పు భయం తెలుస్తుంది.\nనిప్పు చూసి తేమియుడు భయపడతాడేమో\nచూస్తామని రాజుగారు పిల్లల కోసం ఒక పెద్ద\nపాకవేయించి, దానిపైన తాటాకులు వేయిం\nచారు. అందులో పిల్లలందర్నీ ఉంచారు.\n\nతరవాత ఆ పాకకు నిప్పు అంటించారు. నిప్పు\nచూడగానే మిగిలిన అయిదు వందల మంది\nపిల్లలూ భయపడి పారిపోయారు. తేమి\nయుడు మాత్రం, “నరకంలో మగ్గటం కన్న\nఈ మంటలలో చావటమేనయం,\" అనుకుని\nనిర్లిప్తుడుగా ఉండిపోయాడు. మంటలు\nఅతనిదాకా వచ్చే సమయానికి అతన్ని ఎవరో\nఎత్తుకుని ఇవతలికి రావలిసి వచ్చింది.\n\nతేమియుడు ఏడేళ్ళవాడయ్యాడు. కొన్ని\nతాచుపాములకు కోరలు పీకేసి, మూతులు\nకుట్టి పిల్లలందరూ ఉన్న చోట వదిలారు.\nమిగిలిన పిల్లలందరూ బెదిరి పారిపోయారు\nగాని, తేమియుడు కూచున్న చోటి నుంచి\nకదలలేదు. పాములు అతని శరీరం నిండా\nపాకాయి, అతని నెత్తిన పడగలు విప్పి\nపట్టాయి. అయినా అతను చలించలేదు.\n\nఅతని కాళ్ళలో ఏ లోపమూ లేదు. చెవులూ,\nనోరూ కూడా ఉండవలసినట్టుగానే ఉన్నాయి.\nఅతను ఎందుకు కదలడో, ఎందుకు మాట్లా\nడడో, ఎందుకు వినడో ఎవరూ ఊహించలేక\nపోయారు. పిల్లల వినోదం కోసం నాటకాలా\nడారు. వినోదం చూసి మిగిలిన పిల్లలందరూ\nనవ్వారు గాని తేమియుడు నవ్వలేదు. ఒకడు\nకత్తితో నృత్యం చేస్తూ, “ఏడీ ఆ రాజకుమా\nరుడు? వాణ్ణి శిరశ్ఛేదం చేస్తాను!\" అంటూ\nకత్తిచాచి తేమియుడి మీదికి భయంకరంగా\nవచ్చాడు. మిగిలిన పిల్లలు కెవ్వున అరిచి\nపారిపోయారు, కాని తేమియుడు కాస్త కూడా\nచలించలేదు. నృత్యగాడు తన నటన చాలించి\nఅక్కడి నుంచి వెళ్ళిపోయాడు.\n\nఈ విధంగా అతనిలో చైతన్యం కలిగించ\nటానికి ఎన్నో చేశారు. అతని చుట్టూ అకస్మా\nత్తుగా శంఖాలు ఊదారు; అదేపనిగా డప్పులు\nవాయించారు; అతని శరీరానికి బెల్లపు నీరు\nపట్టించి మీద ఈగలు వాలి బాధ పెట్టేటట్టు\nచేశారు; అనేక రోజులపాటు పళ్ళు తోమక,\nనీళ్ళు పొయ్యక ఉంచారు; అతని శరీరం\nనుంచి దుర్గంధం పుట్టింది; అప్పుడు అందరూ\nఅతన్ని హేళన చేస్తూ, “ఏమిటిది? లేచి వెళ్ళి\nనీళ్ళు పోసుకోరాదా? శుభ్రంగా ఉండాలన్న\nజ్ఞానం కూడా లేదూ?” అన్నారు. ఆఖరుకు\nఅతని మంచం కింద మంటలు పెట్టారు.\n\nఆ మంటలకు అతని శరీరం బొబ్బలెక్క\nసాగింది. “ఆ మంటలకంటే ఈ మంటలే\nనయం,\"అనుకుని తేమియుడుఏమాత్రమూ\nచలించలేదు.\n\nఅతను చలించకపోయినా, లేకలేక కన్న\nఅతని తల్లిదండ్రులు చలించారు. వారి కడుపు\nతరుక్కుపోయింది. వారీ పరీక్షలన్నీ కట్టిపె\nట్టించి, కొడుకు వద్దకు వెళ్ళి ప్రాథేయపడ్డారు.\n“నాయనా, నీలో ఏ అవలక్షణమూ లేదు,\nమాకు తెలుసు! ఎన్నో నోములు నోచి నిన్ను\nకన్నాం. నువ్విలా మన్నుదిన్న పాములాగా\nపడి ఉండటం మాకు అవమానంగా ఉంది!\nలేచి మామూలు మనిషిలాగా తిరుగు,\nనాయనా!\" అని ఎన్నోసార్లు వేడుకున్నారు.\nఅయినా లాభం లేకపోయింది.\n\nతేమియుడికి పదహారేళ్ళు నిండాయి.\n“ఎంత కాళ్ళు లేనివాడైనా, మూగవాడైనా,\nచెవిటివాడైనా, యుక్తవయసు వచ్చాక ప్రేమ\nఅన్నది కలగకుండా ఉండదు. అందుచేత\nమనవాణ్ణి ఆకర్షించటానికి నాట్యగత్తెలను\nనియోగిస్తాను. వారందరూ వాడి చుట్టూ\nఆడుతూ, నృత్యం చేస్తూ ఉంటే, ఒకతె\nఅయినా వాడి మనస్సును ఆకర్షించవచ్చు.\nఅలా ఆకర్షించినదాన్ని వాడికి పట్టపు రాణిగా\nచేస్తాను!\" అన్నాడు రాజు.\n\nతేమియుడికి పన్నీట స్నానం చేయించి,\nమంచి బట్టలు ధరింపజేసి, ఇంద్రభవనం\nలాంటి భవనంలో-హంసతూలికా తల్పం\nమీద కూర్చోబెట్టారు. ఆ భవనం నిండా పూలు,\nఅత్తరువులూ, సాంబ్రాణీ, పానీయాలూ\nఅమర్చారు. అక్కడికి అనేక మంది నృత్యం\nచేసే యువతులు వచ్చారు. వారు తమ\nఆటలతోనూ, పాటలతోనూ, రాజకుమారుణ్ణి\nరంజింపజేయటానికి విశ్వప్రయత్నాలు\nచేశారు. కాని అతను ఆ నృత్యం చేసే యువ\nతుల గాలి సోకితే ఏమవుతుందోనని ఊపిరి\nకూడా పీల్చక కొయ్యలాగా అయిపోయాడు.\n\nచివరకా యువతులు ప్రాణం విసిగి రాజు\nగారి వద్దకు వెళ్ళి, \"మీ కుమారుడు మనిషి\nకాడు, రాక్షసుడైవుండాలి. మేము నాట్యం\nచేస్తూ దగ్గిరికి పోతే నిలువునా కొయ్యబారి\nపోయాడు!\" అని చెప్పారు.\n\nఈ విధంగా పదహారేళ్ళపాటు సాగించిన\nప్రతి పరీక్షా బూడిదలోపోసిన పన్నీరయిపో\nయింది. తేమియుడి రహస్యమేమిటో ఎవరికీ\nతెలియలేదు. -[ముగింపు వచ్చే సంచికలో]",
            "book_page_end": 27,
            "story_id": "2009_06_05",
            "raw_genre_backup": "జాతక కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "మహిమగల నశ్యం",
            "book_page_start": 28,
            "pdf_page_start": 28,
            "pdf_page_end": 30,
            "author": "చందమామ బృందం",
            "genre": "జానపద కథ",
            "moral": "తొందరపాటు పనికిరాదు. ఆపదలో ధైర్యంగా ఆలోచించి పరిష్కార మార్గాన్ని కనుగొనాలి.",
            "keywords": [
                "ఖలీఫా",
                "మాంత్రికుడు",
                "నశ్యం",
                "పక్షిరూపం",
                "ద్రోహం"
            ],
            "characters": [
                "ఖలీఫా",
                "వజీరు",
                "ఉమర్ (తమ్ముడు)",
                "ఖాదర్ (మాంత్రికుడు)",
                "యువరాణి"
            ],
            "locations": [
                "బాగ్దాద్ మహానగరం",
                "అడవి",
                "రాజభవనం"
            ],
            "content": "ఒకానొకప్పుడు సంపన్నమైన బాగ్దాద్ మహానగ\nరాన్ని వివేకవంతుడైన ఖలీఫా పరిపాలించేవాడు.\nవిశ్వాసపాత్రుడైన వజీరుతో కలిసి ఖలీఫా తరచూ\nమారువేషంలో సంచరిస్తూ పరిస్థితులను ప్రత్యక్షంగా\nచూసి తెలుసుకుని తగిన చర్యలు చేపట్టేవాడు.\n\nఅలా ఖలీఫా, వజీరు ఒకసారి మారువేషాల్లో నగర\nవీధుల్లో సంచరిస్తూండగా ఒక వృద్ధుడు వాళ్ళను\nసమీపించి, అందమైన ఒక నశ్యం డబ్బీని చూపాడు.\n“సునిశితమైన నగిషీ పనులతో ఉన్న అద్భుత\nమైన ఈ నశ్యం డబ్బీని కేవలం ఒక్క బంగారు\n\nనాణేనికే ఇస్తాను,\" అన్నాడతడు. ఖలీఫా రెండు\nబంగారు నాణేలిచ్చి దానిని కొనుక్కున్నాడు.\n\nమరి కొంతసేపటికి ఖలీఫా, వజీరు ఒక కొలను\nగట్టున కూర్చున్నారు. ఖలీఫా, “ఇందులో నశ్యం\nఉందేమో చూద్దాం,\" అంటూ నశ్యం డబ్బీని తెరిచి\nచూసి, “ఏమిటీ?\" అని ఆశ్చర్యపోయాడు. వజీరు\nఏముందోనని మెడ ముందుకు సాచి దాన్ని పరిశీల\nనగా చూశాడు. అందులో నశ్యంతో పాటు ఒక\nపత్రం కూడా కనిపించింది. అందులో “చిటికెడు\nనశ్యం పీలిస్తే ఎగిరే రెక్కలు! మళ్ళీ చేతులు\nకావాలా? కసాలవాయిర్!\" అని రాసి ఉంది!\n\n\"ఇది మహత్తుగల నశ్యం! కొంచెం పీల్చి ఆకా\nశంలో విహరించి వద్దాం వజీర్,\" అన్నాడు ఖలీఫా\nఉత్సాహంగా.\n\n“ఒకవేళ ఆ మంత్రం పనిచేయలేదంటే,”\nఅంటూ వజీరు అనుమానం వ్యక్తం చేశాడు.\n\nఅయితే, సాహసప్రియుడైన ఖలీఫా, “ప్రతిదాన్నీ\nఅనుమానించకూడదు. ఆ సమస్యను అప్పుడు\nచూసుకుందాం,\" అంటూ వజీరుతో కలిసి కొద్దిగా\nనశ్యం పీల్చాడు. మరు క్షణమే ఇద్దరూ కొంగలుగా\nమారి ఆకాశానికి ఎగిరి నగరమంతా కలయతిరిగారు.\nసాయంకాలమయ్యేసరికి మానవరూపాలు పొంది\nరాజభవనానికి తిరిగి పోవాలనుకున్నారు. ఖలీఫా\nగొంతెత్తి, “కసాలవాయిర్!\" అని చెప్పాడు. వాళ్ళ\nరూపాలలో ఎలాంటి మార్పూ రాలేదు. ఖలీఫా\nమళ్ళీ, “కసాలవాయిర్!\" అన్నాడు. అయినా\nఏమీ జరగలేదు. ఖలీఫా విచారంతో వజీరు కేసి\nచూశాడు. “నేను అప్పుడే చెప్పాను కదా!\" అన\nబోయి ఆగి రాజాజ్ఞ కదా అనుకుని, “కసాలవాయిర్!\n\nకసాలవాయిర్!\" అని అలిసిపోయేదాకా అరిచాడు.\nఅయినా ఎలాంటి ఫలితమూ కనిపించలేదు.\n\n“మన శత్రువెవరో దీనిని మన మీద ప్రయోగించి\nనట్టుంది, సందేహం లేదు,” అన్నాడు వజీరు.\nఆకలెత్తడంతో మంచి భోజనం చెయ్యాలనుకున్నారు\nగాని కొంగల రూపాలలో ఉన్నారు గనక, కొలనులో\nదొరికిన చేపలు, నత్తలు, కప్పలు మొదలైన వాటి\nతోనే సరిపెట్టుకోక తప్పలేదు!\n\nమరునాడు తెల్లవారగానే రెండు కొంగలూ రాజ\nభవనం వద్దకు వెళ్ళాయి. కొన్ని వాహనాలు రాజ\nభవనం కేసి వస్తూ కనిపించాయి. వాటి ముందు\nఖలీఫా తమ్ముడు ఉమర్ ఉన్నాడు. చాలా కాలంగా\nసింహాసనాన్ని ఆక్రమించాలని అతడు కుట్రపన్ను\nతూండడం ఖలీఫాకు జ్ఞాపకం వచ్చింది. ఖలీఫా,\n“ద్వారాలు తెరవకండి! వాణ్ణి లోపలికి రానివ్వ\nకండి!” అని అరిచాడుగాని, అవి కొంగ నోటి నుంచి\nకీచు కీచు మనే అరుపులుగా మాత్రమే వినిపిం\nచాయి. “ఆహా, కొంగలు సైతం నాకు స్వాగతం పలుకు\nతున్నాయి!\" అంటూ గట్టిగా నవ్వాడు ఉమర్.\n\nకొంగరూపంలోని ఖలీఫా ఏమీ చేయలేక\nమౌనంగా ఉండిపోయాడు. “రండి, ప్రభూ! దూరంగా\nవెళ్ళి ఈ సంకటస్థితి నుంచి బయటపడే మార్గం\nఆలోచిద్దాం,\" అన్నాడు వజీరు వినయంగా.\n\nరెండు కొంగలూ ఎగిరివెళ్ళి అడవిని చేరాయి.\nఅక్కడొక వడ్రంగిపిట్ట ఏడుస్తూండడం గమనించి\nకొంగలు దాని దుఃఖకారణం ఏమిటని అడిగాయి.\n“నాదో విషాదగాథ... నిజానికి నేనొక యువరాణిని.\nపరమదుర్మార్గుడైన ఖాదర్ అనే మాంత్రికుడు\nనన్ను ఇలా వడ్రంగిపిట్టగా మార్చేశాడు. నన్ను\nపెళ్ళాడమని మనిషి ఎవరైనా అడిగితే తప్ప నాకీ\nరూపం నుంచి విముక్తి లేదు,” అంటూ తన గోడు\nవెళ్ళబోసుకున్నది వడ్రంగిపిట్ట.\n\nఖలీఫా కొన్ని క్షణాలు ఆలోచించి, \"ఆ మాంత్రి\n\nకుడి గురించిన వివరాలు నీకేమైనా తెలుసా?”\nఅని అడిగాడు.\n\n“ఇక్కడికి సమీపంలోని సమతల ప్రదేశంలో\nవాడు మరికొందరు మాంత్రికులతో తరచూ రహస్య\nసమావేశం జరుపుతాడన్న విషయం మాత్రమే\nతెలుసు,” అన్నది వడ్రంగిపిట్ట.\n\nవెంటనే రెండు కొంగలూ ఎగిరివెళ్ళి సమతల\nప్రదేశం చేరుకుని ఒక పొద చాటున నక్కి కూర్చు\nన్నాయి. చంద్రోదయం కాగానే, ముగ్గురు మాంత్రి\nకులు అక్కడికి వచ్చి అగ్ని రగిలించారు. అగ్ని\nజ్వాలలు ఎగిసి పడుతూండగా మరో మాంత్రికుడు\nఅక్కడికి రాగానే, తక్కిన ముగ్గురూ వంగి సలాం\nచేస్తూ, \"మహామాంత్రికులు ఖాదర్కు అభివా\nదాలు!\" అన్నారు.\n\nతనకు నశ్యం డబ్బీని అంటగట్టిన వ్యక్తి ఖాదర్\nఅని గ్రహించడంతో ఖలీఫా ఆశ్చర్యపోయాడు.\nమరికొంతసేపటికి తన సోదరుడు ఉమర్ విజయ\n\nదరహాసంతో అక్కడికి రావడం చూసి ఖలీఫా మరింత\nఆశ్చర్యానికి లోనయ్యాడు. అతడు నాణేలు నిండిన\nపట్టుసంచీని మాంత్రికుడికి అందించి, “శభాష్!\nబహు చక్కగా చేశావ్ ఖాదర్! మా అన్నయ్య అడ్డు\nఎలా తొలగించావు?\" అని అడిగాడు ఉమర్.\n\n“అది చాలా సులభం ప్రభూ! ఆయనకో నశ్యం\nడబ్బీని అమ్మాను. మంత్రంలో ఒకే ఒక్క అక్షరం\nమార్చివేశాను. ఇక మీ అన్నకు విముక్తి అంటూ\nఉండదు. పత్రంలో 'కలాసవాయిర్' అనడానికి\nబదులు 'కసాలవాయిర్' అని రాశాను. అంతే!\"\nఅన్నాడు గర్వంగా.\n\nమరుక్షణమే రెండు కొంగలూ ఉమర్, ఖాదర్ల\nమీద ముక్కుతో, గోళ్ళతో రక్కుతూ దాడి చేశాయి.\n“పరిగెత్తండి! వాళ్ళే వచ్చినట్టుంది!” అని\nఅరుస్తూ ఖాదర్ వాటి బారి నుంచి తప్పించుకుని\nపారిపోయాడు. కొంగలు రెండూ ఎగిరివెళ్ళి వడ్రంగి\nపిట్ట ఉన్న చెట్టు దగ్గర వాలాయి. కొంగ రూపంలోని\nఖలీఫా, “కలాసవాయిర్!\" అని మూడుసార్లు\n\nచెప్పడంతో ఇద్దరికీ మునుపటి మానవరూపాలు\nవచ్చేశాయి.\n\nఆశ్చర్యంతో చూస్తున్న వడ్రంగిపిట్టతో ఖలీఫా,\n“యువరాణీ, నీకు సమ్మతమైతే నన్ను వివాహమాడి\nగౌరవించు!\" అన్నాడు.\n\nమరుక్షణమే వడ్రంగి పిట్ట అందాల యువ\nరాణిగా మారిపోయింది. తనలాగే కొన్ని రోజులు\nపక్షి జీవితం గడిపిన ఖలీఫాతో చక్కని జోడు కుది\nరింది కదా అని యువరాణి మనసు ఆనందంతో\nఉప్పొంగింది.\n\nమరునాడు తెల్లవారగానే సమీప గ్రామంలో\nగుర్రాలను తీసుకుని ఖలీఫా, వజీరు బాగ్దాద్ చేరారు.\nతమ ప్రియతమ పాలకుడికి నగర ప్రజలు ఆనందో\nత్సాహాలతో స్వాగతం పలికారు. ఖలీఫా రాజభవ\nనాన్ని సమీపించి ఎదురుపడ్డ ఉమర్ను చూడగానే,\n\"ఆ దుర్మార్గుణ్ణి పట్టి బంధించండి,\" అని భటు\nలను ఆజ్ఞాపించాడు.\n\n“అన్నయ్యా, క్షమించు! ప్రాణభిక్ష పెట్టు,”\nఅంటూ ప్రాథేయపడ్డాడు ఉమర్.\n\n“నువ్వు చేసిన ద్రోహానికి శిరశ్ఛేదమే తగిన\nశిక్ష. అయినా తోబుట్టువుకదా అని రాజ్య బహి\nష్కారం విధిస్తున్నాను. భూమి చివరకు నిన్ను ఓడలో\nతీసుకువెళ్ళి వదలమంటాను. దారి పొడవునా నీకు\nకప్పలు, నత్తలు, పీతలు మాత్రమే ఆహారం!\"\nఅన్నాడు ఖలీఫా గంభీరంగా.\n\nఆ తరవాత ఖలీఫా యువరాణిని పెళ్ళాడి,\nవజీరు సలహాలు తీసుకుంటూ చిరకాలం చక్కని\nపాలన జరిపాడు. మునుపటి కన్నా ఖలీఫా ఇప్పుడు\nప్రజల బాగోగులను ఎప్పటికప్పుడు తెలుసుకుని\nవాటికి సత్వర పరిష్కారాలు సూచించడం ప్రజలకు\nఆశ్చర్యానందాలు కలిగించాయి. మధ్యాహ్నానికి\nపైన రోజూ రెండు కొంగలు ఆకాశంలో తిరగడం\nవాళ్ళెప్పుడూ గమనించలేదు!",
            "book_page_end": 30,
            "story_id": "2009_06_06",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "తదనంతరం (అనునిర్వ)",
            "book_page_start": 36,
            "pdf_page_start": 36,
            "pdf_page_end": 40,
            "author": "సామ్యా రాజేంద్రన్",
            "genre": "సైన్స్ ఫిక్షన్/సీరియల్",
            "moral": "వర్తమానంలో మనం చేస్తున్న విధ్వంసం భవిష్యత్తులో మన జాతిని అంతం చేస్తుంది.",
            "keywords": [
                "అనునిర్వ",
                "డోడో",
                "కాలప్రయాణం",
                "మానవజాతి",
                "అంతరించిపోయిన ప్రాణులు"
            ],
            "characters": [
                "లెమన్",
                "ఓమెన్",
                "వక్త (కుర్రాడు)",
                "పోర్టర్"
            ],
            "locations": [
                "రైలు",
                "అనునిర్వ భూమి",
                "ముంబై",
                "అరేబియా సముద్రం"
            ],
            "content": "నా ఎదుట కూర్చున్న పాపాయికి పట్టుమని\nఐదేళ్ళుండవు. అయినా జీవితంలో ఢక్కాము\nక్కీలు తిన్న వ్యక్తిలా కనిపిస్తోంది. చాలీచాలని\nబిగువైన గౌను వేసుకుని దాంట్లో ఇమడలేక\nతెగ అవస్థ పడుతున్నట్టున్నది. పక్కనే కూర్చున్న\nఆమె అక్కయ్యకు పదేళ్ళుంటాయి. పుల్లటి\nనిమ్మతొనను చప్పరిస్తున్నట్టు పెదవులు బిగబట్టి\nకూర్చుంది. పక్క సీట్లన్నీ ఖాళీగా ఉన్నాయి.\n\nనేను నా జీవితంలో ఒంటరిగా చేస్తూన్న\nమొట్టమొదటి రైలు ప్రయాణం ఇది. పది\nనిమిషాలకోసారి ఏం చేస్తున్నావని అడిగే పెద్దలు\nలేరు. రైలులో అమ్మడానికి వచ్చే తినుబండా\nరాలను ఒక్కటీ వదిలిపెట్టకూడదు. పదిహేనేళ్ళు\nకుర్రాడిని కదా! వేరుశనక్కాయలు, సమోసాలు\nఒకటేమిటి? ఏవి కావాలంటే అవి హాయిగా\nకొనుక్కుని తినాలి!\n\nచిప్స్ పాకెట్ తీసి తినడం మొదలుపెట్టాను.\nపెద్దమ్మాయి కాస్త ఆసక్తి చూపుతున్నట్టనిపిం\nచింది. \"కావాలా?\" అని అడిగాను.\n\n“వద్దు,\" అందామె.\n\n“ఎక్కడ దిగుతారేంటి?” అని అడిగాను.\n\n“తెలియదు.\"\n\n“మీ చెల్లెలెందుకు అంత దిగాలుగా\nఉంటోంది?”\n\n“ఆమెనే అడుగు.”\n\nనేను ఆ పాపాయికేసి తిరిగి వీలైనంత చిన్న\nపాపాయి గొంతును అనుకరిస్తూ, \"చిప్స్\nకావాలా?\" అని అడిగాను. ఆమె ముఖం\nమరింత బిర్రబిగుసుకు పోయిందే తప్ప అసలు\nనా వైపు చూడనైనా లేడు.\n\n\"మీ తల్లితండ్రులెక్కడ?\" అని అడిగాను.\n\n\"ఇక్కడ లేరు,\" అన్నది మిస్ లెమన్.\n\n“మీ చెల్లెలు ఓమెన్ లో నటించొచ్చు. పాత్రకు\nసరిగ్గా సరిపోతుంది,\" అన్నా\nన్నేను నవ్వుతూ.\n\nలేమన్, ఓమెన్ ఇద్దరూ\nనన్ను కొరకొరా చూడ్డంతో ఇక\nవాళ్ళ జోలికి పోకూడదను\nకున్నాను. గాఢంగా నిట్టూర్చి\nనాతో తెచ్చుకున్న 'హ్యారీపా\nటర్' పుస్తకంలో మునిగిపో\nయాను. ఈ పుస్తకం నేను\nవెయ్యిసార్లు చదివాను.అయినా\n\nకొన్ని భాగాలు మళ్ళీ మళ్ళీ చదవాలనిపిస్తాయి.\nముఖ్యంగా క్విడ్డిట్చ్ గురించిన అధ్యాయాలు.\n\nలెమన్ కళ్ళు పుస్తకం అట్టను పరిశీలి\nస్తున్నట్టు గమనించాను గాని, దాన్ని నేన\nసలు పట్టించుకోలేదు.\n\n“హ్యారీపాటర్ చదువుతున్నావా?”\nఅని అడిగిందామె కాస్త కోపం నిండిన\nకంఠస్వరంతో.\n\n“అవును. నీకు మాట్లాడ్డం కూడా వచ్చా?\nచాలా సంతోషం!”\n\n“హ్యారీపాటర్ పుస్తకంలో అంత గొప్ప\nఏముంది?” అని అడిగిందా అమ్యాయి.\n\n“నువ్వు దాన్ని చదివావా?”\n\n“సగం చదివాను. అప్పటికే విసుగనిపిం\nచింది. కొత్తేమీ లేదు,” అందామె.\n\n“విసుగా? బహుశా కథ నీకు అర్థమై\nఉండదు. అది చాలా పెద్దది. పిల్లలు ఆ విష\nయాలన్నీ అర్థం చేసుకోవడం కష్టమనుకుం\n...\n\n“నా వయసు మూడువందలా నలభైరెండు\nసంవత్సరాలు, తెలుసుకో,” అందామె కీచు\nమనే కంఠస్వరంతో.\n\nఆ మాటకు ఉలిక్కి పడ్డాను. నోరు వెళ్ళ\nబెట్టాను. ఈ పిల్లపిచ్చిదైఉంటుందనుకున్నాను.\n“నీకు పదేళ్ళుంటాయి. అర్థం పర్థం లేని అబ\nద్ధాలు ఆపు!” అన్నాను.\n\n“నాయనా, నా వయసు మూడువందలా\nనలభైరెండు సంవత్సరాలు. అది నా భర్త. ఆయన\nవయసు మూడువందలా ఇరవై యేడేళ్ళు,”\nఅని చెప్పిందామె ఓమెన్కేసి చేయి చూపుతూ.\n\n“మరి మీ భర్త ఎందుకు గౌను వేసుకు\nన్నాడు?” అని రెట్టించాను.\n\n“వేసుకోవలసిన నిర్బంధం. టైమ్ లేదు.\nఓడబయలుదేరుతోంది. అక్కడికి చేరుకోవాలంటే\nఆ సమయానికి అందుబాటులో ఉన్న డ్రస్\nఅదొక్కటే!\" అందామె.\n\n“అందుకేనా ఆయనగారు. మరీ అంత\nకోపంగా ఉన్నాడు? ఇప్పుడు కదా అర్థమ\nయింది,\" అంటూ నవ్వాన్నేను.\n\nఅయినా ఆమె మాత్రం అతీతమైన ఊహ\nలతో నన్ను వినోదపరచడానికి ఉపక్రమిస్తోంది.\n“సరే, మీరిద్దరూ ఇప్పుడు ఎక్కడికి వెళు\nతున్నట్టు?”\n\n“ఇంటికే. తెల్లవారేసరికి చేరుకుంటాం,”\nఅందామె.\n\n“మీరెక్కడ ఉంటున్నారు?” అని అడిగాను\nఆత్రుతగా.\n\n“అనునిర్వ - అంతరించిపోయిన ప్రాణుల\nభూమిలో,” అందామె.\n\nనేను బిగ్గరగా నవ్వి, “మీరు మామూలు\n\nమనుషులు కారు. మరి, అంతరించిపోయిన\nమహానుభావులు. ఇప్పుడు నా ఎదుట ఎలా\nకూర్చుని ఉన్నారు?” అని అడిగాను.\n\n“మేము మానవులకు అంతరించిపోయాం;\nఆ ‘ఒక్కరి’కి కాదు. మమ్మల్ని మానవ రూపాలతో\nమీరు చూడలేనంత మాత్రాన మేము సజీవంగా\nలేమని అర్థం కాదు కదా!”\n\n“మరి ఏ రకమైన అంతరించిపోయిన ప్రాణి\nనువ్వు? డైనోజారు కాదు కదా?”\n\n“డైనోజార్లు కంపు కొడతాయి. నేను డోడో!\"\nఅన్నది లెమన్ చాలా గొప్పగా.\n\n“డోడోల్లా మరణించిన వారా?” అన్నాను\n\nమనసులో గొణుక్కుంటున్నట్టు.\n\n“ఆ వెటకారపు ఉపమానమే వద్దంటు\nన్నాను,\" అందామె.\n\n“సరే, మిస్టర్ డోడో ఎందుకు మాట్లాడ్డం\nలేదు? పన్ను నొప్పా? మరింకేమైనా బాధా?”\n\n“డొడోలకు పళ్ళుండవు నాయనా!\" అన్నది\nఓమెన్ స్పష్టమైన మగగొంతుకతో.\n\nదిగ్భ్రాంతి చెందాను. అంత వరకు లెమన్\nకాస్త పిచ్చిదైనా మంచి ఊహాశక్తి గల అమ్మాయి\nఅనుకున్నాను. అయితే, ఇప్పుడు ఏ ఒక్కటీ\nఅంతుబట్టడం లేదు!\n\nనా ముఖ కవళికలను పసిగట్టగానే ఓమెన్\nముఖంలో నవ్వు చిగురించింది. “నీకు ఆశ్చర్యంగా\nఉంది కదూ? మామూలుగా వర్తమా\nనంలోని మనుషులతోమేము మాట్లాడం.\nఅయితే కాచుక్కూచోవడం విసుగని\nదించింది...\"\n\n“అది మంచి ఆలోచన అని రూఢిగా\nచెప్పలేను...” అంటూ లెమన్ ఏదో\nచెప్పడం ప్రారంభించడంతో, రైలు\nప్లాట్ఫారం వదిలి కదిలింది. “ఫరవా\nలేదులే. కుర్రాడు ఆసక్తి చూపుతు\nన్నాడు. నాకూ చెప్పాలనే ఉంది,” అన్నాడు\nఓమెన్.\n\nఎలాంటి అభ్యంతరం చెప్పకుండా అతడు\nచెప్పేవి వినాలనుకున్నాను.\n\n“అనునిర్వ అంతరించిపోయిన ప్రాణుల\nరూపాలన్నీ చేరుకునే భూమి. మేము వర్త\nమానం నుంచి భూతకాలానికి వెళ్ళిపోతాం.\nఅయితే, భూతకాలం అన్నది మీరు విశ్వ\nసించేట్టు మరణించినది కాదు.”\n\n“వర్తమానంలో బతకడానికి చోటూ,\nఆహారం లభించనప్పుడు ఆ ప్రాణులు\nఅందరికీ అన్నివేళలా కావలసినంత లభించే\nభూతకాలంలోకి చేరుకుంటాయి,” అంటూ\nదగ్గిన అతడు మళ్ళీ, “ఒక్కొక్కసారి, ప్రాణులు\nక్రమక్రమంగా అక్కడికి చేరుకుంటాయి\nనాలాగా. కొందరు పోర్చుగీసులకు ఆకలి కావ\nడంతో, ఈమె భూతకాలంలోకి చేరుకున్నది.\nనేను 168 1లో చేరాను. నేనే అలా వచ్చిన చిట్ట\nచివరి డోడోను,” అని ఆగాడు.\n\n“కొన్ని సందర్భాల్లో కొన్ని ప్రాణుల గుంపులు\nఒక్కసారిగా చేరుతూంటాయి. డైనోజార్లు అలాగే\nవచ్చిపడ్డాయి. ఏం జరిగిందో, ఎలాంటి దెబ్బకు\nవచ్చిపడ్డామన్న విషయాలు వాటికే తెలియవు?\"\nఅన్నది లెమన్.\n\n“మరణించిన ప్రాణులన్నీ గతంలోకి కొట్టు\nకుపోకుండా అక్కడికెందుకు వస్తాయన్నదే\nఅర్థంకాలేదు,” అని అడిగాన్నేను.\n\n“ఎందుకంటే మరణం అన్నది అంతరించి\nపోవడం కన్నా భిన్నమైనది. వర్తమానంలో మరీ\nమరీ తక్కువ మందే మిగిలి ఉన్నారు. అందువల్ల\nమళ్ళీ జీవించడానికి ప్రయత్నించడంలో అర్థం\nలేదు గనక, మేము చనిపోయిన వాటి నుంచి\nతిరిగి రాలేకుండా ఉండి పోతున్నాం,\" అని\n\nవివరించింది ఓమెన్.\n\n“అక్కడ మీరు ఎంత మంది... ఎంత\nమంది ఉన్నారేంటి?” అని అడిగాను నేను.\n\n“లెక్కకు మిక్కిలిగా ఉన్నాం. ఇరవై ఒకటవ\nశతాబ్దంలో ఇప్పటికే ఎనిమిది ప్రాణులు ప్రవే\nశించాయి! గోల్డన్ టోడ్, బయీజీ డాల్ఫిన్,\nసైరీనియన్ ఐబెక్స్...” అంటూ ఓమెన్ ఒక్కొక్క\nవేలు విడుస్తూ లెక్కించాడు. “మరయితే\nమీరిప్పుడు రైలులో ఏం చేస్తున్నారు?” అని నిల\nదీశాను. ఒక్కటీ సవ్యంగా అంతుబట్టడం లేదు!\n\n“అలాగా... చెబుతాను...\" అంటూ సంకో\nచించిన లెమన్, “ఇది నీకు కాస్త దిగ్భ్రాంతి\nకలిగించవచ్చు. ఇప్పుడే మేము లెక్కించడం\nపూర్తి చేసుకుని, సేకరించిన లెక్కలను నివేదిం\nచడానికి అనునిర్వకు తిరిగి వెళుతున్నాం. అను\nనిర్వ నుంచి వెలుపలికి వచ్చేప్పుడల్లా మానవ\nరూపాలతోనే వస్తాం. లేకుంటే మమ్మల్ని బతక\nనివ్వరు. కాల్చేస్తారు. కొడతారు. బళ్ళకింద పడి\n\nపోవచ్చు. మేము రైలులో ముంబైకి చేరుకుని\nఅరేబియా సముద్రం నుంచి అనునిర్వ ఎక్స్ప్రెస్\nఆర్క్ పట్టుకుంటాం.\n\nఓమెన్ వేగంగా తల ఊపుతూ, \"అనునిర్వలో\nచాలినంత స్థలం ఉందా అని చూడడానికి ఆ\n‘ఒక్కరి’కి లెక్కలు వెంటనే కావాలట!\" అన్నాడు.\n\n“ఏ లెక్కలు?” అని అడిగాను నేను అయో\nమయంతో.\n\n“మనుషుల లెక్కలు. జాబితాలో తదనం\nతరం అంటే వరుసలో తరవాత ఉన్నది మీరే!”\nఅన్నది లెమన్ గంభీరంగా, \"అంటే, మనుషులు\nఅంతరించిపోతారనే కదా మీరు చెబుతున్నది?\"\nఅని అడిగాను దిగ్భ్రాంతితో.\n\n“అవును, నాన్నా! మీ జాతి భూమిని ఛిద్ర\nపరచింది. మీరు తప్పుకోలేదంటే, సకల ప్రాణులూ\nనాశనమైపోగలవు!”\n\n“సాధ్యపడదు. ఈ భూగోళం మీద అత్యంత\nశక్తివంతమైన జాతి మాది. మేము ఎన్నటికీ\n\nఅంతరించిపోము,” అని అరిచాను.\n\n“ఈ పొగరు కారణంగానే మీరు పెద్దమొత్తం\nచెల్లించవలసి వస్తోంది!” అన్నాడు ఓమెన్ దృఢ\nమైన కంఠస్వరంతో.\n\n\"బ్రహ్మాండ విచ్ఛిన్నం జరుగబోతోంది. రేపు\nనువ్వు నిద్రలేచేసరికి సూర్యుడి చుట్టూ ఎర్రటి\nవలయం చూస్తావు. పగలు గడిచే కొద్దీ అది\nవేడెక్కుతుంది. సూర్యాస్తమయంతో సర్వం\nపూర్తవుతుంది,” అన్నది లెమన్.\n\nలెమన్ కళ్ళల్లోకి సూటిగా చూశాను. అగ్ని\nవలయాలు కనిపించాయి. ఉన్నట్టుండి ప్రపంచం\nనా కళ్ళ ముందు ఈదుతున్నట్టు అనిపించింది.\nనిద్రముంచుకొచ్చింది. ఎంతసేపు నిద్రపోయానో\nతెలియదు. మరునాడు పోర్టర్ తట్టి లేపినప్పుడు\nమెలకువ వచ్చింది. చుట్టుపక్కల కలయచూ\nశాను. లెమన్, ఓమెన్ కనిపించలేదు. “వాళ్ళె\nక్కడ?” అని అడిగాను.\n\nపోర్టర్ వింతగా చూస్తూ, \"ముంబై వచ్చే\nసింది. దిగు. బాబూ!\" అన్నాడు.\n\n“లెమన్... ఓమెన్...” అని గొణుక్కున్నాను\nనాలో. అంతా కలగన్నానా?\n\nరైలు దిగాను. నన్ను తీసుకువెళ్ళడానికి\nస్టేషనుకు వచ్చిన తాతయ్యను చూడగానే ఆప్యా\nయంగా కౌగిలించుకున్నాను.\n\nవెలుపలికి వచ్చి తలెత్తి సూర్యుడి కేసి\nచూశాను. ప్రకాశిస్తున్న పసుపు గోళం సైక్లోప్స్\nకన్నులా నాకేసి చూసింది. అలిసిన నా కళ్ళ\nముందు అగ్నిగోళం అంచుల నుంచి మెల్లగా\nచిక్కటి ఎరుపు రంగు జాలువారడం ఆరంభ\nమయింది.\n\n-(ఇంకాఉంది)",
            "book_page_end": 40,
            "story_id": "2009_06_07",
            "raw_genre_backup": "సైన్స్ ఫిక్షన్/సీరియల్",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "పాతాళదుర్గం",
            "book_page_start": 41,
            "pdf_page_start": 41,
            "pdf_page_end": 46,
            "author": "చందమామ బృందం",
            "genre": "జానపద సీరియల్",
            "moral": "శత్రువులను తెలివిగా ఎదుర్కోవడానికి ధైర్యంతో పాటు వ్యూహం అవసరం.",
            "keywords": [
                "పాతాళదుర్గం",
                "రాక్షసబంట్లు",
                "విరూపుడు",
                "మొసలి మనుషులు",
                "సాహసం"
            ],
            "characters": [
                "ధూమకుడు",
                "సోమకుడు",
                "విరూపుడు",
                "మొసలి మనుషులు (కాలకలి రాక్షసుడి బంట్లు)"
            ],
            "locations": [
                "నది",
                "కీకారణ్యం",
                "కొండమలుపు"
            ],
            "content": "[విరూపుడి సహాయం వల్ల, ధూమకుడు గరుడపక్షి బారి నుంచి బతికి బయటపడ్డాడు.\nతరవాత వాళ్ళకు అరణ్యంలో వికృతాకారు డొకడు కనిపించాడు. అతడు చెప్పిన దారి వెంట\nకొంత దూరం వెళ్ళి, ధూమకుడూ అతడి మిత్రులూ నదిలో పడవనూ, దాని చుట్టూ\nఈదులాడే మొసళ్ళనూ చూశారు. సోమకుడు బాణంతో ఒక మొసలిని కొట్టాడు. -తరవాత]\n\nసోమకుడి బాణందెబ్బ తగిలిన మొసలి\nకీచుమని అరుస్తూ, నీళ్ళల్లో విలవిలా తన్ను\nకోసాగింది. ఆ తన్నుకోవటంలో పైన ధరించిన\nమొసలిచర్మపు తొడుగు పోయి ఒక మాన\nవాకారం బయట పడింది. అప్పటి వరకూ\nపడవ చుట్టూ ఈదుతున్న మొసళ్ళన్నీ ఒక్క\nసారిగా తమ పైతొడుగులను తొలగించివేసి,\nకేకలు పెడుతూ ఒడ్డుకు ఈదుకు రాసాగినై.\nఅవి మొసళ్ళు కావు; మొసళ్ళ లాగా వేషాలు\nధరించిన దృఢకాయులైన మనుషులు!\n\nసోమకుడు ఆ వింతచూసి ఆశ్యర్యపోతూ,\n“విరూపా, ఇది ఆశ్చర్యంగా లేదా? ఎవరీ\nమొసలి వేషాల మనుషులు? అసలు ఎవరిదీ\nపడవ?” అన్నాడు.\n\nధూమకుడు అతణ్ణిమెల్లగా మాట్లాడమని\nహెచ్చరించి, “చనిపోయే ముందు ఆ వికృ\nతాకారుడు చెప్పిన మాటలు అప్పుడే మరిచి\nపోయావా? వీళ్ళు కాలకలి రాక్షసుడి బంట్లు.\nపడవ దగ్గిరకెవరూ రాకుండా వుండేందుకు\nవాళ్ళు మొసళ్ళలా కపట నాటకం ఆడుతు\nన్నారు. వాళ్ళల్లో ఒకడి తల చితికేలా కొట్టి\nమనం చిక్కులో పడబోతున్నాం. చూడు,\nవాళ్ళంతా ఒడ్డెక్కి మనం వున్న చెట్ల కేసే\nపరీక్షగా చూస్తున్నారు,” అన్నాడు.\n\n“అవును, దొరా! బాణం వదలబోయే\nముందే నాకు వాళ్ళు మనుషులైవుంటారన్న\nఅనుమానం కలిగింది. కానీ నా హెచ్చరిక్కి\nముందే సోముదొర బాణం వదిలేశాడు,\"\nఅన్నాడు విరూపుడు.\n\nధూమకుడు ఓ క్షణకాలం వూరుకుని,\nఏదో ఒక గట్టి నిర్ణయానికి వచ్చినవాడిలా\nతలాడించి, “ఆ మొసలిగాళ్ళు బాణం వచ్చిన\nదిక్కు కనుక్కున్నారు గాని, మనం ఈ చెట్టు\nపైన దాగి వున్నట్టు గ్రహించ లేదు. వాళ్ళి\nక్కడికి వచ్చే లోపలే మనం చెట్టు దిగి, పొదల\nమాటున పడి, కొండ మలుపులో ఉన్న చెట్ల\nగుంపు చేరదాం,” అన్నాడు.\n\nమరుక్షణంలోనే ముగ్గురూ కొమ్మలూ\nరెమ్మలూ కదలకుండా అతి జాగ్రత్తగా కిందికి\n\nదీగి, కొంత దూరం పోయి, గుబురుగా ఉన్న\nపొదల వెనకభాగానికి చేరారు.\n\nఇంతలో మొసలిమనుషులు రెండు\nముఠాలుగా చీలారు. ఒక ముఠావాళ్ళు\nధూమకుడూ వాళ్ళు వదిలిన చెట్టు కేసి\nబయలుదేరారు. రెండో ముఠా ఆయుధాలు\nసర్వసన్నద్ధంగా పట్టుకుని, మరొక వైపుగా\nపొదలన్నీ గాలిస్తూ కొండమలుపును చుట్టి\nరాసాగారు.\n\n“ధూమూ, ఈ రాక్షసబంట్లు... రెండు\nపదులు... ఇరవైమంది ఉన్నారు. మనం\nముగ్గురం-మొత్తం మీద గట్టి చిక్కులోనే\nపడ్డాం,\" అన్నాడు సోమకుడు.\n\n“ఏ చిక్కుల్లోనూ పడకుండా మనం రాజ\nకుమార్తె కాంతిసేనను రాక్షసుడి బారి నుంచి\nకాపాడి తేగలమా? నీ ధైర్యసాహసాలను\nగురించి నాకు ఎలాంటి అనుమానమూ లేదు.\nఅంత తప్పనిసరైతే, ఈ పొదలూ, పుట్టలూ\nచాటున పది మందినీ మనం హతమార్చి కొండ\nమీదికి పారిపోలేమా?” అన్నాడు ధూమకుడు\nకత్తిదూస్తూ.\n\nఆ వెంటనే విరూపుడు ఈటెను గుప్పెట\nబిగించి, ముందుకుచాచి పట్టుకున్నాడు.\nసోమకుడు విల్లుకు అంబు సంధించి ధూమ\nకుడి కేసి చూశాడు. మొసలిమనుషులు\nతమ చేతుల్లో ఉన్న ఈటెలతో పొదల మీద\nకొడుతూ, గుబురుచెట్లలోకి ఈటెలను బారు\nచేసి పొడుస్తూ, గొంతెత్తి, “ఎవర్రా మీరు?\nఒకళ్ళా ఇద్దరా? బయటపడండి. ప్రాణాలతో\nమా నుంచి పారిపోలేరు. కాలకలి రాక్షసేంద్రుడి\n\nమానవ బంట్లల్లో ఒకణ్ణి చంపిన మీ దుస్సాహ\nసానికి ప్రతిఫలం-నిలువునా చర్మాలు వలిపిం\nచుకోవటం!\" అంటూ కేకలు గట్టిగా పెట్ట\nసాగారు.\n\nధూమకుడు తతిమ్మా ఇద్దర్నీ హెచ్చరించి,\nతాము ఉన్న చోటు కేసి వస్తున్న మొసలి\nమనుషుల్నుంచి తప్పుకునేందుకు పొదల\nచాటుగా నక్కుతూ కొండమలుపు కేసి బయ\nలుదేరాడు. మొసలి మనుషుల్లో ఒకడు\nధూమకుడూ వాళ్ళూ ఉన్న దిక్కు కేసి పరీ\nక్షగా చూసి, “అక్కడేదో పొద కదులుతున్నది.\nమనవాణ్ణి చంపిన దుర్మార్గులు దానిచాటు\nనున్నారని నా అనుమానం,” అంటూ గబ\nగబా అటు కేసి రాసాగాడు.\n\nరానున్న ప్రమాదాన్ని పసికట్టిన విరూ\nపుడు, ధూమక సోమకులను ముందుకు\nపోవలసిందిగా హెచ్చరించి, చప్పున అరచే\nతుల మీదా, మోకాళ్ళ మీదా వంగి, తాను దాగి\nఉన్న పొదను తలతో, చేతులతో అల్లల్లా\nడిస్తూ, పులిలా భయంకరంగా ఒక్క రంకె\nవేశాడు.\n\nఅడవిలో పుట్టి పెరిగిన ఆటవికుల్లో చాలా\nమందికి అడవి జంతువుల అరుపులూ,\nపక్షుల కేకలూ వేయటంలో చాలా నేర్పు\nఉంటుంది. విరూపుడు ఆ విద్యల్లో అందె\nవేసిన చేయి. అతడు పెట్టిన రంకె వింటూనే,\nమొసలిమనుషులందరూ భయంతో కంపిం\nచిపోయి ఉన్న చోటునే ఆగిపోయారు.\nఅందరికన్నా ముందు పొద దగ్గరకు పరిగెత్తు\nకొస్తున్నవాడు ఆ రంకెకు అదురుకుని బోర్లా\n\nపడిపోయి, లేస్తే పులి మీద పడుతుందన్న\nభయంతో వెనక్కు దొర్లుకుంటూ పోసాగాడు.\n“పులి! వెనక్కు తగ్గండి,\" అన్నాడొక\nమొసలిమనిషి.\n\n“అది మామూలు పులికాదు, బాగా\nఆకలిగొన్న పోతుపులి!\" అన్నాడు మరొకడు.\n\n“నీ తెలివి అఘోరించినట్టుంది. ముందు\nపొదల్నించి దూరంగా పరిగెత్తండి. అది ఇప్పుడే\nపిల్లల్నీనిన ఆడపులి, అరుపు తెలియటం\nలేదా?” అన్నాడింకొకడు.\n\nవాళ్ళీ విధంగా మల్లగుల్లాలు పడుతూంటే,\nఅది అవకాశంగా తీసుకుని ధూమకుడూ\nఅతడి మిత్రులూ పొదల మాటున దాక్కుంటూ\n\nకొండ మలుపు కేసి పోసాగారు. ప్రస్తుతానికి\nప్రమాదం తప్పిందన్న నమ్మకం ఆ ముగ్గురికీ\nఎంతో ఉత్సాహం కలిగించింది. సోమకుడు,\nవిరూపుడి భుజం తడుతూ, “విరూపా! ఆ\nదుష్టుల్ని భలే హడల కొట్టావ్. చూడు,\nవాళ్ళెలా వణికిపోతున్నారో,\" అన్నాడు.\n\nముందు నడుస్తున్న ధూమకుడు మొసలి\nమనుషుల కేసి ఓ మారు చూసి, “వీళ్ళ\nమాట సరే. ఆ రెండో ముఠా ఏమయింది?\"\nఅంటూ తాము దిగి పారిపోయి వచ్చిన మహా\nవృక్షాని కేసి చూశాడు. ఆ క్షణంలోనే అతడి\nశరీరం భయంతో కంపించిపోయింది. మొసలి\nమనుషుల రెండవ ముఠా వాళ్ళిద్దరు ఆ వృక్షం\nచిఠారుకొమ్మల మీద నిలబడి, ఎండ పొడ\nపడకుండా కళ్ళకు చేతులడ్డం పెట్టుకుని,\n\nఅంత ఎత్తు నుంచి సూటిగా తమ కేసే\nచూస్తున్నారు.\n\n“సోమూ, విరూపా. మనం ఎక్కడున్నామో\nవాళ్ళకు తెలిసిపోయింది. క్షణంలో ఆ రెండు\nముఠాలూ ఏకమై మనలను చుట్టుముడ\nతారు. ఆ చిఠారుకొమ్మల్లో ఉన్న దుర్మార్గు\nలిద్దర్నీ చూశారా?\" అన్నాడు ధూమకుడు.\n\nధూమకుడు మాట ముగించేలోపలే,\nకొమ్మల్లో ఉన్న మొసలిమనుషు లిద్దరూ\nపొలోమంటూ పెద్ద కేక పెట్టి, “పులీ లేదు\nగిలీ లేదు, భయపడకండి. ఆ దుష్టులు\nముగ్గురూ కొండముచ్చుల్లా పొదల వెనక\nదాక్కుని ఉన్నారు. వాళ్ళు కొండమలుపు\nతిరిగి కీకారణ్యంలోకి పారిపోకుండా, ఇక్కడే\nచుట్టుముట్టి పట్టుకోండి,\" అన్నారు.\n\n“అమ్మా, రాక్షసబ్బంటుల్లారా! మీరు\nమమ్మల్ని కనిపెట్టే ఉన్నారన్నమాట. ఆ ఇద్దర్నీ\nఒకే బాణంతో కింద పడకొడతాను,” అంటూ\nసోమకుడు విల్లంబు ఎక్కుపెట్టాడు.\n\n“ఇద్దరో ఒకడో... ముందు బాణం వదులు.\nవాళ్ళుహడలుకుని చెట్టు దిగుతారు. అప్పుడు\nమనల్ని ఎత్తు నుంచి చూసి, మనం పారిపోయే\nదారి తతిమ్మావాళ్ళకు చెప్పేవాళ్ళు ఉండరు, \"\nఅంటూ ధూమకుడు, సోమకుణ్ణి తొందర\nపెట్టాడు.\n\nఈ లోపల సోమకుడు గురి చూసి బాణం\nవదలనే వదిలాడు. అది కొమ్మల్లో ఉన్న ఒక\nమొసలి మనిషి గుండెల్లో బలంగా తాకింది.\nవాడు కెవ్వుమని అరుస్తూ, కింద పడబోయే\nసమ యంలో ఆధారం కోసం ఎగిరి, పక్కనున్న\n\nరెండవ వాడి నడుం పట్టుకున్నాడు. ఆ వూపుకు\nఆ రెండవవాడు చేతుల్లో ఉన్న చెట్టుకొమ్మ\nపట్టుజారి, గాయపడిన వాడితోపాటు, అంత\nఎత్తు నుంచి దభీమంటూ కిందపడిపోయాడు.\n\n“ఒక్క వేటుకు రెండు పక్షులంటే, ఇదే\nసోముదొరా!\" అంటూ విరూపుడు ముంచు\nకొస్తున్న ప్రమాదాన్ని మరిచిపోయి, ఉత్సా\nహంగా కేకపెట్టాడు.\n\n“పరిగెత్తండి. కొండమలుపు తిరిగితే\nకీకారణ్యం. అక్కడికి పారిపోగలిగామంటే,\nఇక మనలను ఈ రాక్షసబ్బంట్లు పట్టుకోలేరు.\nమన దారిని అడ్డగించకుండా, వెనక నుంచి\nఈటెవేటు దూరంలోకి రాకుండా మాత్రం,\nమనం వాళ్ళను ప్రతిఘటించాలి,” అన్నాడు\nధూమకుడు.\n\nకొండమలుపు కేసి బాగా నలిగిన కాలి\nబాట ఒకటున్నది. ఆ బాట తొక్కినవాళ్ళు\nకాలకలి రాక్షసుడిబంట్లు. వాళ్ళు గూడేల\nమీద పడి జనాన్ని పట్టుకుపోయేందుకు\nవచ్చినప్పుడల్లా, ఈ ప్రాంతాలనే నదిని దాటు\nతూంటారు. ధూమకుడూ, అతడి మిత్రులూ\nఆ బాట వెంట కొండమలుపు కేసి పరిగెత్త\nసాగారు. ఆ మలుపులోనే శత్రువుల పడవ\nనది ఒడ్డు నున్న పెద్ద చెట్టుబోదెకు బలమైన\nమోకుతో బంధించబడి ఉన్నది.\n\nధూమకుడు ఊహించినట్టు శత్రుము\nఠాలు రెండూ ఏకమై వాళ్ళ వెంటబడలేదు.\nవాళ్ళల్లో ఒక ముఠా కొండమలుపు కేసి\nపరిగెత్తసాగింది. అక్కడ ధూమకుడూ వాళ్ళ\nదారిని అటకాయించాలని వాళ్ళ ప్రయత్నం.\n\nఇక రెండవ ముఠా వెనక నుంచి కాలిబాట\nవెంట వాళ్ళను తరుముకు రాసాగింది.\n\nధూమకుడు ఈ రెండు గుంపుల్లో దేనికీ\nచిక్కకుండా కొండ ఎక్కి పారిపోయే మార్గం\nఏదైనా ఉన్నదేమో అని చుట్టూ కలయ\nచూశాడు. అది సాధ్యమయ్యేలా అతడికి\nకనిపించలేదు. ఆ ప్రాంతాల కొండ భాగం\nపెద్దపెద్ద రాళ్ళతో, పొదలతో కాలు మోపేందుకే\nవీలులేకుండా ఉన్నది. ఇక ఉన్న చోటునే\nనిలిచి శత్రువులతో పోరాడటం తప్ప ధూమ\nకుడికి మరో మార్గం తోచలేదు.\n\n“సోమూ, మనలను వెనక నుంచి తరు\nముకు వస్తున్న వాళ్ళ మీద బాణాలు వదులు.\nనేనూ, విరూపుడూ వాళ్ళు విసిరే ఈటెలు\nనీకు తగలకుండా చూస్తుంటాం,” అన్నాడు\nధూమకుడు.\n\nసోమకుడు చప్పున మోకాలి మీద వంగి,\nవిల్లంబు ఎక్కుపెట్టి పరిగెత్తుకు వస్తున్న\nమొసలిమనుషుల్లో ఒకణ్ణి కొట్టాడు. బాణం\nతగలగానే వాడు ఒక చావు కేక పెట్టి కింద\nపడిపోయాడు. అదే అదనుగా సోమకుడు\nమరొక బాణంతో ఇంకో శత్రువును కొట్టాడు.\nకానీ, ఈసారి బాణం మొసలిమనిషి గుండెల్లో\nకాకుండా, భుజంలో గుచ్చుకున్నది. వాడు\nకెవ్వున అరిచి చతికిలబడ్డాడు. మొసలి\nమనుషులు భయపడి కాలిబాట వదిలి\nతుప్పలచాటుకు పరిగెత్తారు.\n\n“సోమూ, విరూపా! కొండమలుపులో\nమనను అటకాయించేందుకు పరిగెత్తుతున్న\nదుర్మార్గుల మీదా ఇదే మంత్రం ప్రయో\nగించాలి. ఏవీ, శత్రువులు మన మీద విసిరిన\nఈటెలు?\" అంటూ ధూమకుడు ఆ ప్రాంతా\nలలో పడివున్న ఈటెలు రెండు తీసుకుని\nముందుకు పరిగెత్తసాగాడు. విరూపుడూ,\nసోమకుడూ కూడా కొన్ని ఈటెలు తీసుకుని\nఅతణ్ణి అనుసరించారు.\n\nఆ సరికి మొసలిమనుషుల్లో రెండో ముఠా\nకొండమలుపును చేరింది. వాళ్ళు ఈటెలు\nపైకెత్తి అటూ ఇటూ ఆడిస్తూ, “లొంగిపొండి!\nమిమ్మల్ని చంపకుండా కాలకలిరాక్షసేంద్రుడి\nపాతాళదుర్గానికి తీసుకుపోతాం. అలా\nచేయకపోయారో ఇవ్వాళతో మీకు భూమ్మీద\nనూకలు నిండుకున్నట్టే,\" అంటూ గట్టిగా\nకేకలు వేశారు. -(ఇంకాఉంది)",
            "book_page_end": 46,
            "story_id": "2009_06_08",
            "raw_genre_backup": "జానపద సీరియల్",
            "normalized_genre_te": "ధారావాహిక కథ",
            "normalized_genre_code": "SERIAL_STORY",
            "content_type": "STORY",
            "language": "TELUGU"
        },
        {
            "title": "రెండు చెట్ల కథ",
            "book_page_start": 48,
            "pdf_page_start": 48,
            "pdf_page_end": 51,
            "author": "చందమామ బృందం",
            "genre": "చరిత్ర",
            "moral": "నిజమైన నాయకత్వం మరియు త్యాగం ఉన్నతమైనది. తమ ప్రజల సంక్షేమం కోసం పోరాడిన వారిని గౌరవించాలి.",
            "keywords": [
                "మరుదు సోదరులు",
                "శివగంగై",
                "వేలునాచ్చియార్",
                "బలిదానం",
                "వారసులు"
            ],
            "characters": [
                "పెరియమరుదు",
                "చిన్నమరుదు",
                "వేలునాచ్చియార్ (రాణి)",
                "రఘునాధ దేవర్",
                "ముత్తువడుగనాదర్"
            ],
            "locations": [
                "శివగంగైసీమై (తమిళనాడు)",
                "కాళైయర్ కోయిల్",
                "దిండుక్కల్"
            ],
            "content": "క్రీ.శ. 179 8, శివగంగైసీమై, తమిళనాడు.\nదృఢకాయులైన ఇద్దరు గుర్రాలపై ఒక\nగ్రామాన్ని సమీపించారు. సూర్యుడు పడమటి\nకొండలను సమీపిస్తున్నాడు. మధ్యాహ్నం\nవరకు వాళ్ళు ఒకరథంలోనే ప్రయాణం చేశారు.\nదారిలో రథం ఇరుసు విరిగి నేలకు ఒరగడంతో,\nఅక్కడి నుంచి వాళ్ళు గుర్రాలపై పయనించ\nవలసి వచ్చింది.\n\nవాళ్ళు గ్రామాన్ని సమీపిస్తూండగా, ఆ\nఇద్దరిలో ఎత్తుగా ఉన్న వ్యక్తి తమ్ముడితో,\n“అదిగో ఆ ‘మరుదు” చెట్లకేసి చూడు. ఎంత\n\nదృఢంగా ఉన్నాయో! అవి మన రథాలు\nతయారుచేసుకోవడానికి పనికివస్తాయి కదా?”\nఅన్నాడు.\n\n\"చాలా దృఢంగా ఏపుగా పెరిగి ఉన్నాయి.\nతప్పకపనికి వస్తాయి,\" అన్నాడు తమ్ముడు.\n\nఅడ్డపంచ, తలపాగాతో ఉన్న ఒక వృద్ధుడు\nదీక్షతో ఆ చెట్లకు పసుపు రాస్తున్నాడు. “ఎలాంటి\nకొరతా లేకుండా హాయిగా గడిచిపోతూన్న ఈ\nరోజుల్లో ఈ రఘునాధ దేవర్ నుంచి మీకేం\nకావాలి నాయనా?\" అని వృద్ధుడు వాళ్ళను\nఅడిగాడు.\n\nఅన్నదమ్ములు ఒకరినొకరు చూస్తూ నవ్వు\nకున్నారు. ఆ తరవాత ఒకడు, “మీకు ఏ కొరతా\nలేకుండా ఉండవచ్చు. అయినా మాకు ఓ\nఅవసరం వచ్చి పడింది. ఈ చెట్లు చూస్తూంటే\nచాలా దృఢంగా కనిపిస్తున్నాయి. మా రథానికి\nఇరుసు కావాలి. అవి అందుకు పనికివస్తాయి.\nవాటిని కొట్టుకోవడానికి అనుమతించగలరా?”\nఅని అడిగాడు.\n\nఆ మాటతో తటాలున లేచి నిలబడిన\nవృద్ధుడు, “ఆ మాట అనడానికి మీకెంత\nధైర్యం? మిమ్మల్ని చూసి పెద్దమనుషుల\nనుకుని పొరబడ్డానే. ఈ మరుదు చెట్లను\nశివగంగై పాలకులు మరుదు సోదరులుగా\nభావించి పూజిస్తున్నామని మీకు తెలియదా?”\nఅన్నాడు కోపావేశంతో.\n\nఆ తరవాత కొంత సేపటికి శాంతించి,\n“బహుశా మీరీప్రాంతానికి కొత్త అను\nకుంటాను,” అన్నాడు వృద్ధుడు.\n\nఅన్నదమ్ములు మళ్ళీ ఒకరినొకరు\nచూసుకుంటూ తమలో తాము చిన్నగా\nనవ్వుకున్నారు.\n\n\"అందువల్ల, మిమ్మల్ని ఇక్కడినుంచి\nతరమకుండా ఆ వీరుల కథ చెబుతాను.\nఅప్పుడైనా వాళ్ళ గొప్పదనం తెలుసు\nకోండి,\" అంటూ అతడు చెప్పసాగాడు:\n\nక్రీ.శ. 1772, కాళైయర్ కోయిల్,\nశివగంగై.\nఒక యువకుడు నేలకు సగం ఒరిగిన\nఅచేతనమైన ఒక ఆజానుబాహువు దేహాన్ని\nపట్టుకుని కూర్చున్నాడు. పెల్లుబికే కన్నీళ్ళు\nయుద్ధరంగంలో వీచే వేడిగాలులకు ఆవిరై\nపోతున్నాయి. శవాలను పీక్కుతినడానికి\nరాబందులు, కాకులు రొదచేస్తూ ఎగురుతు\nన్నాయి. పక్కనే సైనికుడి దుస్తులలో ఒక స్త్రీ\nకూర్చుని ఉన్నది. ఆమె చేతిలో రక్తసిక్తమైన\nఖడ్గం. కన్నీళ్ళు పెల్లుబుకుతున్నప్పటికీ\nముఖంలో దృఢ నిశ్చయం, కళ్ళల్లో ఆగ్రహం;\nమానవరూపం దాల్చిన కాళీమాతలాగా ఆమె\nకనిపించసాగింది. “మహారాణీ, ఇకమనం ఇక్కడ\nఉండకూడదు!\" అన్న కంఠస్వరం వినిపిం\n\nచడంతో ఆమె తల పైకెత్తి చూసింది.\n\n“ఆలస్యం చేయకూడదు. వెంటనే తప్పిం\nచుకోవాలి,\" అన్నది మళ్ళీ ఆ కంఠస్వరం.\n\n“అంటే, మనం ఓడిపోయి పారిపోయా\nమని ఆర్కాటు నవాబు సైనికులు భావించాలా?\nశత్రువుల చేత హతుడై, నా భర్త ఇక్కడ పడి\nఉండగానేను పారిపోవాలా...” అని అడిగింది\nరాణి వేలునాచ్చియార్ ఉద్వేగంతో.\n\nఆ ఇద్దరూ చూస్తూండగా ఆ యువకుడు\nలేచి నిలబడుతూ, \"మా అన్న పెరియమరుదు\n“ఆయన మరణించలేదు. రాజా ముత్తు\nవడుగనాదర్ మన హృదయాలలో సజీవంగా\nకొలువున్నారు!\" అన్నాడు మృతదేహాన్ని పట్టు\nకున్న యువకుడు.\n\nచెప్పడం నిజం. మనం సమయం వృథా చేయ\nకూడదు,” అన్నాడు.\nశివగంగైరాణిసందిగ్ధంలో పడింది. “విస్వాస\nపాత్రులైన దళపతులుగా మీ సలహాను గౌర\nవిస్తాను. అయితే, మనం ఇప్పుడు ఎక్కడికి\nవెళ్ళగలం? మన సైనికులను ఇక్కడ ఒంట\nరిగా పోరాడమని వదిలిపెట్టి మనం మాత్రం\nవెళ్ళడం భావ్యమేనా?\" అన్నది.\n\n'దళపతులైన చిన్న మరుదుకూ, నాకూ\nమిమ్మల్నీ, మీ మనుషులనూ రక్షించే బాధ్యత\nఉన్నది. మేము మిమ్మల్ని దిండుక్కల్కు\nతీసుకువెళ్ళి, అక్కడ హైదర్-అలీ రక్షణను\nకోరదాం. ఆయన తప్పక ఆశ్రయం ఇవ్వ\nగలడు,\" అన్నాడు పెరియమరుదు మెరిసే\nకళ్ళతో.\n\n\"హైదర్-అలీ వద్దకా?\" అని ఆశ్చర్యపో\nయిన రాణి వేలునాచ్చియార్, \"అయినా,\nతిరోగమించడం అన్నది...” అంటూ అర్ధంత\n\nరంగా ఆగింది.\n\n“...మరో రోజు మళ్ళీ దాడి చేయడానికే, ”\nఅని మాటను పూర్తి చేసిన పెరియమరుదు,\n“మళ్ళీ మనం సేనలను సమీకరించుకుని\nతిరగబడగలమని రాజుగారి భౌతికకాయం\nసాక్షిగా ప్రమాణం చేస్తున్నాను!\" అన్నాడు\nగంభీరంగా.\n\n“మీ మాటలను విశ్వసిస్తున్నాను. నా ప్రాణ\nమానాలను, ప్రజలను మీకు అప్పగిస్తున్నాను,\nబయలుదేరుదాం,” అంటూ లేచి నిలబడింది\nరాణి వేలునాచ్చియార్.\n\nక్రీ.శ. 1781, శివగంగై రాజభవనం\nఎటు చూసినా ఆనందోత్సాహాలు! “రాజా\nపెరియమరుదు వర్థిల్లాలి! రాజా చిన్నమ\nరుదు వర్థిల్లాలి!!” నినాదాలతో ప్రాంగణం\nమారుమోగుతోంది.\n\nఆజానుబాహులైన ఇద్దరు సోదరుల\nతలలు నిమురుతూ వేలునాచ్చియార్, “ఈ\nభూమిని మరుదు సోదరులు పరిపాలించాలి.\nవాళ్ళ కీర్తి ప్రతిష్ఠలు ఎన్నటికీ తరగకూడదు,”\nఅని ఆశీర్వదించింది.\n\nఆ ఇద్దరే ఎనిమిదేళ్ళ క్రితం శత్రుసైనికుల\nముట్టడి నుంచి ఆమెను రక్షించారు. ఆ రోజు\nవాళ్ళు ఆమెకిచ్చిన మాటను ఇప్పుడు నిల\nబెట్టుకున్నారు. ఆ ప్రాంతంలో పన్నులు\nవసూలు చేయలేక, ఆర్కాటు నవాబు మళ్ళీ\nరాణి పాలనను ప్రవేశపెట్టమన్నాడు. ఆ\nవిధంగా ఆమె భర్త రాజ్యం మళ్ళీ ఆమె వశం\nకావడానికి మరుదు సోదరులు అత్యద్భుత\n\nమైన ధైర్యసాహసాలు ప్రదర్శించారు. ఆమె\nఆ మాట చెప్పగానే, “మేము మీ వారసు\nలమా?\" అని ఆశ్చర్యపోయిన పెరియమరుదు,\n“మేము మీ సైన్యంలో దళపతులం మాత్రమే.\nరాజవంశ వారసులం కాము కదా?\" అన్నాడు.\n\n“రాజవంశానికి ఇప్పుడు వారసులు లేరు.\nమీరు మా తాతగారి సైన్యంలో సుశిక్షితులైన\nవీరులు. ఖడ్గ చాలనంలో మీకు సాటి రాగల\nవారు శివగంగైలో లేరు. తిరోగమించి దిండు\nక్కల్కు తప్పించుకోవడం-మీ తెలివైన\nవ్యూహాన్ని చాటింది. మొక్కవోని ధైర్యసాహ\nసాలు, నిర్విరామ ప్రయత్నాల ద్వారా శివ\nగంగైని కాపాడి మళ్ళీ ప్రజలకు అప్పగించ\nగలిగారు. నా భర్తకు తగిన వారసులు మీకు\nమించి కనిపించరు,” అన్నదివేలునాచ్చియార్.\n\nఉద్వేగపూరితులైన మరుదు సోదరులు\nతలలు వంచి కృతజ్ఞతతో చేతులు జోడించారు.\nఅయినా న్యాయస్థాన ప్రతినిధులు ఇద్దరు\nసైనికులను రాణి తన వారసులుగా ప్రకటిం\nచడాన్ని ఆమోదించలేకపోయారు.\n\n“అదీ అయ్యలారా, మా పాలకుల\nఅద్భుత చరిత్ర! వారు పూజనీయులని మీరూ\nఅంగీకరిస్తారు కదూ! వారి పేరున ఈ చెట్లను\nపూజించడం న్యాయమే కదా?\" అని అడి\nగాడు రఘునాధ దేవర్.\n\n“నువ్వు ఇంతగా చెబుతూంటే ఎలా కాదన\nగలం? నీ లాంటి విశ్వాసపాత్రులైన ప్రజలను\nకలిగి ఉండడం ఏ పాలకులయినా గొప్ప\nభాగ్యంగానే భావిస్తారు,\" అన్నాడు పెద్దవ్యక్తి.\n\n‘“నిజమే. నన్ను గురించిగాని, ఈ చెట్లను\nగురించిగాని వాళ్ళకు తెలియదు కదా. నా\nతరవాత ఈ చెట్ల రక్షణ ఎవరు చూసుకుం\nటారు?\" అన్నాడు దేవర్ విచారవదనంతో.\n\n“వాటి పరిరక్షణకు మేమే కొందరిని\nనియమిస్తాం. మరుదు సోదరులైన మా\nనిర్ణయాన్ని ధిక్కరించే సాహసం ఎవరికి\nఉంటుంది?\" అన్నాడు తమ్ముడు అన్నకేసి\nచూసి నవ్వుతూ. రఘునాధ దేవర్ ఒకసారి\nవాళ్ళకేసి నమ్మలేనట్టు చూశాడు. మరు\nక్షణమే, “ప్రభువులారా!\" అంటూ వాళ్ళ\nపాదాలపై పడిపోయాడు.\n\nశివగంగైపాలకులైన ఆ పెరియ మరుదు,\nచిన్న మరుద్రు అతణ్ణి ఆప్యాయంగా లేవ\nనెత్తారు. అతడు వాళ్ళవెంట రాజధానికి వెళ్ళి,\nసఫలవంతమైన జీవితం గడిపాడు.",
            "book_page_end": 51,
            "story_id": "2009_06_09",
            "raw_genre_backup": "చరిత్ర",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "సీమచింతకాయలు",
            "book_page_start": 53,
            "pdf_page_start": 53,
            "pdf_page_end": 55,
            "author": "జి.సి. జీవి",
            "genre": "కథానిక",
            "moral": "ఆత్మహత్య మహా పాపం. కష్టాలు శాశ్వతం కావు. వాటిని ఎదుర్కొంటూ సంతోషంగా జీవించడానికి ప్రయత్నించాలి.",
            "keywords": [
                "బసవయ్య",
                "ఆత్మహత్య",
                "సీమచింతచెట్టు",
                "కష్టాలు",
                "వృద్ధుడు"
            ],
            "characters": [
                "బసవయ్య",
                "వృద్ధుడు (జ్ఞాని)",
                "బసవయ్య భార్య",
                "తల్లి"
            ],
            "locations": [
                "జమీందారు దివాణం",
                "ఊరి పొలిమేర"
            ],
            "content": "బసవయ్యకు జమీందారు దివాణంలో ఉద్యోగ\nమన్న మాటేగాని బండెడు చాకిరీ చేసినా\nచాలీచాలని జీతం. గంపెడు సంసారం. ఎప్పుడూ\nరోగంతో మంచాన పడి మూలిగే తల్లి. అది\nకావాలి, ఇది కావాలి అని సదా పీక్కుతినే\nపిల్లలు. తన చేతకానితనాన్ని దెప్పిపొడుస్తూ\nచీటికి మాటికి అవమానించే భార్య. మంచి\nవాడే గాని బతకడం తెలియని అర్భకుడని\nచాటుమాటుగా పరిహసించే ఇరుగుపొరుగు.\nబసవయ్యకు ఆలోచిస్తూన్న కొద్దీ బతుకు\nమీద రోత పుట్టుకొచ్చింది. ఇన్నాళ్ళు కలిసి\nకాపురం చేసి, తను పడుతూన్న శ్రమ కళ్ళారా\nచూస్తూ కూడా కట్టుకున్న భార్య మరికాస్త\nమజ్జిగ అడిగినందుకు ఇంత హీనంగా మాట్లా\nడుతుందా? ఎవరి కోసం ఇలా కష్టపడాలి?\nఅందరిచేతా అవమానపడాలి?\n\nఅని బాధపడిపోయి ఎందుకీపాడు\nబతుకు అని తీర్మానించుకుని ఒకనాడు\nతెల్లవారకముందే గొడ్లచావడి నుంచి ఒక\n\nపలుపుతీసి భుజానవేసుకుని బయలు\nదేరాడు.\n\nఊరి పొలిమేర దాటాడు. అల్లంత దూరాన\nఒక పెద్ద చెట్టు కనిపించింది. వెళ్ళి దాని కింద\nనిలబడి అటూ ఇటూ చూశాడు. పలుపు\nతాడు తీసి ఒక వైపున ఉచ్చుముడి వేశాడు.\nముడి వేసిన రెండో చివరను ఎడమ చేత్తో\nపట్టుకుని మొదటి కొసను చుట్టచుట్టి కుడి\nచేత్తో ఎత్తు కాస్త కిందుగా ఉన్న కొమ్మలకేసి\nవిసిరాడు. ఎన్నిసార్లు ప్రయత్నించినా ఏ\nకొమ్మకూ తాడు తగులుకోలేదు. చావటాని\nక్కూడా తనకు చేతకావటం లేదు అని విసు\nక్కున్నాడు బసవయ్య.\n\nఇక లాభం లేదనుకుని ఆఖరు ప్రయ\nత్నంగా తాడుతో పాటు అతి ప్రయత్నం మీద\nచెట్టెక్కాడు. బాగా దృఢంగా ఉండే కొమ్మకు\nతాడు ఒక కొసను బిగించి లాగి చూశాడు.\nసరిగ్గా అప్పుడే బలంగా గాలి వీచింది. కొమ్మ\nలన్నీ గలగలమన్నాయి. అతడి ఒంటికి గుత్తులు\n\nగుత్తులుగా వంకీలు తిరిగిన సీమచింత\nకాయలు చల్లగా తగిలి గిలిగింతలు పెట్టాయి.\n\nవాటిని చూడగానే బసవయ్య వచ్చిన పని\nమరచిపోయి రెండు గుత్తులు సీమచింత\nకాయలు కోసుకున్నాడు. అంతలో ఎక్కడ\nనుంచి వచ్చాయో ఏమోగాని రకరకాల పిట్టలు\nవచ్చి కొమ్మలమీద, అతడి మీద వాలాయి.\nకితకితలు పెట్టినట్టయి బసవయ్య పులకించి\nపోయాడు. ఒక సీమచింతకాయ ఒలిచాడు.\nకడిగిన ముత్యాల్లా తెల్లగా మెరిసే తొనలు.\nవాటి లోపల నల్లటి మణిపూసల్లాంటి గింజలు.\n“నాకు... నాకు...” అన్నట్టు పిట్టలు కిలకిల\nమనడంతో, ఒక్కొక్కటిగా ఒలిచి వాటికి\nఅందించాడు. చేతికందిన కాయలను కోసి\nపక్కజేబుల్లో నింపుకున్నాడు.\n\n\"ఇక చాలు నాయనా, కిందికి దిగిరా, \"\nఅన్న మాటలు వినిపించి ఉలిక్కిపడి కిందికి\nచూశాడు.\n\nచెట్టు కింద తెల్లటి దుస్తులతో తల పండిన\nపొడవాటి వృద్ధుడొకడు కనిపించాడు. బస\nవయ్య చెట్టు పై నుంచి గబగబా కిందికి దిగి\nవచ్చాడు.\n\n“ఏం నాయనా, తెచ్చుకున్న తాటిని\nచెట్టు మీదే వదిలేశావు?\" అని అడిగాడు\nవృద్ధుడు నవ్వుతూ. తను ఏ ఉద్దేశంతో\nఆవేశంగా ఆ చెట్టు వద్దకు వచ్చిందీ అప్పుడు\nగుర్తొచ్చింది బసవయ్యకు.\n\n“నేనిందాకటి నుంచి నిన్ను గమనిస్తూనే\nఉన్నాను. దేవుడిచ్చిన ప్రాణాన్ని దేవుడే తీసు\nకోవాలి గాని, దానికి విరుద్ధంగా నడుచుకునే\nహక్కు మనిషికి లేదు. అయినా కష్టాలు\nఅన్నవి ఎవరికి మాత్రం లేవు? పుట్టిన ప్రతి\nజీవికీ ఉంటాయి. కష్టాలున్న వారందరూ\nచెట్లకు ఉరేసుకుంటే భూమ్మీద మనుషులే\nమిగలరు,” అన్నాడు వృద్ధుడు.\n\nబసవయ్య సమాధానం చెప్పలేక అలాగే\nచూస్తూండిపోయాడు.\n\nవృద్ధుడు మళ్ళీ, “ప్రకృతిని ఒకసారి చూడు.\nచెట్లు ఆయా కాలాలకు అనుగుణంగా\nపళ్ళు, కాయలు అందిస్తున్నాయి. ఆఖరికి\nముళ్ళతో నిండిన సీమచింతచెట్టు కూడా\nతియ్యటి కాయల్ని ఇస్తున్నాయి కదా? నీడ\nలేని వారికి నీడనిస్తున్నాయి. నదులు, సెల\nయేళ్ళు దాహం తీరుస్తున్నాయి. ఇంకా ఏం\nకావాలి మనిషికి? ఇంతెందుకు? నన్నుచూడు.\nనాకెవ్వరూ లేరు. ఒంటరి వాణ్ణి. అయినా బతు\nకుతున్నాను. ఎవరికోసం? నాకోసమే బతుకు\nతున్నాను. నీకేం తక్కువ చెప్పు? దేవుడిచ్చిన\nకాళ్ళు చేతులు సలక్షణంగా ఉన్నాయి.\nఆలోచించే శక్తి ఉంది. ఆప్యాయత నిండిన\nకుటుంబం ఉంది. కష్టాలను చూసి కుంగిపో\n\nకుండా, వాటి నుంచి పారిపోవాలని ప్రయ\nత్నించకుండా పరిష్కరించుకోవడానికి ప్రయ\nత్నించు. వ్యాధిగ్రస్తురాలైన తల్లినీ, నిన్నే\nనమ్ముకున్న భార్యాబిడ్డలనూ వదిలేసి నీ\nస్వార్థం నువ్వు చూసుకోవడం భావ్యం కాదు.\nపిచ్చి ఆలోచనలు మాని ధైర్యంగా ఇంటికి\nతిరిగివెళ్ళు,” అన్నాడు.\n\nగాఢంగా నిట్టూర్చిన బసవయ్య తలపం\nకించి జేబులోంచి గుప్పెడు సీమచింతకాయలు\nతీసి ఆయనికివ్వడానికి పక్కకు తిరిగి చూసే\nసరికి వృద్ధుడు అక్కడ కనిపించలేదు.\n\nఆశ్చర్యచకితుడైన బసవయ్య వృద్ధుడికి\nమనసులోనే కృతజ్ఞతలు తెలియజేసి, సూర్యుడు\nఉదయిస్తూండగా, సీమచింతకాయలతో\nనూతనోత్సాహంతో వడివడిగా ఇంటిదారి\nపట్టాడు. \n-జి.సి. జీవి",
            "book_page_end": 55,
            "story_id": "2009_06_10",
            "raw_genre_backup": "కథానిక",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "పెద్ద శాపం!",
            "book_page_start": 56,
            "pdf_page_start": 56,
            "pdf_page_end": 56,
            "author": "మల్లారెడ్డి శంకరప్రసాద్",
            "genre": "కథానిక",
            "moral": "సోమరితనం మనిషికి పెద్ద శాపం. దానిని వదిలించుకుంటేనే శుభం జరుగుతుంది.",
            "keywords": [
                "సోమరితనం",
                "కనకయ్య",
                "సాధువు",
                "శాపం",
                "పని"
            ],
            "characters": [
                "కనకయ్య",
                "సాధువు",
                "కనకయ్య తల్లిదండ్రులు",
                "గ్రామస్తులు"
            ],
            "locations": [
                "గ్రామం",
                "మామిడి తోపులు",
                "రచ్చబండ"
            ],
            "content": "కనకయ్య పరమ బద్ధకస్తుడు. వేళ తప్పకుండా తిని మామిడి తోపుల్లో, గుళ్ళల్లో పడుకుని సాయంకాలానికి\nరచ్చబండ వద్ద చేరి కబుర్లు చెబుతూ కాలక్షేపం చేసేవాడు. తల్లిదండ్రులు వాణ్ణి గురించి ఆందోళన చెందేవారు.\nఅయినా వాడికి చీమకుట్టినట్టు కూడా ఉండేదికాదు. ఇలా ఉండగా ఆ ఊరికి ఒక సాధువు వచ్చాడు.\nగ్రామస్థులందరూ ఆయన్ను దర్శించుకుని ఆశీస్సులు పొందారు. అయితే కనకయ్య మాత్రం సాధువు\nదరిదాపులకు వెళ్ళలేదు.\n\nఉన్నట్టుండి ఆ గ్రామంలో ఒక వదంతి బయలుదేరింది. ఆ గ్రామంలో పాపిష్టివాడు ఒకడున్నాడనీ,\nవాడివల్ల గ్రామానికే అరిష్టమనీ, వాడి పాపం కారణంగా రానున్న అమావాస్య నాడు వాడి తల్లిదండ్రులు\nఅదృశ్యమైపోతారన్నదే దాని సారాంశం!\n\nఅందరూ భయాందోళనలతో ఆత్రుతగా ఎదురుచూసిన అమావాస్య రాత్రి కనకయ్య తల్లిదండ్రులు\nకనిపించకుండా పోయారు. దాంతో అందరిలోకీ పాపిష్టివాడు కనకయ్య అని ఊళ్ళో వాళ్ళందరికీ తెలిసిపోయింది.\nఅందరూ వాణ్ణి చీడపురుగును చూసినట్టు చూడసాగారు. తల్లిదండ్రులు లేకపోవడంతో వాడికి తిండి కూడా\nకరువయింది. మరో మార్గం కనిపించక వాడు వెళ్ళి సాధువు పాదాలపై పడి, “నేనేపాపమూ ఎరుగను.\nనాకెందుకీ దుస్థితి? కాపాడే భారం మీదే,” అని వేడుకున్నాడు. “బాధ్యతలు విస్మరించి సోమరిగా కన్నవాళ్ళ\nఉసురు పోసుకోవడానికి మించిన పాపం ఏమున్నది? ఆ పాపమే నిన్ను పట్టి పీడిస్తున్నది. సోమరితనమే\nమనిషికి పెద్ద శాపం. దాన్ని వదిలించుకుంటే నీకు శుభం జరుగుతుంది,” అన్నాడు సాధువు.\n\nఆ మాటతో కనకయ్యకు తప్పు తెలిసివచ్చి, ఒళ్ళొంచి పనిచేయడం మొదలుపెట్టాడు. క్రమంగా వాడి కష్టాలు\nతొలగిపోయాయి. కనకయ్య సోమరితనం వదిలిపోవడంతో పాపం నశించి వాడి తల్లిదండ్రులు తిరిగి ప్రత్యక్ష\nమవుతారన్న వదంతి వ్యాపించింది. పౌర్ణమినాటి సాయంకాలం కనకయ్య తల్లిదండ్రులు ఆంజనేయస్వామి\nగుడి వెనక ప్రత్యక్షమయ్యారు. వాళ్ళను చూడడానికి గ్రామమంతా తరలివచ్చింది. \"అంతా స్వామి వారి లీల,”\nఅన్నారు కనకయ్య తల్లిదండ్రులు. వారి మాటలకు సాధువు మందహాసం చేశాడు. -మల్లారెడ్డి శంకరప్రసాద్",
            "book_page_end": 56,
            "story_id": "2009_06_11",
            "raw_genre_backup": "కథానిక",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "సర్దుపాట్లు",
            "book_page_start": 57,
            "pdf_page_start": 57,
            "pdf_page_end": 59,
            "author": "జొన్నలగడ్డ రామలక్ష్మి",
            "genre": "హాస్యం",
            "moral": "అతి శుభ్రత, అతి సర్దుబాటు కూడా కొన్నిసార్లు సమస్యలు సృష్టిస్తాయి.",
            "keywords": [
                "సర్దుబాటు",
                "శంకరం",
                "ముసలయ్య",
                "పాలేరు",
                "శుభ్రత"
            ],
            "characters": [
                "చలమయ్య",
                "శంకరం",
                "ముసలయ్య",
                "గోపి"
            ],
            "locations": [
                "గ్రామం",
                "చలమయ్య ఇల్లు"
            ],
            "content": "చలమయ్య పాలేరు రాముడి ఒక్కగానొక్క\nకొడుకు శంకరం. వాడికి పదహారేళ్ళప్పుడు\nఒక బైలాగి చెయ్యి చూసి, “శంకరానికి\nరెండేళ్ళలో ప్రాణగండముంది. మీరిద్దరు\nమాత్రం తీర్థయాత్రలు చేసివస్తే ఆ గండం\nతప్పుతుంది,” అని తల్లిదండ్రులకు చెప్పాడు.\nపాలేరు దంపతులు కొడుకును చల\nమయ్య దంపతులకు అప్పజెప్పి, తీర్థయా\nత్రకు బయలుదేరారు. వాళ్ళు తిరిగి వచ్చేదాకా\nశంకరాన్ని జాగ్రత్తగా చూసుకుంటానని మాట\nఇచ్చాడు చలమయ్య.\n\nశంకరానికి ఇల్లు సర్దడమంటే మహా\nసరదా. అంత కాలం చిన్న గుడిసెలో ఉంటూ\nఅస్తమానూ సర్దుతూండే శంకరం, చలమయ్య\nఇల్లు చాలా పెద్దది కావడంతో రెచ్చిపోయి\nసద్దెయ్యడం మొదలుపెట్టాడు. దాంతో ఎప్పుడు\nచూసినా చలమయ్య ఇల్లు అద్దంలా మెరిసి\nపోతూ తీర్చిదిద్దినట్టుండేది. అదంతా శంకరం\nప్రభావమేనని ఆ ఊళ్ళోనే కాకుండా, చుట్టు\nపక్కల గ్రామాలలోనూ గొప్పగా చెప్పుకో\nసాగారు.\n\nఅలా ఆ విషయం పొరుగూళ్ళో ఉండే\nముసలయ్య ఇంటికి కూడా తెలిసింది.\nముసలయ్య రోజూ తన ఇంట్లోవాళ్ళకు\nపురాణం చదివి వినిపిస్తాడు. కాని వినిపించాక\nచాప, వ్యాసపీఠం, పురాణ గ్రంథం తీసి\nదాచడు. ఆయన భార్య ఇంట్లో పిల్లలకు\nకొబ్బరాకు బూరాలు, తాటాకు బొమ్మలు,\nచేసి ఇస్తుంది. వాటికోసం తెచ్చినసరంజామాను\nఅక్కడక్కడే వదిలేస్తుంది. ముసలయ్య\nకోడలు వంటకని వాడిన గిన్నెలు, గరిటలు\nమళ్ళీ తీసినచోట పెట్టదు. ఇల్లంతా చిందర\nవందరగా ఉందని విసుక్కుంటూ ఒకరినొకరు\nతప్పుపట్టేవారే గాని, సర్దే ప్రయత్నం చెయ్యరు.\nఅలాంటి పరిస్థితుల్లో శంకరం గురించి తెలి\nయడంతో, \"కొన్నాళ్ళపాటు శంకరాన్ని మనిం\nటికిపంపమని చలమయ్యను అడుగు. ఆయన\nనీ స్నేహితుడే కాబట్టి కాదనరు. శంకరం చేత\n\nమన పనిమనిషికి శిక్షణ ఇప్పిద్దాం,\" అన్నది\nముసలయ్య భార్య.\n\nముసలయ్య సరేనని బయలుదేరి పొరు\nగూరు వెళ్ళి చలమయ్య ఇంటి తలుపుతట్టాడు.\nతలుపు తీసిన చలమయ్య కొడుకు గోపి,\n“చాలా రోజుల తరవాత వచ్చారు. పెదనాన్నా!\nనాన్న బయటకు వెళ్ళాడు. రండి,\" అంటూ\nఆయన చేతికర్ర అందుకుని పక్కన పెట్టాడు.\nలోపల అడుగుపెడుతూనే తీర్చిదిద్దినట్టున్న\nఇంటిని చూసి అదంతా శంకరం వల్లే అను\nకుంటూ, మంచినీళ్ళు అడిగాడు ముస\nలయ్య. గోపి లోపలికి వెళ్ళి చెంబుతో వచ్చి,\n“లోటా కనిపించడం లేదు పెదనాన్నా. పెరట్లో\nమందారమొక్క దగ్గర దోసిలిపట్టారంటే,\nఒకేసారి మీకూ, మొక్కకూ దాహం తీరు\nతుంది,” అన్నాడు.\n\nముసలయ్య పెరట్లోమంచినీళ్ళు తాగుతూ\nమొక్క మొదట్లోకి చూసి, “ఇలాగుంటే నీరు\nపీల్చదు. నేలను తవ్వి గుల్ల చెయ్యాలి,”\nఅన్నాడు.\n\n“అవును, గునపం కనించగానే ఆ పనే\nచెయ్యాలనుకుంటున్నాం,” అన్నాడు గోపి.\n\nముసలయ్య ఓసారి పెరడంతా కలయ\nజూసి, “అద్దంలా ఉంది అంతా శంకరం\nమహిమే కాబోలు,\" అనుకుని తరవాత\nగోపితో, “అమ్మేదిరా. ఇంట్లో లేదా?” అన్నాడు.\n\n“వంట చేస్తోంది పెదనాన్నా!\" అంటూ\nగోపి చెంబును వంటింట్లో ఉంచడానికి వెళితే,\nతనూ అక్కడికి వెళ్ళాడు ముసలయ్య. గోపి\nతల్లి పంచె, చొక్కాతో వంట చేస్తుంటే ఆశ్చ\nర్యంతో అలాగే చూస్తూండిపోయాడాయన.\n“నా బట్టలు కనిపించకపోతే ఆయనవి వేసు\nకున్నాను,\" అన్నది గోపి తల్లి.\n\nఆ తరవాత ఆమె, “పెదనాన్నకు మడత\nమంచం వేయి. కాస్సేపు విశ్రాంతి తీసు\nకుంటారు,” అన్నది గోపితో. మండువాలోకి\nవచ్చిన ముసలయ్యతో, “మడత మంచం\nకనిపించడం లేదు. చాప పరిచేదా పెదనాన్నా?”\nఅన్నాడు గోపి. “ఇందాకట్నుంచి గమనిస్తున్నా.\nఇంట్లో అవసరమైన ఏ వస్తువూ కనిపిస్తున్నట్టు\nలేదే!\" అన్నాడు ముసలయ్య.\n\n“అవును, పెదనాన్నా. మా ఇంట్లో శంకరం\nఅని ఒక కుర్రాడు చేరాడు. వాడికి ఎప్పటి\nకప్పుడు ఇల్లు సర్దడం మహా సరదా. అంత\nవరకు బాగానే ఉంది కానీ, ఏది ఎక్కడ దాచాడో\nవాడికి గుర్తుండదు. మాక్కనబడదు. వాడు\n\nవద్దన్నా సర్దడం మానడు. మానకపోయినా వాడి\nఅమ్మ, నాన్న వచ్చేదాకా పొమ్మనలేం,\"\nఅంటూ శంకరం కథ చెప్పాడు గోపి.\n\n“ఏం సర్దినా ఇంట్లోనే పెడతాడు కదా?\nసర్దిన వస్తువు కనపడకుండా ఎక్కడికి\nపోతుంది,” అన్నాడు ముసలయ్య నమ్మ\nలేనట్టు.\n\n“ఏదీ ఎక్కడికీ పోదు. అవసరానికి కనబడ\nదంతే,” అన్నాడు గోపి.\n\n“మీ నాన్న కనిపించడం లేదు. అతణ్ణి\nకూడా శంకరమే దాచేశాడంటావా ఏంటి?\"\nఅన్నాడు ముసలయ్య నవ్వుతూ.\n\n\"ఏంచెప్పేది పెదనాన్నా! వట సమయంలో\nవాడు పక్కన ఉంటే ఏమేం మాయం చేస్తాడో\nఅని రోజూ ఈ సమయంలో వాణ్ణి బయటికి\nతీసుకుపోవడం రివాజయింది,” అన్నాడు\nగోపి.\n\nఅంతలో చలమయ్య శంకరంతో తిరిగి\nవచ్చి మిత్రుణ్ణి చూసి ఆప్యాయంగా పలక\nరించాడు. భోజనాలయ్యేలోగా ఇంట్లో ఇంకా\nచాలా వస్తువులు కనిపించకపోవడం గమ\n\nనించిన ముసలయ్య కలవరపడ్డాడు. అది\nగమనించిన చలమయ్య, “మా పాలేరు,\nశంకరంతో కొన్నాళ్ళు సర్దుబాటు చేసుకోమని\nకోరాడు. కానీ శంకరం అదే పనిగా సర్దేస్తూం\nడడం వల్ల మావి సర్దుపాట్లు అయ్యాయి.\nఅవి తప్పాలంటే శంకరాన్ని కొన్నాళ్ళపాటు\nఎవరికైనా అప్పజెప్పాలని ఉంది. నీ ఎరుకలో\nమన శత్రువెవరైనా ఉంటే చెప్పు,” అని నవ్వి,\n“ఇంతకీ ఊరకరారు మహాత్ములు. నువ్వొ\nచ్చిన పనేంటో చెప్పు,” అన్నాడు.\n\nముసలయ్య, “నేను మహాత్ముణ్ణి కాను\nకదా. అందుకే ఊరకే నిన్ను చూసిపోదామని\nవచ్చాను. ఇక వస్తాను,\" అంటూ లేచాడు.\n\nముసలయ్య తిరుగు ప్రయాణమైతే\nఆయన చేతికర్ర కనిపించలేదు. అయినా\nదాన్ని గురించి బాధపడకుండా సంతోషంగా\nఇల్లు చేరాడు. అప్పుడు తన ఇంట్లో చెల్లా\nచెదరుగా ఉన్న వస్తువులను చూసి, “అన్నీ\nకనిపిస్తున్నాయిగా. సర్దుపాట్ల కంటే ఇలా\nసర్దుబాటు చేసుకోవడమే మంచిది,” అనుకు\nన్నాడాయన. - జొన్నలగడ్డ రామలక్ష్మి",
            "book_page_end": 59,
            "story_id": "2009_06_12",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        },
        {
            "title": "కొత్త అలారం గడియారం",
            "book_page_start": 66,
            "pdf_page_start": 66,
            "pdf_page_end": 68,
            "author": "రమా రమేష్",
            "genre": "హాస్యం",
            "moral": "సాధారణ పరిష్కారాలు కుదరనప్పుడు, కొంచెం అసాధారణమైన ప్రయత్నం అవసరం. కానీ అతిగా దేనికీ ప్రాధాన్యత ఇవ్వకూడదు.",
            "keywords": [
                "హాస్యకథ",
                "టీనా",
                "అలారం క్లాక్",
                "పజిల్",
                "ఆలస్యం"
            ],
            "characters": [
                "టీనా",
                "మిస్ సుదీప్త",
                "దీప",
                "అజయ్",
                "ఆశు",
                "టీనా తల్లిదండ్రులు"
            ],
            "locations": [
                "పాఠశాల",
                "టీనా ఇల్లు",
                "అమర్ బజార్"
            ],
            "content": "ఓ సుడిగాలి దూసుకు వచ్చినట్టయింది. టీనా\nమళ్ళీ క్లాసుకు ఆలస్యంగా వచ్చింది. ఆమె\nజుట్టు అన్నివైపులకూ ఎగురుతోంది. రోజుతూ\nరొప్పుతూ, \"స్కూల్ బస్సు మిస్సయ్యాను,”\nఅన్నది టీనా.\n\n“మరెప్పుడూ ఆలస్యం కాకూడదు,\" హెచ్చ\nరించింది ఇంగ్లీష్ టీచర్ మిస్ సుదీప్త.\n\n“సారీ.. మేడం...” అన్నది టీనా మెల్లగా.\n\n\"పిల్లలూ! గ్రామర్ పాఠ్యపుస్తకాలు తెర\nవండి.”\nటీనా వెళ్ళి కూర్చున్నది.\n\n“నీ దగ్గర అలారం క్లాక్ ఉంది కదా?”\nటీనాను అడిగింది దీప.\n\n“ఏం ప్రయోజనం! మా నాన్నా, తమ్ముడూ\nనా గదిలోకి వచ్చి పిలుస్తారు..\"\n\n“ఇంత జరుగుతున్నా నువ్వు నిద్రపోతూనే\n\nఉంటావా?” అని అడిగాను కాస్త ఈర్ష్యతో.\n\n“అవును,” అన్నది టీనా యథాలాపంగా.\nమిస్ సుదీప్త చూపులు మామీద పడ్డాయి.\n\n“అజయ్, ప్యాసివ్-యాక్టివ్ వాయిస్ల\nగురించి సందేహాలేవైనా ఉన్నాయా?\" అని\nఅడిగిందామె.\n\n“లేదు మేడమ్. నన్ను వదలిపెడితే చాలు, ”\nఅన్న కంఠస్వరం నాలో లీలగా ప్రతిధ్వనించింది.\n\n“టీనా గ్రామర్ రాయడానికి పెన్సిల్ను\nఎందుకు అలా అడ్డదిడ్డంగా ఆడిస్తున్నావు?”\nఅని అడిగింది టీచర్.\n\nటీనా హడావిడిగా సుడోకును మరో పేజీ\nకిందికి దోపేసింది.\n\n“టీనా, నిన్ను మూడో బెంచి నుంచి మొదటి\nబెంచీకి మార్చడం మంచిదనుకుంటాను,”\nఅన్నది టీచర్.\n\nటీనా రాయడం పూర్తి చేసి నోటు\nపుస్తకాన్ని టీచర్ చేతికిచ్చింది.\n\nఆ రోజు సాయంకాలం మేము\nటీనా ఇంటికి వెళ్ళాం. మమ్మల్ని చూడ\nగానే టీనా వాళ్ళమ్మ నవ్వుతూ, “రండి..\nరండి.. కూర్చోండి. వేడి వేడి సమో\nసాలు తెస్తాను,” అంటూ మమ్మల్ని\nలోపలికి పిలిచింది.\n\nదీప ఇంటినంతా పరిశీలనగా\nచూస్తూ, “టీనాకు గురువారం పుట్టిన\nరోజు కదా. అలారం క్లాక్ కానుకగా ఇస్తే\nఎలా ఉంటుంది?” అని అడిగింది.\n\n“ఊహూ.. వద్దు. టీనా వద్ద\nఇప్పటికే ఒకటి ఉంది!”\n\n“అయినా, జిగ్సా అలారం క్లాక్\nలేదుకదా?\"\n\nదీపా ఆ గడియారం గురించి\nమరో ఐదు నిమిషాలు వివరిం\nచింది. “చాలా బావుంది. దాన్నే\nకొని ఇద్దాం,” అన్నాన్నేను.\n\nఅమర్బజార్లోని షాపులన్నీ.\nవెతికి మాకు కావలసిన గడియారం\nకొని తీసుకెళ్ళి ఇచ్చాం.\n\n“అలారం క్లాక్? నేను చేయవలసిందల్లా\nస్నూజ్ నొక్కడమే!\" అన్నది టీనా నవ్వుతూ.\n\n\"ఇది మామూలు గడియారం కాదు. మొదట\nటైమ్ సెట్ చెయ్. రేపు నువ్వు మా కందరికన్నా\nముందు క్లాసులో ఉంటావు!\" అన్నాన్నేను.\n\nబ్రహ్మాండమైన మా ఆలోచనకు టీనా తల్లి\nమురిసిపోవడం నేను గమనించాను. ఆమె\nమమ్మల్ని మనసారా మెచ్చుకున్నది కూడా.\n\n“నిద్రమహారాణికి ఇదో సవాలు,” అన్నది\nటీనా పెదవులు బిగించి తలాడిస్తూ.\n\nమరునాడు ఉదయం సరిగ్గా ఆరు గంట\nలకు గడియారం కార్యాచరణకు దిగింది.\nనాలుగు పజిల్ పీసెస్ గదిలో ఎక్కడెక్కడో పడి\nఉన్నాయి. టీనా నిద్రకళ్ళతో లేచి గడియారాన్ని\nనొక్కింది. ఫలితం కనిపించలేదు. పిడికిలి\nబిగించి ఒక్క గుద్దు గుద్దింది. అయినా అలారం\nఆగకుండా మోగుతూనే ఉంది. అది కొత్త అలా\nరం గడియారమన్న సంగతి ఆమెకు అప్పుడు\nగుర్తుకొచ్చింది. కళ్ళు నులుముకుని తెరిచి\nచూసింది. పజిల్ పీస్ పడక మీద ఉన్నది.\nదాన్ని చూడగానే గడియారం కుట్ర పథకం\n\nఅర్థమై గట్టిగా నొక్కింది. ఎలాగైనా గీపెట్టడం\nఆపాలన్నది ఆమె తాపత్రయం. అయినా\nఅలారం ఆగకుండా మోగుతూనే ఉంది. ఆమె\nపడకపై నుంచి కిందికి ఉరికి మరో మూడు\nపీసెస్ కోసం వెదకసాగింది!\n\nఅంతలో టీనా అన్నయ్య ఆశు ఆమె గది\nలోకి వస్తూ, “ఆ శబ్దం కాస్త ఆపుతావా?”\nఅన్నాడు.\n\n“అందుకోసమే ప్రయత్నిస్తున్నాను. రా\nతక్కిన మూడు ఫజిల్ పీసస్ నీకు దొరుకుతా\nయేమో చూడు. నా దగ్గర రెడ్పీస్ ఉంది,”\nఅన్నది టీనా దీనంగా. ఆశు పళ్ళు పటపట\nలాడిస్తూ గదంతా వెతికి కప్ బోర్డ్ దగ్గర ఒక బ్లూ\nపీస్ తీశాడు. ఈలోగా టీనా తల్లి అక్కడికి\nవచ్చింది. \"ఎక్కడున్నాయేంటి?” అంటూ వెత\nకసాగింది. మరికొంత సేపటికి, “ఏమయింది\nటీనా..” అంటూ టీనా తండ్రి అక్కడికి వచ్చాడు.\nకుటుంబం కుటుంబమంతా గదిని గాలించ\nసాగింది.\n\n“దాన్ని ఆపడానికి మరో మార్గం లేదా?”\n“లేదు,” అన్నది టీనా.\n\n“దాన్ని పగలగొట్టు”\n“వద్దు వద్దు. అది గిఫ్ట్ వచ్చింది!”\nటేబుల్ కింది ఉన్న ఎల్లో పీస్ను కనిపెట్టే\nశాడు ఆశు.\n\n“నాకొకటి దొరికిపోయింది,\" అని ప్రక\nటించాడు తండ్రి గ్రీన్పీస్ చూపిస్తూ పెద్ద\nలాటరీ తగిలినంత సంబరంతో.\n\nఅదో అద్భుతమైన దృశ్యం. వణుకుతూన్న\nచేతులతో పీసెస్ను ఒకటిగా బిగించి గడియారం\nమీద అమర్చారు. అలారం మోగడం ఆగిపో\nయింది. అందరూ ఆనందంతో ఊపిరి పీల్చుకు\nన్నారు. అదీ ఒక్క క్షణమే. గడియారంలో టైమ్\nచూస్తే ఏడుగంటలు!\n\n“ఇంకా వంట కాలేదు.”\n“ఇంకా స్నానం చెయ్యలేదు.”\n“నా బాస్కెట్బాల్ ప్రాక్టీస్... ఛ ఛ...”\n\nఇంత అద్భుతమైన ఏర్పాటు చేసి కూడా\nటీనా ఇంకా రాలేదేమిటా అని స్కూల్లో ఆశ్చ\nర్యంతో ఎదురుచూడసాగాం. మామూలుకన్నా\nగంట ఆలస్యంగా వచ్చిన టీనా మాకేసి కోపంగా\nచూస్తూ వెళ్ళడం ఇంకా ఆశ్చర్యం కలిగిం\nచింది.\n\nఆ రోజు మాకు వ్యాసరచన పరీక్ష!\n“..టీనా ఇవాళ స్కూలుకు ఎందుకు ఆల\nస్యంగా వచ్చావో చెబుతూ 1000 పదాలతో\nవ్యాసం రాయాలి, ఇవాళ నేను నీ వ్యవహారం\nచూస్తాను,” అన్నది మిస్ సుదీప్త.\n\nఇంటర్వల్ సమయంలో జరిగిన అసలు\nసంగతి తెలుసుకుని దిగ్భ్రాంతి చెందాము.\nటీనా తల్లికి కోపం వస్తే మాకు వేడివేడి సమో\nసాలు దొరకవు కదా! ఆలోచించడానికే భయం\nవేస్తోంది.\n\nఅయినా మరునాడు ఉదయం మిస్ సుదీప్త\nఆనందకరమైన పరిష్కారంతో కథకు సుఖాంతం\nపలికింది(నేను ఆమెకు నమస్కరించాలనుకు\nన్నాను).\n\n“టీనా నువ్వు రాసిన 'జిగ్సా క్లాక్' నిజం\nగానే చాలా సృజనాత్మకమైన వ్యాసం. చాలా\nబావుంది! అద్భుతమైన కల్పన. నీకు ఎ ప్లస్!”\nతెగ మెచ్చుకున్నది మిస్ సుదీప్త.\n\nటీనా మమ్మల్ని చూసి సంతోషంతో నవ్వుతూ,\n“మా ఇంటికి రండి. అమ్మ ఖీర్ తయారు\nచేస్తోంది!” అన్నది.\n\nసంతోషంతో ఎగిరి గంతేసినట్టయింది!",
            "book_page_end": 68,
            "story_id": "2009_06_13",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 13,
        "author_counts": {
            "ఎల్. సుబ్రమణ్యన్": 1,
            "గుండ్రాతి సుబ్రహ్మణ్యం గౌడు": 1,
            "చందమామ బృందం": 6,
            "సామ్యా రాజేంద్రన్": 1,
            "జి.సి. జీవి": 1,
            "మల్లారెడ్డి శంకరప్రసాద్": 1,
            "జొన్నలగడ్డ రామలక్ష్మి": 1,
            "రమా రమేష్": 1
        },
        "genre_counts": {
            "సంపాదకీయం": 1,
            "బేతాళ కథ": 1,
            "సాహస కథ/కామిక్": 1,
            "పౌరాణికం/కామిక్": 1,
            "జాతక కథ": 1,
            "జానపద కథ": 1,
            "సైన్స్ ఫిక్షన్/సీరియల్": 1,
            "జానపద సీరియల్": 1,
            "చరిత్ర": 1,
            "కథానిక": 2,
            "హాస్యం": 2
        }
    }
}