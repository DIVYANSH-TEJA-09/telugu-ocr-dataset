{
    "book_id": "చందమామ_2009_12",
    "stories": [
        {
            "title": "పాఠకుల లేఖలు",
            "book_page_start": 6,
            "pdf_page_start": 6,
            "pdf_page_end": 6,
            "author": "చందమామ బృందం",
            "genre": "ఫీచర్",
            "moral": "N/A",
            "keywords": [
                "పాఠకులు",
                "అభిప్రాయాలు",
                "చందమామ",
                "సాంకేతికత"
            ],
            "characters": [
                "పి. జగన్నాధం",
                "శివకుమార్",
                "శ్రద్ధ పులిజాల",
                "జె.వి. జానకీదేవి"
            ],
            "locations": [
                "కాన్పూరు",
                "ఒంగోలు",
                "హైదరాబాద్",
                "ఆంధ్రప్రదేశ్"
            ],
            "content": "చందమామ పత్రిక ధోరణి బాగానే ఉన్నా, మరిన్ని చేర్పులు ఉంటే బాగుంటుంది. ముఖ్యంగా భారత, రామాయణ ఇతిహాసాల నుంచి భాగాలు కథలుగా రావాలి. ఇంగ్లీషు, హైటెక్కు మేథ్స్తో సతమతమవు తున్న పిల్లలకు ఇవి కొంత విశ్రాంతి, విజ్ఞానం, ఊరట కలిగిస్తాయి. పిల్లలకు కథల ద్వారానే ఎక్కువ ఆకర్షణ, శ్రద్ధ కలుగుతుంది. ఈ రకంగా కొంత తీరిక సమయం కల్పించు కుని పిల్లలకు చెప్పడానికి బాగుంటుంది. నిజానికి చందమామ వంటి పుస్తకాలు పిల్లలకోసమే కాదు; అవి ముందు పెద్దలకే అవసరం.\n- పి. జగన్నాధం, ఐఐటి కాన్పూరు–208016\nమామా! మారుతున్న కాలానికి అనుగుణంగా నువ్వు కూడా మారా లని ప్రయత్నిస్తున్నావు కదూ! కాని ఒక్కటి మాత్రం నిజం. ఈనాటి చాలా మంది 'టెక్నో పిల్లలు' జానపద లోకాలలో కాక-సాంకేతిక లోకాలలో విహరిస్తున్నారు. మరి వారికి అనుగుణంగా నువ్వూ మారాలని అనుకోవడం-పొరపాటు కాదేమో! కాని మామా! యాభై ఏళ్ళుగా నీతో చెట్టాపట్టాలేసుకుని తిరుగుతూ-నీ స్నేహమాధు ర్యాన్ని అనుభవించినవాళ్ళం. మేము కూడా ఉన్నామని గుర్తుంచు కుంటావా? మమ్మల్ని కూడా అలరించాలని ప్రయత్నిస్తావు కదూ!\n- శివకుమార్, కొంపల్లి, ఒంగోలు-523002\nఅరవై ఏళ్ళయినా చందమామలో ఏమాత్రం నాణ్యత తగ్గలేదు. కాని విమర్శకులు విమర్శిస్తూనే ఉంటారు. అదీ మంచికే. ఎందు కంటే ఇతర మ్యాగజైన్ల పక్కన చందమామ పున్నమి చంద్రుడిలా వెలుగుతోంది. అది వారు గ్రహించి పరీక్షించుకోవాలి. ఎన్నటికీ 'మేరా 'చందమామ మహాన్' అనాల్సిందే. - శ్రద్ధ పులిజాల, హైదరాబాద్ ఎస్ఎంఎస్ ద్వారా\nచిన్న కథల సంఖ్య పెంచండి.\n- జె.వి. జానకీదేవి, (ఆం.ప్ర)\nపాతికేళ్ళనాటి చందమామ కథలు ఎంతో ఆసక్తికరంగా బాగుండేవి.\n- జె.వి. జానకీదేవి, (ఆం.ప్ర)",
            "book_page_end": 6,
            "story_id": "2009_12_01",
            "raw_genre_backup": "ఫీచర్",
            "normalized_genre_te": "సామాజిక కథ",
            "normalized_genre_code": "SOCIAL_STORY",
            "content_type": "STORY",
            "language": "TELUGU"
        },
        {
            "title": "శత్రుదళాల మధ్య పెల్లుబికిన ప్రేమ! (క్రిస్మస్ సంధి)",
            "book_page_start": 7,
            "pdf_page_start": 7,
            "pdf_page_end": 7,
            "author": "చందమామ బృందం",
            "genre": "చరిత్ర/కథానిక",
            "moral": "ఒక మంచి పండుగ మంచి మార్పును తీసుకురాగలదు.",
            "keywords": [
                "ప్రపంచయుద్ధం",
                "క్రిస్మస్ సంధి",
                "జర్మన్ సైనికులు",
                "బ్రిటిష్ సైనికులు",
                "మానవత్వం"
            ],
            "characters": [
                "బ్రిటిష్ సైనికులు",
                "జర్మన్ సైనికులు"
            ],
            "locations": [
                "బెల్జియం"
            ],
            "content": "అది 1914వ సంవత్సరం. బెల్జియంలో మొదటి ప్రపంచయుద్ధం ఉధృతంగా జరు గుతూన్న రోజులు. ఆ ప్రాంతంలోని నేలంతా దట్టమైన మంచుతో కప్పబడి ఉన్నది. బ్రిటన్ మరియు జర్మన్ దళాలు ఆయా కందకాలలో పొంచి ఉన్నాయి. ఉభయుల కందకాల మధ్య దూరం కొన్ని వందల గజాలు మాత్రమే. జర్మన్ సైనికులు క్రిస్మస్ గీతాలు పాడడం విని, బ్రిటిష్ సైనికులు విస్మయం చెందారు! వాళ్ళు కందకాల నుంచి మెల్లగా తలలు పైకెత్తి తొంగి చూశారు. జర్మన్ సైనికులు క్రిస్మస్ చెట్టును దీపాలతో అలంకరించ డం కనిపించింది. యుద్ధ రంగంలో ఎదురుచూడని అపూర్వ దృశ్యం!\nబ్రిటిష్ సైనికులు హృదయాలలో ఉన్నట్టుండి ప్రేమ పెల్లుబకసాగింది. వాళ్ళు కూడా క్రిస్మస్ గీతాలు ఆలపించడం ప్రారంభించారు.\nత్వరలో ఉభయ సైనికులూ పరస్పరం స్నేహపూర్వకంగా శుభాకాంక్షలు తెలియ జేసుకున్నారు. ఇరు పక్షాల సైనికులూ కాల్పులు జరపకూడదని అంగీకరించ డంతో, సైనికులు కందకాల నుంచి ఒక్కొక్క రుగా వెలుపలికి దూకి వచ్చి-తమ దగ్గ రున్న చాక్లెట్లు, జామ్, తినుబండారాలు పంచుకున్నారు. ఇరు పక్షాలకూ చెందని ప్రదేశంలో ఉభయపక్షాల సైనికులూ వింతైన ప్రేమపూర్వక వాతావరణంలో గుమిగూడారు!\nఆ ప్రత్యేక క్రిస్మస్ ప్రభావంతో కొత్తగా ఏర్ప డిన మిత్రుల మీద ఆ తరవాత కూడా కాల్పులు జరపకూడదని నిర్ణయించారు. యుద్ధరంగంలో చోటు చేసుకున్న అసాధారణమైన అద్భుతం గురించి వివరిస్తూ, వందలాది సైనికులు తమ ఇళ్ళకు ఉత్తరాలు రాశారు. అన్నిటి కన్నా ముఖ్య మైన విశేషం ఏమంటే-సైనికులు అంతవరకు శత్రువులుగా భావించిన వారిలో ఆ క్షణం నుంచి మనుషులను చూడగలిగారు!\nప్రపంచ యుద్ధమూ-క్రిస్మస్ ఏదో ఒక రోజున చేతులు కలపగలవని ఎవరు మాత్రం ఊహించి ఉంటారు? ఒక మంచి పండుగ మంచి మార్పును తీసుకురాగలదో చెప్పడానికి ఇదొక అద్భుతమైన ఉదాహరణ!\nఅందరికీ ఆనంద క్రిస్మస్ శుభాకాంక్షలు!",
            "book_page_end": 7,
            "story_id": "2009_12_02",
            "raw_genre_backup": "చరిత్ర/కథానిక",
            "normalized_genre_te": "చారిత్రక వ్యాసం",
            "normalized_genre_code": "HISTORY_ARTICLE",
            "content_type": "STORY",
            "language": "TELUGU"
        },
        {
            "title": "సింహంతో స్నేహం",
            "book_page_start": 8,
            "pdf_page_start": 8,
            "pdf_page_end": 10,
            "author": "చందమామ బృందం",
            "genre": "జానపద కథ",
            "moral": "అహంకారం, అసూయ నాశనానికి దారితీస్తాయి, సంతృప్తితో జీవించినవారికి అదృష్టం లభిస్తుంది.",
            "keywords": [
                "సింహం",
                "రాతిశిల్పం",
                "బంగారం",
                "గొర్రెల కాపరి",
                "అసూయ"
            ],
            "characters": [
                "రాంచెన్",
                "వాంగూ",
                "రాతి సింహం",
                "గ్రామస్థులు"
            ],
            "locations": [
                "లాహువాల్ స్పిటి",
                "మాలికాపురం",
                "కులూ లోయ"
            ],
            "content": "హిమాచల్ ప్రదేశ్ లాహువాల్ స్పిటి అందమైన కొండ సానువుల మధ్య ఉన్న ఒక చిన్న గ్రామంలో గద్దీ తెగ ప్రజలు నివసించేవారు. ఆ గ్రామంలో రాంచెన్ అనే యువకుడు ఉండేవాడు. అతడి కళ్ళు ఎప్పుడూ ఆనందంతో మిలమిలా మెరుస్తూ ఉండేవి. అతడు మధురమైన కంఠస్వరంతో జానపద గీతాలు ఉత్సాహంతో పాడేవాడు. అతడి పాటలు వినడానికి గ్రామస్థులు ఎంతో ఇష్టపడేవాళ్ళు.\nఆ గ్రామస్థులందరికిలాగే రాంచెన్కు సొంతంగా చిన్నపాటి గొర్రెల మంద ఉండేది. వాటి నుంచి తీసే ఉన్నిని అమ్మి, కూడూ గుడ్డా సమకూర్చుకునే వాడు. చిన్న గుడిసె, రెండు వెచ్చటి ఉన్ని చొక్కాలు, దుప్పట్లు, ఆహారానికి సరిపడా సాట్టు ధాన్యం. ఇవే అతడికున్న ఆస్తి పాస్తులు. ఉన్నంతంలో తృప్తిగా, సంతోషంగా కనిపించేవాడు.\nఅదే గ్రామంలో వాంగూ అనే మరొక పెద్ద మనిషి ఉండేవాడు. జీవితావసరాలకు సరిపడా అతనికి అన్నీ ఉన్నా, ఎప్పుడూ విచారంతో కని పించేవాడు. మరిన్ని గొర్రెలు ఉంటే, మరింత ఉన్నీ, మరింత డబ్బూ వచ్చేది కదా అని తెగ బాధపడిపోయేవాడు. తనకన్నా ఎక్కువ ఉన్న వాళ్ళను చూసి అసూయతో దహించుకుపోయే వాడు. ఎవరైనా సంతోషంగా, సుఖంగా కని పిస్తే రుసరుసలాడేవాడు. ఆ ఏడుపుగొట్టు మనిషిని చూస్తే ఊళ్ళో ఎవరికీ ఇష్టం ఉండేది కాదు.\nరాంచెన్ రోజూ గ్రామానికి సమీపంలో ఉన్న చిన్న కొండమీదికి గొర్రెలను మేపడానికి తోలుకు పోయేవాడు. ఒకనాడు అక్కడ అతనికి అంతగా గడ్డి కనిపించలేదు. కొద్ది దూరంలో పొలం నిండుగా పచ్చలు ఆరబోసినట్టు పచ్చటి గడ్డి అతడి దృష్టిని ఆకర్షించింది.\nరాంచెన్ గొర్రెలను అక్కడికి తోలుకు వెళ్ళాడు. ఏపుగా పెరిగిన నవనవలాడే పచ్చటిగడ్డిని చూడ గానే గొర్రెలు గెంతులు వేస్తూ మేయసాగాయి. రాంచెన్ వాటిని అక్కడే వదిలి తను కాస్త ముందుకు వెళ్ళి చూడాలనుకున్నాడు. కొంత దూరం వెళ్ళేసరికి, హఠాత్తుగా పక్కనే సింహం కనిపించేసరికి భయంతో వణికిపోయాడు. కాని వెంటనే తేరుకున్నాడు. ఎందు కంటే, అది నిజమైన సింహం కాదు. సజీవంగా ఉన్న సింహంలా కనిపించే రాతిశిల్పం!\nఆ ప్రాంతాన్ని రక్షిస్తున్నట్టు ఒంటరిగా, గంభీరంగా ఉన్న ఆ సింహాన్ని చూడగానే రాంచెన్కు దానిపట్ల అభిమానం పుట్టుకువచ్చింది. మెల్లగా దాని దగ్గరికి వెళ్ళి స్పృశించి చూశాడు. అది తనకెంతో కాలంగా పరిచయమున్నట్టు చేతు లతో చుట్టేసి ఆప్యాయంగా పలకరించాడు. తనతో తెచ్చుకున్న సాట్టు ధాన్యాన్ని దాంతో పంచుకున్నాడు.\nసాయంకాలమై ఇంటికి తిరిగి వెళ్ళేప్పుడు అతడి మనసు ఆనందంతో నిండిపోయింది. ఈ రోజు తన గొర్రెలు మేయడానికి కొత్త పచ్చిక ప్రాంతంతో పాటు, తనకో మంచి నేస్తం దొరికిం దని పొంగిపోయాడు. మరుసటిరోజు నుంచి అక్కడికి వచ్చినప్పుడల్లా సింహంతో మాట్లాడే వాడు. ఆడుతూ పాటలు పాడి వినిపించేవాడు. తను తెచ్చుకున్న సాట్టులో కొంచెం సింహం ముందు ఉంచేవాడు. మరుసటి రోజు వచ్చి చూస్తే అది కనిపించేది కాదు. ఏ పక్షులో వాటిని తిని ఉంటాయని అతనికి తెలుసు. అయినా, తన సింహం నేస్తమే ఒక గుటకతో దాన్ని మింగే సినట్టు ఊహించుకుని సంతోషించేవాడు!\nమరికొన్నాళ్ళకు శీతాకాలం ఆరంభమైంది. ఎండలో వేడి తగ్గి పోయింది. రాత్రుల్లో చలి బాగా పెరిగిపోయింది. గ్రామస్థులందరూ కిందికి దిగి కులూ లోయలో చలి తక్కువగా ఉన్న మరో ప్రాంతానికి వెళ్ళడానికి ఆయత్తమ వుతున్నారు. తను కూడా వాళ్ళతో వెళ్ళాలని రాంచెన్ నిర్ణయించాడు. అయితే వెళ్ళే ముందు ఒకసారి తన నేస్తం రాతి సింహాన్ని చూసిరావా లనుకున్నాడు.\nమరునాడే దాని దగ్గరికి వెళ్ళి, “నేను అంద రిలో కలిసి వెళ్ళిపోక తప్పదు. నువ్వు జాగ్రత్తగా ఉండు. అవునూ... నేను వెళ్ళడం నీకు అంతగా ఇబ్బంది.కలిగించదనుకుంటాను. నేను లేదనే బాధ లేదు కదూ!\" అంటూ నవ్వాడు రాంచెన్. వెంటనే సింహం నోరు తెరిచి, “లేదు. నువ్వు రాకపోవడం నాకు చాలా బాధ కలుగుతోంది,” అని గర్జించింది. “నీకు నేనొక కానుక ఇవ్వాలను కుంటున్నాను. రేపు సూర్యోదయం కల్లా ఒక సంచీతో వచ్చి, నా నోట్లో ఉన్నదాన్ని తీసుకుని వెళ్ళు,\" అన్నది సింహం.\n“నాకు అన్నీ ఉన్నాయి,” అని అతడు ఎంత చెప్పినా సింహం వినిపించుకోలేదు. తప్పక వచ్చి తీరాలన్నది.\nమరునాడు వేకువజామున నిద్ర లేచిన రాంచెన్, రాతి సింహం మాటలు జ్ఞాపకం వచ్చి దాని వద్దకు పరిగెత్తాడు. ఆ హడావుడిలో సంచీ తీసుకు వెళ్ళడం మరిచిపోయాడు. సింహం అతడి రాక కోసం ఎదురు చూస్తున్నది. రాంచెన్ సింహం నోట్లో చేయి పెట్టి, అందులో దొరికిన చిన్నచిన్న రాతి ముక్కలను తీసి తన టోపీలో నింపుకున్నాడు. సూర్యోదయం కాగానే సింహం నోరు మూసుకుపోయింది. టోపీలోని రాళ్ళ కేసి చూసిన రాంచెన్కు సంభ్రమాశ్చర్యాలు కలిగాయి. అవన్నీ బంగారు ముక్కలు! ఉరు కులు పరుగులతో గ్రామం చేరిన రాంచెన్, ఆ విషయం గురించి ఎదురైన ప్రతి ఒక్కరికీ సంతోషంగా చెప్పసాగాడు.\nరాంచెనక్కు పట్టిన అదృష్టం చూసి గ్రామస్థు లందరూ సంతోషించారు. వాంగూ మాత్రం అసూయతో అదెలా సాధ్యమయిందో ఆరా తీశాడు. వివరాలు తెలిశాక, తనూ సింహంతో స్నేహం చెయ్యాలనుకున్నాడు. మీగడ పాలు, తేనె, మంచి సాట్టు తీసుకుని వెళ్ళి దానికి ఇచ్చాడు. వింజామరతో విసురుతూ గంటల తరబడి దాంతో మాట్లాడుతూ దానిపక్కనే కూర్చు న్నాడు.\nఆఖరికి సింహం జాలిపడి అతడికి కూడా కానుకలిస్తాననీ, సూర్యోదయం కల్లా వచ్చి తీసు కోమనీ చెప్పింది. సంతోషంగా ఇంటికి తిరిగి వచ్చిన వాంగూ రాత్రంతా కంటిమీద రెప్ప వేయ లేదు. మూడోజాము ముగియక ముందే పెద్ద సంచీతో బంగారం ఖజానాను తరలించుకు రావలని లాంతరు తీసుకుని బయలుదేరాడు.\nచుట్టూ ఎటుచూసినా చిమ్మచీకటి. మంచుతో ముద్దగా తడవడం వల్ల దారి జారుతూ ఉంది. అయితే, వాంగూ వాటన్నిటినీ పట్టించుకోకుండా వేగవేగంగా అడుగులు వేస్తూ నడవసాగాడు.\nఆఖరికి రాతి సింహం దగ్గరికి చేరాడు. తెరుచు కుని ఉన్న సింహం నోట్లో ఎంత బంగారం ఉందో చూడాలన్న ఆత్రం కొద్దీ కాస్త దూరం నుంచే తొంగి చూడబోయాడు. దాంతో కాలుజారి కింది అగాథంలోకి పడిపోయాడు. చేతిలోని లాంతరు ఎక్కడో ఎగిరిపడి ముక్కలు ముక్కలైపోయింది. తీవ్రంగా గాయపడలేదు గానీ, లోయకు దూరంగా పోయి పడి మతిస్థిమితం కోల్పోయాడు.\nవాంగూకు ఏమయిందో గ్రామస్థులెవరికీ తెలి యలేదు. రాంచెన్ మాత్రం ఎప్పటిలాగే సంతో షంగా జీవించాడు.\nరాతిసింహం వింతచిరునవ్వుతో ఆ ప్రాంతాన్ని చూస్తూనే ఉన్నది!",
            "book_page_end": 10,
            "story_id": "2009_12_03",
            "raw_genre_backup": "జానపద కథ",
            "normalized_genre_te": "జానపద కథ",
            "normalized_genre_code": "FOLK_TALE",
            "content_type": "STORY",
            "language": "TELUGU"
        },
        {
            "title": "ఆహ్వానం",
            "book_page_start": 11,
            "pdf_page_start": 11,
            "pdf_page_end": 11,
            "author": "చందమామ బృందం",
            "genre": "ఫాంటసీ",
            "moral": "N/A",
            "keywords": [
                "విక్రమార్కుడు",
                "బేతాళుడు",
                "శవం",
                "అహంకారం",
                "ఆత్మవిశ్వాసం"
            ],
            "characters": [
                "విక్రమార్కుడు",
                "బేతాళుడు"
            ],
            "locations": [
                "శ్మశానం"
            ],
            "content": "పట్టువదలని విక్రమార్కుడు చెట్టువద్దకు తిరిగివెళ్ళి, చెట్టు పైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, “రాజా, సంక ల్పించే ఘనకార్యాలు సాధించడానికి ఆత్మవిశ్వాసం ప్రధానం అన్నది అంద రికీ తెలిసినదే. ఆత్మవిశ్వాసం పేరుతో కొందరు లేనిపోని అహంకారం పెంచుకుం టారు. అహంకారం అనర్థహేతువని తెలి సినా దాని నుంచి బయటపడడం అందరికీ సాధ్యం కాదు. పాలకులలో అహంకారం బాహాటంగా కనిపిస్తుంది. పండితులనుకునే వారిలో ఇది పైకి కనిపించకపోయినా, అంత రాంతరాలలో బుసలు కొడుతూనే ఉంటుంది. నీలో అలాంటి అహంకారం తలెత్తకుండా ఉండేందుకు తగు హెచ్చరికగా మాతంగుడనే పండితుడి కథ చెబుతాను, శ్రమ తెలియ కుండా, విను,\" అంటూ ఇలా చెప్పసాగాడు:",
            "book_page_end": 11,
            "story_id": "2009_12_04",
            "raw_genre_backup": "ఫాంటసీ",
            "normalized_genre_te": "ఫాంటసీ కథ",
            "normalized_genre_code": "FANTASY_STORY",
            "content_type": "STORY",
            "language": "TELUGU"
        },
        {
            "title": "బేతాళ కథలు (మాతంగుడి కథ)",
            "book_page_start": 11,
            "pdf_page_start": 11,
            "pdf_page_end": 16,
            "author": "చందమామ బృందం",
            "genre": "ఫాంటసీ, నీతి కథ",
            "moral": "నిజమైన పండితులకు అహంకారం ఉండదు; ఆత్మాభిమానం వేరు, అహంకారం వేరు.",
            "keywords": [
                "మాతంగుడు",
                "మదనుడు",
                "బంగారు ఉంగరం",
                "అహంకారం",
                "ఆత్మాభిమానం"
            ],
            "characters": [
                "విక్రమార్కుడు",
                "బేతాళుడు",
                "మాతంగుడు",
                "మదనుడు",
                "జనదీపుడు",
                "గ్రామాధికారి",
                "రంజనుడు",
                "రాజు"
            ],
            "locations": [
                "మాలికాపురం",
                "రాజధాని",
                "శ్మశానం"
            ],
            "content": "మాలికాపురంలో ఉండే మాతంగుడు, మదనుడు కలిసి చదువుకున్నారు. మాతం గుడు మహాపండితుడై ఎక్కడెక్కడి పండిత సభలలో తన ప్రతిభ చాటి ఊరికి పేరు తెచ్చాడు. ఆయన తమ ఊరివాడని గ్రామ స్థులు గర్వపడతారు. మాతంగుడికి గర్వం లేదు కానీ, ఆత్మాభిమానం ఎక్కువ.\nమదనుడికి సరిగ్గా చదువబ్బక వ్యవ సాయం మీద దృష్టి పెట్టి గొప్పగా రాణిం చాడు. ధనం ఎంత గడించినా మాతంగుడిలా తనకు పేరు ప్రతిష్ఠలు లేవని ఆయనకు అసూయ.\nఇలా ఉండగా ఆ దేశపు రాజు, రాజధానిలో పండిత సభలు ఏర్పాటు చేసి, దానికి మాతం గుణ్ణి ఆహ్వానిస్తూ మాలికాపురానికి రథం పంపాడు. మాతంగుడు రాజధానికి వెళ్ళాడు.\nఅది ఆ ఊరికే విశేషం. అందుకని గ్రామాధి కారి గ్రామస్థుల్ని రచ్చబండవద్ద సమావేశ పరచి, తిరిగి వచ్చాక మాతంగుణ్ణి సత్కరించ డానికి అందరి సలహా, సహాయ సహకారాలు కోరాడు.\nఇది నచ్చని మదనుడు, “పాండిత్యమైనా ఏ వినోదమైనా కడుపు నిండాకనే! కడుపు నిండాలంటే రైతు పగలనకా రాత్రనకా పొలంలో కష్టపడాలి. కానీ జనం రైతు గొప్ప తనాన్ని గుర్తించకుండా-పండితుల్నీ, కళా కారుల్నీ పొగుడుతూంటారు. జనం పొగిడే సరికి వాళ్ళు కూడా అదే నిజమనుకుని అహం కారంతో విర్రవీగుతుంటారు,” అన్నాడు.\nఅయితే, మదనుడి అభిప్రాయాన్ని ఒక్కరూ సమర్థించలేదు. పైగా మాతంగుణ్ణి వినయశీలి అని మరింత మెచ్చుకోసాగారు. దాంతో మదనుడు మాటమార్చి, “మాతంగుణ్ణి ఎలా సత్కరించాలని కదా ఈ సమావేశం! ఆ ముచ్చట ఒక్క రోజులోనే అయిపోకూడదు. గ్రామస్థులం ఎవరికి వారు రోజుకొకరు చొప్పున ఆయన్ను ఇంటికి పిలిచి విందు భోజనం పెడితే-సన్మానం కలకాలం కొనసాగుతుంది,” అన్నాడు.\nగ్రామాధికారితో సహా అందరికీ ఈ సలహా నచ్చి, మదనుణ్ణి మెచ్చుకున్నారు. మదనుడి ఆలోచన వేరు. పదిమందిలో చూపని అహం కారం-విడివిడిగా ఒక్కో ఇంటికే వెడితే బయ టపడి మాతంగుడి విషయంలో తను చెప్పిందే నిజమని అంతా గ్రహిస్తారని ఆయన నమ్మకం.\nరాజధాని పండితసభల్లో మాతంగుడికి ఘనసన్మానం జరిగింది. రాజాయనకు విలు వైన కానుకలిచ్చి తిరుగుప్రయాణానికి రథం ఏర్పాటు చేశాడు. అయితే, ఆ సభలకు వివిధ ప్రాంతాలనుంచి వచ్చిన మాతంగుడి బంధుమిత్రులు తిరుగు ప్రయాణంలో తమ ఇళ్ళకు రావలసిందిగా ఆయన్ను కోరారు. అందుకని మాతంగుడు తనకు రథం వద్దని రాజుకు చెప్పాడు.\nమాతంగుడు వరుసగా బంధుమిత్రులు ఒక్కొక్కరి ఆహ్వానాన్ని మన్నిస్తూ చివరికి మాలికా పురానికి ప్రయాణమై అడవిలో మార్గమ ధ్యంలో ఒక చెట్టుకింద విశ్రమించాడు. ఇద్దరు దొంగలు ఆయన ముందుకొచ్చి, “నీ దగ్గిర విలువైనవి ఏమున్నాయో-అన్నీ మాకి చ్చెయ్,” అంటూ కత్తులు ఝుళిపించారు.\nమాతంగుడు తడబడ లేదు. “నా దగ్గిర మన రాజు ఇచ్చిన కానుకలున్నాయి. నా పాండిత్యాన్ని మెచ్చి ఇవ్వడం వల్ల ఇవి నాకు విలువైనవి. వీటిని మీకివ్వలేను. వీటిని మీరు బలవంతంగా తీసుకున్నా-ఇప్పుడు మీరు నన్ను దోచినట్లేరేపు మరొకరు మిమ్మల్ని దోచుకు పోగలరు. ఎవరూ దోచలేని విద్యా ధనం వీటికంటే విలువైనది. అది నేను మీకి వ్వగలను. అందుకు మీరు నాతో వచ్చి కొన్నాళ్ళు నాకు శిష్యరికం చేయాలి. ఇష్టమైతే నాతో రండి,” అన్నాడు.\nదొంగలు చిరాకుపడి, “నీలా చదువుకోక పోయినా, నీ మాటలు నమ్మినీతో వచ్చేటంత వెర్రివాళ్ళం కాము. మర్యాదగా నీ దగ్గిరున్న డబ్బు తీసి మాకియ్యి,” అని హుంకరించారు.\nఅంతలో ఆ చెట్టుమీది నుంచి ఒక రాక్ష సుడు కిందికి ఉరికి దొంగల్ని భయపెట్టి తరిమేశాడు. ఆశ్చర్యంగా తననే చూస్తున్న మాతంగుడితో, \"అపూర్వమైన నిగ్రహంతో తపస్సు చేసిన జనదీపుడనే నేను, అహంకారం కొద్దీ ఒక మహాత్ముడి శాపానికి గురై ఇలా రాక్షసుణ్ణయ్యాను. అహంకారం లేని వ్యక్తి దీవెనలతోనే నాకు శాపవిముక్తి. నువ్వు మహా పండితుడివి. పండితులకు అహంకారముం డదు. నీ రాకతో ఏళ్ళ తరబడి నా నిరీక్షణ ఫలించింది. నన్ను దీవించి శాపవిముక్తి ప్రసాదించు,” అన్నాడు రాక్షసుడు.\nఅప్పుడు మాతంగుడాయనకు తన పూర్తి వివరాలు చెప్పి, \"అహంకారం లేదనడం కూడా అహంకారమే! కాబట్టి నిన్ను దీవించ లేను. అహంకారి కాని వ్యక్తిని గుర్తించడం ఎలాగో తెలిస్తే చెప్పు. నీకు సాయపడడానికి ప్రయత్నిస్తాను,\" అన్నాడు.\nజనదీపుడాయన్ను మెచ్చుకుని, \"నువ్వు అహంకారివి కావని నీ మాటలే చెబుతు న్నాయి,” అంటూ ఆయనకో ఎరుపు రాయి ఉంగరాన్నిచ్చి, \"అహంకారుల వేలికి పెడితే ఈ రాయి ఎర్రగా కనిపిస్తుంది. అహంకారి కానివాడు ధరించగానే ఈ రాయి నీలంగా మారిపోతుంది,” అన్నాడు.\nమాతంగుడా ఉంగరం ధరించగానే దాని రాయి నీలంగా మారిపోయింది. జనదీపుడు సంబరపడ్డాడు కానీ మాతంగుడు మాత్రం, “రాజసన్మానం అందుకుని ఇప్పుడే మా ఊరెళుతున్నాను. నేనంటే గ్రామస్థులకు ఎంతో అభిమానం. వాళ్ళు నన్ను పొగిడిన ప్పుడు నా అంతటివాడు లేడన్న అహంకారం నాలో రేగే అవకాశముంది. అలా జరక్కపోతే నేను ఇక్కడికి తప్పకుండా తిరిగి వచ్చి నిన్ను దీవించగలను,” అన్నాడు. జనదీపుడు సరే నన్నాడు.\nమాతంగుడు మాలికాపురం చేరుకోగానే గ్రామస్థులాయనకు ఘనస్వాగతం పలికారు. గ్రామాధికారితో సహా ఊరి పెద్దలందరూ ఒక్కొక్క రోజుకు ఒక్కొక్కరు చొప్పున విందుకు ఆప్యాయంగా ఆహ్వానించారు. మదనుడు కూడా ఆయన్ను వీలు చూసుకుని ఒకరోజు తన ఇంటికి రావలసిందిగా చెప్పాడు.\nమాతంగుడు అందరిళ్ళకూ వెళ్ళాడు కానీ, మదనుడింటికి వెళ్ళలేదు. అది సాకుగా చేసుకుని, “ఇదీ మాతంగుడి అసలు రంగు. ఊరి పెద్దలు పిలిస్తే చక్కగా వాళ్ళిళ్ళకు వెళ్ళి భోంచేసి వచ్చాడు. నేను పిలిచినా రాలేదు. రైతులంటే ఆయనకు చిన్నచూపు,” అంటూ దుష్ప్రచారం మొదలుపెట్టాడు.\nగ్రామస్థులకు మాతంగుడంటే గౌరవముం డడంవల్ల ఈ విషయమై ఎవరూ ఆయన్ను ఎదుటపడి అడగలేదు. నిజానిజాలు నిరూ పించాలని ఆయనపట్ల అపరిమిత అభిమానం గల రంజనుడనే పేద రైతు మరుసటి దినం తన ఇంటికి విందుకు పిలిచాడు. మాతం గుడు అతడింటికి సంతోషంగా వెళ్ళివచ్చాడు. అది తెలిసి మరికొందరు పేదలాయన్ను విందుకు పిలిచారు. మాతంగుడు అందరి ఆహ్వానాల్నీ మన్నించాడు.\nమదనుడి ఆరోపణ తప్పని తేలిపోయింది. కానీ ఆయన ఊరుకోకుండా, “మాతంగుడు తనకంటే తక్కువవారితోనే తప్ప అధికులైన వారితో కలవలేడు. చేతిలో అధికారముంది కాబట్టి ఊరి పెద్దలను ఆయన కాదనలేడు. తనకంటే ఆస్తిపరుణ్ణి గనక, ఆయనకు నేనంటే అసూయ. అసూయకు కారణం అహంకారమని వేరే చెప్పాలా?\" అన్నాడు.\nఇది గ్రామాధికారికి తెలిసింది. ఆయన ఊరుకోలేక మాతంగుణ్ణి కలిసి జరిగింది చెప్పి, “నువ్వు అహంకారినని ఒప్పుకో. లేదా ఎలాగైనా మదనుడి నోరు మూయించు,” అన్నాడు.\nమాతంగుడాయనకు జనదీపుడి కథ చెప్పి, “నా వేలిన ఉన్న ఉంగరపు రాయి ఇంత వరకూ ఎర్రగా మారలేదు. ఐనా నేను అహం కారినని ఒప్పుకునేందుకు అభ్యంతరం లేదు. ఈ ఉంగరం సాయంతో మన గ్రామంలో అహంకారి కాని ఒక వ్యక్తిని గుర్తించడానికి ఒప్పుకుంటే చాలు. ఆ వ్యక్తి దీవెనతో జనదీ పుడికి శాపవిమోచనం కలిగించాలన్నదే నా ఆకాంక్ష,” అన్నాడు. గ్రామాధికారి ఆశ్చర్యంగా, “ఇలాంటి ఉంగరం దగ్గిరుంచుకుని ఇంకా జాప్యం చేస్తావేం? పద గ్రామస్థులందర్నీ సమావేశపరుద్దాం,\" అన్నాడు.\nగ్రామాధికారి ఊరందర్నీ సమావేశపరిచి విషయం చెప్పాడు. మదనుడితో సహా గ్రామ స్థులందరూ ఒక్కొక్కరుగా ఆ ఉంగరాన్ని ధరిస్తే రాయి ఎరుపు రంగుకు మారింది. ఒక్క మాతంగుడు ధరించినప్పుడే అది మళ్ళీ నీలంరంగుకు మారింది.\nఉంగరం మహిమను అంతా ఒప్పుకు న్నారు. మదనుడు మాత్రం, “అందరి పిలు పులూ మన్నించిన మాతంగుడు నా పిలుపు మన్నించలేదు. నా ఇంటికి విందుకు రాలేదు. అతడు అహంకారి కాదంటే నేనొప్పుకోను. ఈ ఉంగరంలో ఏదో మోసముంది. మాతంగుడు చెప్పింది కట్టుకథ అని నా అనుమానం,\" అన్నాడు.\nమాతంగుడు తన మాట నిరూపించడానికి మదనుణ్ణి తనతోపాటు అడవికి తీసుకెళ్ళాడు. అక్కడ ఆయన రాక్షసుణ్ణి దీవించగానే శాప విముక్తి పొంది మునిగా మారిపోయాడు.\nబేతాళుడు ఈ కథ చెప్పి, \"రాజా, ఎంత పిలిచినా, మదనుడి ఇంటికి విందుకు వెళ్ళని మాతంగుడి మనసులో అహంకారం దాగి ఉందని తెలుస్తూనే ఉన్నది కదా? మరి, అలాంటి అహంకారి దీవిస్తే రాక్షసుడికి శాప విముక్తి ఎలా కలిగింది? మాతంగుడు మద నుడి ఇంటికి వెళ్ళకపోవడానికి వేరేదైనా కారణం ఉన్నదా? ఈ సందేహాలకు సమా ధానం తెలిసి కూడా చెప్పకపోయావో నీ తల పగిలిపోతుంది,” అన్నాడు.\nదానికి విక్రమార్కుడు, “నిజమైన పండి తులకు అహంకారం ఉండదు. మాతంగుడు అసలు సిసలు పండితుడు. ఆ కారణంగానే రాజు సన్మానించినా, బంధుమిత్రులు, ఊరి ప్రజలు అభిమానించినా ఆయనలో అణు మాత్రం అహం కూడా పెరగలేదు. ఇక మదనుడి ఇంటికి విందుకు వెళ్ళని విష యానికి వస్తే-మాలికాపురంలో అందరూ ఆయన్ను తమ ఇళ్ళకు విందుకు ఆహ్వానిం చారు. అయితే, మదనుడు మాత్రం విందుకు వీలు చూసుకుని రమ్మన్నాడే తప్ప, ఫలానా రోజని చెప్పలేదు. అంటే ఆ పిలుపులో చిత్త శుద్ధి లేదు. ఆత్మాభిమానం ఉన్నవారెవరూ విందుకు అలాంటి ఆహ్వానాన్ని మన్నించరు. ఏ రోజో చెప్పమని అడగనూ అడగరు. మాతం గుడు కూడా ఆత్మాభిమానం కలవాడు గనక అలాగే చేశాడు. మాతంగుడిది అహంకారం కాదు, ఆత్మాభిమానం. అందుకే ఆయన దీవెనతో రాక్షసుడికి శాపవిముక్తి కలిగింది, ” అన్నాడు.\nరాజుకు ఈవిధంగా మౌనభంగం కలగ గానే, బేతాళుడు శవంతో సహా మాయమై, తిరిగి చెట్టెక్కాడు.\n-(కల్పితం)\n[ఆధారం: “వసుంధర” రచన]",
            "book_page_end": 16,
            "story_id": "2009_12_05",
            "raw_genre_backup": "ఫాంటసీ, నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "ఆర్య - మాణిక్య ద్వీప అన్వేషణ",
            "book_page_start": 17,
            "pdf_page_start": 17,
            "pdf_page_end": 20,
            "author": "చందమామ బృందం",
            "genre": "కామిక్, అడ్వెంచర్",
            "moral": "N/A",
            "keywords": [
                "ఆర్య",
                "మాణిక్య ద్వీపం",
                "సంరక్షకుడు",
                "రాజకుటుంబం",
                "మరీషూ"
            ],
            "characters": [
                "ఆర్య",
                "ధర్మపిత",
                "మాణిక్య సంరక్షకురాలు",
                "మాణిక్య సంరక్షకుడు"
            ],
            "locations": [
                "మాణిక్య ద్వీపం",
                "సువర్ణద్వీపం",
                "అడవి"
            ],
            "content": "కనిపించకుండా పోయిన పిల్లలలో ఒకడు అడవిలో ఆర్యకు ఎదురువెళ్ళి, ఆర్యను రప్పించుకోవడానికి ప్రయత్నిస్తూన్న ధర్మపిత వద్దకు అతణ్ణి తీసుకువెళ్ళాడు. నువ్వు అతణ్ణి సులభంగా కనుగొన్నావు కదా? నువ్వు నా కోసం ఎందుకు ఎదురు చూస్తున్నావు? నేను కాదు. విధి ఎదురు చూస్తున్నది. మనిషి పేరాశ వల్ల మరణించిన ప్రాణుల అస్థిపంజరాలు ఇవి. నువ్వు చెబుతున్నదేమిటి? సువర్ణద్వీపంలోని మాణిక్యం గురించిన పూర్వగాథ నువ్వు తప్పక వినే ఉంటావు? నా వంశానికి ఉన్న మంచి పేరును కళంకపరిచాను. నేను నా ప్రాణాలు తీసుకుంటాను. ఎవరక్కడ? ఎదుటికిరా... నేనే మాణిక్యం సంరక్షకుణ్ణి. ఒక మరేకుడా! నా తెగకు చెందిన వాడే దాన్ని దొంగిలించాడా? మాణిక్యం ఇంకా ఒక మరేకుడి ఆధీనంలోనే ఉన్నది. అందువల్లనే నేను నిన్ను వదులుకోలేదు. నీ ప్రాణాలు తీసుకున్నంత మాత్రాన పోయిన మాణిక్యం తిరిగి వస్తుందా? అవును. మాణిక్యం ఆధీనంలో ఉన్నవారిని అది కాపాడాలంటే దాన్ని రక్తంతో సాధించాలి! ఆ సంగతి నీకు తెలుసు. అంటే, దానిని 'కాజేసిన పిరికివాడికి దానివల్ల ఎలాంటి ప్రయోజనమూ లేదన్నమాట? వాడు దాని రహస్యాలను కనుగొనలేదు. వాడు దాన్నొక ప్రాణి కడుపులో దాచాడు. అప్పుడు నేను దాన్ని వేటాడి సాధిస్తాను. మరీషూ ఆడతోడేలు రూపం ధరించి తన పనిని మొదలు పెట్టింది. ఆమె వేటాడి చంపిన జంతువుల ఎముకలు ఇవి! .... అయితే ఆమె సాధించలేదు. ఆమె సాధించలేదు. ఆ కథ మరోసారి చెబుతాను రాజా! ఇప్పుడు నువ్వు బాగా అలిసిపోయి ఉంటావు. కాస్సేపు విశ్రాంతి తీసుకో. మీరు నాకు రక్షణ కల్పిస్తారా? అవును రాజా. ఆమెకెందుకు సాయపడాలని అనుకుంటున్నావు? నా ప్రాణరక్షణకు పిల్లలు కావలసినంత బలహీనుడివైన రాజునా నేను? ప్రపంచాన్ని విషాదం నుంచి కాపాడేది పిల్లలే. నమ్మకాన్ని పరిహసించకు రాజా! (ఇంకావుంది)",
            "book_page_end": 20,
            "story_id": "2009_12_06",
            "raw_genre_backup": "కామిక్, అడ్వెంచర్",
            "normalized_genre_te": "కామిక్",
            "normalized_genre_code": "COMIC",
            "content_type": "STORY",
            "language": "TELUGU"
        },
        {
            "title": "రామాయణం (యుద్ధ కాండ - 12)",
            "book_page_start": 21,
            "pdf_page_start": 21,
            "pdf_page_end": 26,
            "author": "చందమామ బృందం",
            "genre": "పురాణం",
            "moral": "రాముడు ఆదిత్యహృదయాన్ని పఠించి శక్తివంతుడై రావణుడిని వధించి, ధర్మాన్ని నిలబెట్టాడు.",
            "keywords": [
                "రాముడు",
                "రావణుడు",
                "యుద్ధకాండ",
                "బ్రహ్మాస్త్రం",
                "లక్ష్మణుడు",
                "విభీషణుడు"
            ],
            "characters": [
                "రాముడు",
                "లక్ష్మణుడు",
                "రావణుడు",
                "హనుమంతుడు",
                "సుషేణుడు",
                "మాతలి",
                "అగస్త్యుడు",
                "విభీషణుడు",
                "మందోదరి"
            ],
            "locations": [
                "యుద్ధభూమి",
                "లంక",
                "ఓషధీ పర్వతం"
            ],
            "content": "రాముడి దెబ్బకు తట్టుకోలేక రావణుడు పారిపోయాడు. తరవాత రాముడు లక్ష్మి ణుడు పడిఉన్న చోటికి వచ్చి, ఊపిరి బరు వుగా తీస్తూ కొస ప్రాణంతో ఉన్న లక్ష్మణుణ్ణి చూసి అధైర్యపడిపోయాడు. లక్ష్మణుడికి ప్రాణభయం ఉండదని సుషేణుడు రాము డికి ధైర్యం చెప్పి, హనుమంతుడితో, “జాంబ వంతుడు చెప్పిన ఓషధి పర్వతానికి వెళ్ళి, దాని దక్షిణ శిఖరం పైన ఉండే నాలుగు రకాల ఓషధులూ తీసుకురా,” అన్నాడు.\nహనుమంతుడు ఓషధీ పర్వతం దగ్గరికి వెళ్ళాడు. కాని ఆ ఓషధులేవో అతనికి తెలి యలేదు. అందుచేత అతను మొత్తంగా శిఖ రాన్నే తీసుకు పోదామనీ, లక్ష్మణుడికి కావ లిసిన ఓషధి ఆ శిఖరం మీద ఎక్కడో ఉండక పోదనీ అనుకున్నాడు. అతడాపర్వత శిఖరాన్ని మూడు సార్లు అటూ ఇటూ కుదిలించి, పెకలించి తీసుకుపోయి యుద్ధభూమిలో వాలి, “నువ్వు చెప్పిన మూలికలు గుర్తు తెలి యక శిఖరాన్ని మొత్తంగా పెరికి తెచ్చాను,” అని సుషేణుడితో చెప్పాడు.\nసుషేణుడు తనకు కావలిసిన ఓషధిని పెల్లగించి, నలిపి, దాని రసాన్ని లక్ష్మణుడి ముక్కులో పిండాడు. దాని వాసన తగలగానే లక్ష్మణుడు `లేచి కూర్చున్నాడు. రాముడు తన తమ్ముణ్ణి ఆలింగనం చేసుకుని ఆనంద బాష్పాలు రాలుస్తూ, “లక్ష్మణా, నా అదృష్టం కొద్దీ నువ్వు వచ్చి మళ్ళీ బతికావు. నువ్వే పోయివుంటే నాకు సీత దేనికి! యుద్ధంలో విజయం దేనికి?” అన్నాడు.\nఅది విని లక్ష్మణుడు, \"బలహీనుడి లాగా ఎందుకిలా మాట్లాడతావు? రావణుణ్ణి చంపి విభీషణుడికి పట్టం కడతానని ఇచ్చిన మాట నిలబెట్టుకోవద్దా? నా కోసం దిగులు పడి నిరాశ చెందక, రావణుణ్ణి యుద్ధంలో చంపెయ్యి,” అన్నాడు.\nలక్ష్మణుడిలా అనగానే రాముడు స్థిర చిత్తుడై విల్లు చేతబట్టాడు. రావణుడు కూడా మరొక రథమెక్కి యుద్ధసన్నద్ధుడై వచ్చాడు. రాముడు నేలపైనా, రావణుడు రథం లోనూ ఉండి యుద్ధం ప్రారంభించారు.\nఅంతలో ఇంద్రుడి సారథి అయిన మాతలి దేవలోకం నుంచి ఒక దివ్యమైన రథాన్నీ, కవచాన్నీ, విల్లునూ, బాణాలనూ, శక్తినీ తీసుకుని రాముడున్న చోటికి వచ్చి, “రామా, దేవేంద్రుడు నీకోసం వీటినన్నిటినీ పంపాడు. ఈ రథంలో ఎక్కి నువ్వు రావణుణ్ణి వధించు,” అని చెప్పాడు. రాముడా రథానికి ప్రదక్షిణ నమస్కారాలు చేసి అందులో ఎక్కాడు.\nఇద్దరూ ఒకరిపై ఒకరు మహాస్త్రాలు ప్రయో గించుకున్నారు. ఒకరి అస్త్రాలను మరొకరి అస్త్రాలు నిర్వీర్య పరచాయి. కొంతసేపు రావణుడు అతి భయంకరంగా యుద్ధం చేసి, రాముడికి చెయ్యీ కాలూ ఆడకుండా చేశాడు. అతడు వజ్రాయుధంతో సమానమైన ఒక శూలాన్ని రాముడిపై ప్రయోగించే సరికి, రాముడు దాన్ని తన బాణాలతో నిరోధించ లేక, ఇంద్రుడు పంపిన శక్తిని ప్రయోగించి ఆ శూలాన్ని ధ్వంసం చేశాడు.\nఆ తరవాత రాముడు విజృంభించి యుద్ధం చేస్తూంటే రావణుడు ఉక్కిరి బిక్కిరి అయి ఆత్మరక్షణ కూడా చేసుకోలేని స్థితిలో పడ్డాడు. అది చూసి రావణుడి సారథి తమ రథాన్ని యుద్ధరంగం నుంచి అవతలికి తోలుకు పోసాగాడు. రావణుడికి తన సారథిపైన ఆగ్రహం వచ్చింది. “ఓరీ దుర్బుద్ధి, నేను పిరికివాణ్ణా, అసమర్థుణ్ణా, అస్త్రాలు లేని వాణ్ణా, యుక్తిలేనివాణ్ణా? ఏమనుకుని నీ ఇష్టం వచ్చినట్టు రథాన్ని యుద్ధరంగం నుంచి తోలుకు పోతున్నావు? నా కీర్తి కాస్తా ధ్వంసం చేశావే! వెంటనే రథాన్ని వెనక్కు తోలు,” అన్నాడతను తన సారథితో.\n“మహారాజా, నీ మేలు కోరి, నా విధిని పాటించి రథాన్ని పక్కకు తెచ్చాను. రాముడు చేసేయుద్ధానికి నువ్వు ప్రతియుద్ధం చెయ్యటం లేదు. బ్రహ్మాండమైన యుద్ధం చేసి అలసి పోయి ఉన్నావు. గుర్రాలు కూడా డస్సి ఉన్నాయి. నీకూ, వాటికీ కాస్త విశ్రాంతి లభించ గలందులకాపని చేశాను. రథం ఎప్పుడెలా నడపాలో తెలీకపోతే నేను సారథినే కాను. ఇప్పుడేం చెయ్యమంటావో చెప్పు, అలాగే చేస్తాను,” అన్నాడు రావణుడి సారథి.\nరావణుడు మెత్తబడి, తన సారథిని కాస్త పొగడి, “రాముడికెదురుగా రథాన్ని తీసు కుపో!” అని చెప్పాడు. రావణుడి రథం తిరిగి రాముడి ఎదుటికి వచ్చి నిలబడింది.\nఆ సమయంలో రాముడు కూడా అమి తంగా అలిసిపోయి, రావణుడితో యుద్ధం చేసే శక్తి లేని స్థితిలో ఉన్నాడు. అది కనిపెట్టి, యుద్ధం చూడవచ్చిన అగస్త్యుడు రాముణ్ణి సమీపించి, “రామా, నీకు ఆదిత్యహృదయం చెబుతాను. అది జపించి, శక్తివంతుడవై రావణుడితో యుద్ధం చెయ్యి,” అని రాము డికి ఆదిత్యహృదయం చెప్పాడు. రాముడు దాన్ని మూడుసార్లు పఠించి, రెట్టింపైన బలం పొంది బాణం తీసుకుని రావణుడితో యుద్ధం సాగించటానికి ముందుకు వచ్చాడు. అతను మాతలితో, “ఈసారి రావణుణ్ణి నిశ్చయంగా చంపబోతున్నాను. నువ్వు రథాన్ని చాకచక్యంగా నడుపు. దేవేంద్రుడి రథ సారథివైన నీకు విశేషం చెప్పనవసరం లేదు. ఏమాత్రం కూడా ఏమరుపాటు చెందవద్దని జ్ఞాపకం చేస్తున్నా నంతే!” అన్నాడు.\nతన రథం మూలాన రేగిన దుమ్ము రావ ణుణ్ణి చుట్టుముట్టే లాగా మాతలి రథాన్ని రావణుడికేసి తోలాడు. రావణుడు మండిపడి రాముడిపైన బాణాలు వేశాడు. రాముడు ఇంద్రుడు పంపిన విల్లూ, బాణాలూ తీసు కుని రావణుడితో యుద్ధం ఆరంభించాడు.\nరామరావణ యుద్ధం ఎంత తీవ్రంగా సాగిందంటే ఉభయ పక్షాల వీరులూ యుద్ధం మానేసి ఆ ద్వంద్వ యుద్ధాన్ని చూడసాగారు. ఇద్దరూ తమ పరాక్రమాన్ని ప్రదర్శిస్తూ, అదే తమ తుది పోరాటమన్నట్టుగా యుద్ధం చేశారు.\nఇలా రామ రావణులు మహా భయంకర మైన యుద్ధం చేస్తుండగా, రాముడు ప్రయో గించిన అతి తీక్షణమైన బాణానికి రావణుడి శిరస్సు తెగి నేలపైన పడిపోయింది. కాని, ఆ క్షణంలోనే రావణుడికి మరొక శిరస్సు పుట్టు కొచ్చింది. రాముడు దాన్ని కూడా ఖండిం చాడు. అది కిందపడే లోపుగా రావణుడికి మరొక శిరస్సు కనబడింది. ఈ విధంగా రాముడు రావణుడి తలను నూటఒక్కసారి ఖండించి కూడా ఏమీ చెయ్యలేకపోయాడు.\nతన వద్ద ఉన్న అమోఘమైన బాణాలన్నీ రావణుడిపై ఎందుకు వ్యర్థమయ్యాయో రాముడికి అర్థంకాలేదు.\nఆ రామరావణలు ఆ విధంగా, క్షణం విశ్రాంతి లేకుండా, ఏడు రాత్రులూ, ఏడు పగళ్ళూ పోరాటం సాగించారు. చూసి చూసి మాతలి రాముడితో, “వీణ్ణి చంపెయ్యక ఎందుకిలా తాత్సారం చేస్తున్నావు? వీడి మీద బ్రహ్మాస్త్రం ప్రయోగించు,” అన్నాడు.\nమాతలి ఆ మాట అనగానే రాముడొక మహాసర్పం లాంటి బాణాన్ని పైకి తీశాడు. దేదీప్యమానంగా వెలిగే ఆ బాణాన్ని బ్రహ్మ ఒకప్పుడు ఇంద్రుడి కోసం తయారు చేశాడు. అది చాలా బరువైనది, ఈకలు గలది, వజ్రం లాగా అతి కఠినమై ఇతర ఆయుధాలను ఛేదించగలది. రాముడా బాణాన్ని ఎక్కు పెట్టి మంత్రించి రావణుడి పైన వేశాడు. అది రావణుడి రొమ్మును ఛేదించి, అతని వీపులో నుంచి దూసుకుని బయటికి వచ్చేసింది. రావణుడు తన చేతిలో ఉండే ధనుర్బాణా లను వదిలేసి, ప్రాణాలుపోయి, రథంపై నుంచి నేలపైకి పడిపోయాడు.\nఅది చూసి హతశేషులైన రాక్షసులు పారిపోసాగారు. వానరులు చేతుల్లో చెట్లు పట్టుకుని, సింహనాదాలు చేస్తూ ఆ రాక్ష సులను తరిమారు. రావణుడు చావగానే దేవదుందుభులు మోగాయి, పుష్పవర్షం కురిసింది. రాముణ్ణి భూమిపైన వానరులతో బాటు, ఆకాశంలోని దేవతలు కూడా పొగి డారు. రాముడూ, సుగ్రీవుడూ, అంగదుడూ కృతకృత్యులై చాలా సంతృప్తి చెందారు. వానర ప్రముఖులూ, విభీషణుడూ రామలక్ష్మణుల చుట్టూ మూగి వారిని ప్రశంసించారు.\nతన అన్న పోయినందుకు విభీషణుడు బాధపడ్డాడు. ఒక్క సీతాపహరణ కారణంగా రావణుడు నాశనమయ్యాడే గాని, అతను అనేక విధాల మహాపురుషుడనదగినవాడు; గొప్ప పండితుడు: నిష్ఠాపరుడు; అసమాన శౌర్య పరాక్రమాలు గలవాడు.\nఅన్న పోయాడని బాధపడుతున్న విభీ షణుణ్ణి ఓదార్చుతూ రాముడు, “రావణుడు పిరికిచావు చావలేదు, వీరుడి లాగా పోరా డుతూ పోయాడు. యుద్ధంలో జయాపజ యాలు దైవాధీనాలు. ఎంతటి మహావీరుడై నప్పటికీ శత్రువు చేతిలో మరణం పొంద వచ్చు. వీరమరణం పొంది వీరస్వర్గం అందు కున్న వాడి కోసం శోకించరాదు,\" అన్నాడు.\nరాముడి అనుమతిపై విభీషణుడు తన అన్నకు శాస్త్రోక్తంగా దహనక్రియలు చేయ బూనుకున్నాడు.\nరావణుడు చచ్చాడని తెలియగానే అతడి భార్యలు పెద్దపెట్టున ఏడుస్తూ, ఉత్తర ద్వారంగుండా వెలువడి, రావణుడి శవాన్ని వెతుక్కుంటూ వచ్చారు. చివరకు వారతని శవాన్ని చూసి, దానిపైనపడి, గుండెలు అవిసే లాగా ఏడ్చారు; విభీషణుడు చెప్పినట్టు సీతను రాముడి కిచ్చినట్టయితే ఇంత దుర న్యాయం జరిగేది కాదని ఆక్రోశించారు.\n“త్రిలోకాలనూ జయించి, దేవతలందరినీ హడలగొట్టి, చివరికొక మానవమాత్రుడి చేతిలో ప్రాణాలు వదిలావా?” అని మందోదరి విల పించింది.\n“ఈ ఆడవాళ్ళనందరినీ ఇళ్ళకు పంపి నీ అన్నకు ఉత్తరక్రియలు చెయ్యి,” అని రాము డు విభీషణుడితో అన్నాడు. దుర్మా ర్గుడూ, అవినీతిపరుడూ అయిన తన అన్నకు తాను సంస్కారం చెయ్యటం యుక్తంగా ఉంటుందో ఉండదోనని విభీషణుడు ధర్మ సందేహం లేవదీశాడు. యుక్తంగానే ఉంటుం దని రాముడు చెప్పిన మీదట అతను అందుకు పూనుకున్నాడు.\nబ్రాహ్మణులు చందనపు చెక్కలతో చితి పేర్చి, దానిపైన ఒక గొంగళి పరిచారు. రావ ణుడి శవాన్ని అలంకరించి చితిపైన పడుకో బెట్టారు. విభీషణుడు చితికి చిచ్చుపెట్టాడు.\nతరవాత అతను తడిబట్టలతో నీళ్ళువదిలి, స్త్రీ జనాన్ని లంకకు పంపించి, రాముడి వద్దకు వచ్చాడు.\nయుద్ధం చూడవచ్చిన దేవదానవ గంధ ర్వాదులు రామ పరాక్రమం గురించీ, వాన రులు చేసిన యుద్ధం గురించీ మాట్లాడు కుంటూ తమతమ ఇళ్ళకు వెళ్ళిపోయారు.\nరాముడు మాతలిని గౌరవించి, అతణ్ణి రథంతో సహా స్వర్గానికి పంపేశాడు. తరవాత రాముడు కృతజ్ఞతతో సుగ్రీవుణ్ణి కౌగలించు కుని, లక్ష్మణుడితో సహా శిబిరానికి వెళ్ళాడు.\nఅతను లక్ష్మణుడితో, \"ఇప్పుడు వెంటనే జరగవలిసిన ముఖ్యమైన పని విభీషణుణ్ణి లంకారాజ్యాభిషిక్తుణ్ణి చెయ్యటం. ఆ పని వెంటనే జరిపించు,” అని చెప్పాడు.\nలక్ష్మణుడు వానరులకు సువర్ణకలశాలిచ్చి సముద్ర జలం తెప్పించాడు. అతడు విభీష ణుణ్ణిసింహాసనం పైన కూర్చోబెట్టి ఆ జలంతో అభిషేకించాడు. విభీషణుడి మంత్రులూ, అతడి పట్ల భక్తిగల రాక్షసులూ సంతోషించారు. విభీషణుడు తన ప్రజలకు నచ్చే మాటలు చెప్పాడు. రాక్షస పౌరులు అతనికి రకరకాల వస్తువులు కానుకలుగా అర్పించారు. విభీ షణుడు కూడా రామలక్ష్మణులకు దివ్యమైన వస్తువులను కానుకలుగా ఇచ్చాడు.",
            "book_page_end": 26,
            "story_id": "2009_12_07",
            "raw_genre_backup": "పురాణం",
            "normalized_genre_te": "పౌరాణిక కథ",
            "normalized_genre_code": "MYTHOLOGY_STORY",
            "content_type": "STORY",
            "language": "TELUGU"
        },
        {
            "title": "మిత్రభేదం",
            "book_page_start": 27,
            "pdf_page_start": 27,
            "pdf_page_end": 30,
            "author": "చందమామ బృందం",
            "genre": "నీతి కథ",
            "moral": "రాజులు తమ విధులను సరిగా గుర్తించాలి. అనవసర విషయాల్లో జోక్యం చేసుకోకూడదు.",
            "keywords": [
                "పంచతంత్రం",
                "విష్ణుశర్మ",
                "సింహము",
                "ఎద్దు",
                "మిత్రభేదం",
                "అసూయ"
            ],
            "characters": [
                "అమరశక్తి",
                "విష్ణుశర్మ",
                "వర్ధమానుడు",
                "సంజీవకం",
                "పింగళకం",
                "కరటకం",
                "దమనకం"
            ],
            "locations": [
                "మహిళారూప్యం నగరం",
                "మధురానగరం",
                "యమునా తీరం",
                "అడవి"
            ],
            "content": "దక్షిణ భారతదేశంలో మహిళారూప్యమనే నగరాన్ని అమరశక్తి అనే రాజు పాలించేవాడు. ఆయన గొప్ప శక్తివంతుడు, ధీమంతుడు, దయావంతుడు; లలిత కళాకౌశలమూ, రాజకీయ చతురతా కలవాడు. ఆయనకు వసుశక్తీ, ఉగ్రశక్తీ, అనేకశక్తీ అని ముగ్గురు కుమారులు. వారికి చదువు అబ్బలేదు, లోక జ్ఞానం లేదు. వారికి రాజనీతీ, రాజతంత్రమూ, సాధారణ జ్ఞానమూ సైతం లేకపోవటం చూసి రాజుకు ఎంతో విచారం కలిగింది.\nఆయన ఒకనాడు తన మంత్రులను పిలిచి, “నా కొడుకులు మూఢులన్న సంగతి మీరెరుగుదురు. జ్ఞానమూ, సద్బుద్ధీ లేని కొడుకు గొడ్డుమోతు ఆవులాగా నిరర్థకం. అలాంటి కొడుకులను కనేకన్నా సంతానం లేకుండా ఉండడమే మేలు; సన్యసించటం మేలు. అందుచేత నా కొడుకులలో జ్ఞానాన్ని వికసింపచేసి, వారిలో రాజనీతీ, పరిపాలనా దక్షతా కలిగించేమార్గం ఏదో చెప్పండి,” అన్నాడు.\n“ఈ నగరంలోనే విష్ణుశర్మ అనే గురువు ఉన్నాడు. ఆయన సమస్త కళలను కాచి వడబోసినవాడు. అంతే కాదు; ఆయన చాలా సులువుగా విద్యాబోధ చెయ్యగలడు. ఆయ నకు మహారాజుగారు తమ కుమారులను అప్పగించినట్టయితే అతి శీఘ్రకాలంలో ఆయన వారిని రాజనీతిలోనూ, ప్రపంచ జ్ఞానంలోనూ ఆరితేరేటట్టు చేయగలడు,” అని ఒక మంత్రి చెప్పాడు.\nరాజు విష్ణుశర్మను పిలిపించి, తన కొడు కులకు రాజనీతీ, వివేకమూ నేర్పినట్టయితే నూరుగ్రామాలు ఇస్తానన్నాడు.\n“మహారాజా, నేను విద్యను విక్రయిం చను. ఎనభైఏళ్ళవాణ్ణి, నాకు ధనం ఎందుకు? అడిగిన వారికి విద్యాదానం చెయ్యటం నా విధి. ఆరుమాసాలలో నేను మీ పిల్లలకు రాజనీతీ, వివేకమూ కలిగిస్తాను,” అన్నాడు విష్ణుశర్మ.\nరాజు సంతోషించి, తనపిల్లలను ఆయనకు అప్పగించాడు. ఆయన వారికి పంచతంత్రం అనేది అయిదు భాగాలుగా చెప్పాడు. ఆ భాగాలేవంటే-మిత్రభేదం, మిత్రసంప్రాప్తి, కాకోలూకీయం, లబ్ధప్రణాశం, అపరీక్షిత కారకం. విష్ణుశర్మ చెప్పిన ఈ పంచతంత్రం ద్వారా రాజకుమారులు అయిదు మాసాలలో రాజనీతిలోనూ, లోకజ్ఞానంలోనూ ఆరితేరిన వారైనారు.\n1. సింహము-ఎద్దు\nదక్షిణదేశంలో మహిళారూప్యమనే నగరంలో వర్ధమానుడనే వర్తకుడు ఉండేవాడు. ఆయన గొప్ప ధనికుడూ, నీతిపరుడూ, దాతకూడానూ. ఆయన ధనాన్ని ధర్మబద్ధమైన వ్యాపారం ద్వారా తేలికగా సంపాదించి, వివేకంతో ఖర్చు చేసేవాడు.\nఒకనాడు ఆయన రెండెడ్లబళ్ళ మీద ఖరీదైన వర్తకపు సరుకులు వేసుకుని, యమునా తీరానగల మధురానగరానికి బయలుదేరాడు. ఒక బండికి కట్టిన నందికం, సంజీవకం అనేవి మేలైన ఎద్దులు.\nకొన్నాళ్ళకు బిడారు యమునా తీరానగల అడవిని చేరుకున్నది. ఆ అడవిలో అనేక రకాల చెట్లూ, అడవి జంతువులూ ఉండేవి. ఇక్కడ సంజీవకం అనే ఎద్దు బురదనేల మీద కాలుజారి, మడమ విరిగి, పడిపోయి కదల లేకపోయింది. బండివాడు వర్ధమానుడికి ఈ సంగతి చెప్పాడు.\nవర్ధమానుడు ఎంతో చింతించి, అయిదు రోజులపాటు ప్రయాణం నిలిపి, సంజీవకా నికి చికిత్సలు చేయించాడు. కాని ప్రయో జనం లేకపోయింది. ఆయన శీఘ్రంగా మధుర చేరుకుని, పని చూసుకోవలసి ఉండటం చేత, సంజీవకానికి బండివాణీ, మరొక సేవకుణ్ణి తోడు ఉంచి, తగినంత మేతా, డబ్బూ వారికి ఇచ్చి, “ఎద్దును శ్రద్ధగా సంరక్షించి, బాగుకాగానే నా వద్దకు తీసుకు రండి. ఒకవేళ అది చావటం జరిగితే, దానికి శ్రద్ధగా దహన సంస్కారాలు జరిపి మీరు వచ్చెయ్యండి,” అన్నాడు.\nఇలా చెప్పి ఆయన తన బళ్ళనూ, సరు కునూ మధురకు తరలించుకుని వెళ్ళిపో యాడు. ఆ ఇద్దరు మనుషులూ ఒంటరిగా అడవిలో ఉండటానికి భయపడి, ఎద్దును దాని మానాన అక్కడే వదిలేసి, మర్నాడే తమ యజమానిని చేరుకుని, ఎద్దు చచ్చిపోయిం దని చెప్పారు.\nఅయితే, అదృష్టవశాన సంజీవకం కోలు కున్నది. అది క్రమంగా లేచి, కుంటుతూ తిరగసాగింది. అది నింపాదిగా నడుచు కుంటూ, అరణ్యంగుండా యమునానది ప్రవహించే చోటుకు చేరుకున్నది. అది నది ఒడ్డున గల పుష్టికరమైన గడ్డిమేసి, స్వచ్ఛమైన నదీ జలం తాగి త్వరలోనే బలాన్నీ, ఆరోగ్యాన్నీ పొంది, శివుడి వాహనమైన నందికి సమానంగా తయారైంది.\nఆ అరణ్యంలోనే పింగళకం అనే సింహం, నక్కలనూ, ఇతర జంతువులనూ పరివారంగా పెట్టుకుని నివసిస్తున్నది. ఆ సింహం ఒకనాడు యమునలో నీరు తాగబోయి, సంజీవకం పెట్టిన పెద్ద రంకె విని, అలాంటి భయంకర ధ్వనిచేసే ప్రాణి ఏమై ఉంటుందో తెలియక బెదిరిపోయింది. అది తన భయాన్ని పైకి తెలియనివ్వక, నీరు తాగే ప్రయత్నం మాని, మర్రిచెట్టు కింద తన నివాసానికి తిరిగి వచ్చి, జరిగిన దాన్ని గురించి ఆలోచించసాగింది. ఇతర మృగాలు దాన్ని పరివేష్టించి ఉన్నాయి. భయపడి నప్పటికీ దాని గాంభీర్యం తగ్గ లేదు. మృగరాజుకు మనిషి రాజులలాగా అభిషేకమూ, దుస్తులూ, చదువులూ, అవ సరం లేదు. ప్రకృతే దానిని రాజుగా సృష్టిం చింది.\nసింహం వెంట ఉన్న జంతువులలో కరట కమూ, దమనకమూ అనే రెండు నక్కలు న్నాయి. అవి పూర్వం సింహం కింద కొలువు చేసిన జంతువు బిడ్డలు. ప్రస్తుతం వాటికి పదవి లేదు. సింహం నది దాకా వెళ్ళికూడా నీరు తాగకుండా తిరిగి రావటం దమనకం గమనించింది. అది తన తోబుట్టువైన కరట కాన్ని ఎడంగా తీసుకుపోయి, “మన ఏలిక అయిన పింగళకాన్ని చూశావా? నీరు తాగ టానికి యమున వద్దకు వెళ్ళింది. నీరు తాగకుండా ఆకస్మికంగా ఎందుకు తిరిగి వచ్చిందీ? దాని ముఖం మరీ దీనంగానూ, విహ్వలంగానూ ఎందుకు ఉన్నదీ?\" అని అడిగింది.\nదానికి కరటకం, “తమ్ముడూ, ఎప్పుడు గాని రాజుకు సంబంధించిన విషయాలలో అనవసరంగా జోక్యం కలిగించుకోకు. అలా చపలచిత్తంతో లేనిపోని విషయాలలో జోక్యం కలిగించుకునే వాళ్ళు, సీల పెరికిన కోతిలాగా వెంటనేనశించిపోతారు,” అన్నది. “అదెలాగ?” అని అడిగింది దమనకం ఆశ్చర్యంతో.\nకరటకం చిలిపికోతి కథ ఇలా చెప్పింది:\nఒక నగరం వెలుపల ఒక వర్తకుడు ఆలయం కట్టిస్తున్నాడు. ప్రతిరోజూ మధ్యాహ్నం వేళ పనివాళ్ళు తిండి తినటానికి నగరానికి వెళ తారు. ఆ ప్రదేశమంతటా పెద్ద పెద్ద దుంగ లను రంపాలతో కోస్తారు.\nఒకనాడు, కట్టుతూ ఉన్న దేవాలయం దగ్గిరికి కోతుల మంద వచ్చింది. ఒక బ్రహ్మాం డమైన మాను సగం కోసి ఉన్నది. పనివాళ్ళు కోత ఆగిన చోట దుంగలో బిగువుగా ఒక సీల గుచ్చారు.\nకోతులన్నీ గెంతుతూ ఆడుతూ ఉంటే ఒక చిలిపి కోతి ఆ సీలను చూసి, “ఇది ఇక్కడ ఎందుకున్నదీ?” అనుకుని, సీలను రెండు చేతులా పట్టి బలం కొద్దీ పెరికింది. సీల లాగగానే, ఎడంగా ఉన్న దుంగ భాగాలు కలుసుకున్నాయి. కోతి వాటి సందున నలిగి చచ్చిపోయింది.\nకరటకం ఈ కథ చెప్పి, “అందుకే నువ్వు లేనిపోని విషయాల జోలికి పోవద్దన్నాను. పిచ్చివాడా, మనకు కొలువు లేక పోయినా, ప్రభువు వదిలిన ఆహారం తిని బాగానే బతు కుతున్నాం. ఈ కాస్తాపోగొట్టుకోవటందేనికి?\" అన్నది.\n(ఇంకావుంది)",
            "book_page_end": 30,
            "story_id": "2009_12_08",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "నాగాల ఒప్పందం",
            "book_page_start": 35,
            "pdf_page_start": 35,
            "pdf_page_end": 38,
            "author": "చందమామ బృందం",
            "genre": "నీతి కథ",
            "moral": "ఒప్పందాన్ని గౌరవించకుండా, తమ తెలివితేటల పట్ల అతిగా అహంకరించేవారు చివరకు నష్టపోతారు.",
            "keywords": [
                "పనివాడు",
                "నాగా",
                "ఒప్పందం",
                "కామేశం",
                "ముకురయ్య",
                "రామేశం"
            ],
            "characters": [
                "ముకురయ్య",
                "కామేశం",
                "రామేశం",
                "గ్రామాధికారి",
                "చుట్టాలు"
            ],
            "locations": [
                "గ్రామం"
            ],
            "content": "కామేశం ఇంటికి ఒక్కుమ్మడిగా పదిమంది చుట్టాలొచ్చారు-అదీ ఆ ఊళ్ళోనెలకు పైగా ఉండే పనిమీద. అంతమందికీ అవసరాలు చూడాలంటే పనివాళ్ళు కావాలి. ఉన్న పాలే ళ్ళకు పొలంపనులు ముమ్మరంగా ఉండ డంతో ఇంటిపనులు చేసే తీరుబడి లేదు. ఆయన అదనపు పనివాడికోసం చూస్తున్నా డని తెలిసి ముకురయ్య ఆయనింటికి వెళ్ళాడు.\nముకురయ్య మంచి పనివాడే కానీ-ఓ ఇంట్లో పది రోజులకు ఒప్పుకుని, మధ్యలో వేరేచోట పనిచేస్తూ, మొదట ఒప్పుకున్న పనికి నాగా పెట్టడం వాడికి రివాజు. అందుకని వాణెవరూ శాశ్వతంగా పనికి పెట్టుకోరు. తన పద్ధతి మార్చుకోడు కానీ, ముకురయ్యకు ఎక్కడైనా శాశ్వతంగా పనికి కుదరాలని ఉంది. తగిన అవకాశం కోసం ఎదురు చూస్తు న్నాడు. ఇప్పుడు కామేశం దగ్గిర అలాంటి అవకాశం వచ్చిందని వాడి ఆశ.\nమామూలుగా అయితే కామేశం ఎవరి నైనా పనిలోకి తీసుకునేందుకు బోలెడు షరతులు పెడతాడు. ఇప్పుడు అవసరంలో ఉన్నాడు కాబట్టి, ముకురయ్య తత్వం తెలిసినా కాస్త దిగివచ్చి, “మధ్యలో నాగా పెడితే- ఒక రోజుకు రెండు రోజుల జీతం తగ్గిస్తా,\" అని ఒకే ఒక్క షరతు పెట్టాడు.\nముకురయ్య ఒప్పుకుని, “చుట్టాలు వెళ్ళిపోయినా నన్ను పనిలోంచి తీసేయకూ డదు. లేదా వేరెక్కడైనా పని ఇప్పించాలి. అలా పత్రం రాసిస్తే పనిలో చేరతా,” అంటూ తనూ ఒక షరతు పెట్టాడు.\nపనివాడికిచ్చిన పత్రానికి విలువేమిటిలే అనుకున్న కామేశం, అప్పటికి పబ్బం గడు స్తుంది కదా అని అలాగే పత్రం రాసి, వాణ్ణి పనిలో పెట్టుకున్నాడు.\nముకురయ్య వారం రోజులపాటు ఒళ్ళొంచి పనిచేసి కామేశం చుట్టాల మెప్పు పొందాడు.\nఆ తర్వాత ఒక రోజు నాగా. మళ్ళీ రెండ్రోజులు పనిచేసి, రెండ్రోజులు నాగా. అలా నెల్లాళ్ళలో పది రోజులు నాగా. అయితే నాగాలెన్ని పెట్టినా, పని బాగా చేశాడని మెచ్చుకున్న చుట్టాలు వెళ్ళేటప్పుడు వాడికి ఈనాం కూడా ఇచ్చారు.\nచుట్టాలు వెళ్ళిపోయాక, “నీ నాగాలు నాకు నచ్చలేదు. ఇక భరించలేను. నిన్ను ఈ రోజే పనిలోంచి తీసేస్తున్నాను. నాకే నచ్చని నిన్ను వేరొకరింట్లోనూ కుదర్చలేను,\" అన్నాడు కామేశం.\n“పత్రం రాసిచ్చేక నువ్వలాగంటే నేనొప్పు కోను,” అంటూ ముకురయ్య పని మానన న్నాడు.\n“అయితే వెళ్ళి గ్రామాధికారికి చెప్పుకో. ఆయన నా స్నేహితుడే! నీ దగ్గిరున్న పత్రం వల్ల నాకే ఇబ్బందీ ఉండదు,” అన్నాడు కామేశం మొండిగా.\nఈ గొడవ ఫిర్యాదుతో తేలేది కాదని ముకురయ్యకూ తెలుసు. అందుకని వాడు కూడా మొండికేసి, “నేనిక్కణ్ణించి కదలను. గ్రామాధికారికి నువ్వే ఫిర్యాదు చేసుకో,” అన్నాడు.\nదాంతో ఇద్దరి మధ్యా పెద్ద గొడవయింది. అది విని చుట్టుపక్కలవాళ్ళు చాలా మంది అక్కడికి చేరారు. ముకురయ్యను తప్పుపట్ట లేకా, కామేశాన్ని సమర్థించలేకా వచ్చినవాళ్ళు తటపటాయిస్తుంటే-పొరుగింటి రామేశం మాత్రం, రాసిచ్చిన పత్రాన్ని కాదనడం సబబు కాదంటూ కామేశాన్ని మందలించాడు.\nకామేశానికి ఉక్రోషం వచ్చింది. అయినా అణచుకుని, “సరే! నా పొరుగువాడివి కాబట్టి సాయం అడుగుతున్నా. ముకురయ్యను నువ్వు పనిలో పెట్టుకో,” అని సవాలు చేశాడు.\nదాంతో రామేశం వెనక్కి తగ్గుతాడనుకు న్నాడు కానీ, ఆయనేమాత్రం తడబడకుండా, “సరే, దాందేముందీ-నాకూ పనివాడి అవసర ముంది. ముకురయ్యనేపనికిపెట్టుకుంటాను. వాడెన్ని నాగాలు పెట్టినా ఏమీ అనను. పని లోంచి తొలగించను. ఎటొచ్చీ తనకిష్టమైన ప్పుడే కాక, నాకిష్టమైనప్పుడు కూడా వాడు నాగాలు పెట్టాలి. నాగాల రోజులకు జీతముం డదు. ఆ ప్రకారం పత్రం రాస్తే-వాడీరోజే మా ఇంట్లో పనికి చేరవచ్చు,” అన్నాడు.\nగ్రామాధికారికి ఫిర్యాదు చేయడంకంటే ఈ ఏర్పాటు బాగుందనిపించింది ముకుర య్యకు. అదీకాక, కామేశంలా కాకుండా రామేశం మాటమీద నిలబడే మనిషని వాడికి తెలుసు. అందుకని వాడా విధంగా పత్రం రాసి, ఆయనింట్లో పనికి చేరాడు.\nతనకు పీడ వదిలిందని కాక, అది రామే శానికి తగులుకుందని మనసులో మరింత సంతోషించాడు కామేశం. రామేశం మంచిత నాన్నీ, పరోపకార గుణాన్నీ మెచ్చుకుంటున్న ఊరివారితో ఆయన, “అది పరోపకారం కాదు. తను తెలివైనవాడినన్న అహంకారం. నేను వదుల్చుకోవాలనుకున్న ముకురయ్యో కొరివి. రామేశం కోరి ఆ కొరివితో తల గోక్కుం టున్నాడు. చూస్తూండండి. వాడితో ఎన్నో రోజులు పనిచేయించుకోలేడు. త్వరలోనే ఆయన తన పొరపాటు గ్రహించి-వాణ్ణి వదుల్చుకునే ఉపాయం చెప్పమంటూ మనందరి దగ్గరకీ వస్తాడు,\" అన్నాడు.\nకామేశం చెప్పినట్లే ముకురయ్య రామే శానికి కొరివే అయ్యాడు. వారం రోజులు బాగానే పని చేశాక, వాడి నాగాల జోరు మొద లైంది. రామేశం వాణ్ణి పదేపదే హెచ్చరించినా ప్రయోజనం లేకపోయింది.\nచివరికాయన ఒకరోజు వాడితో, “గడచిన నెలలో నీ ఇష్ట ప్రకారం పదమూడు రోజులు నాగా పెట్టావు. ఇప్పుడు నా ఇష్టప్రకారం- ఈ నెలలో నాకు ఒక్కరోజే పనిచేసి మిగతా రోజులన్నీ నాగా పెట్టు,\" అన్నాడు.\nముకురయ్య పెద్దగా చలించలేదు. ఆయన కోపంకొద్దీ అలాగన్నాడనీ-అన్ని నాగాలు పెడితే ఇంట్లో గడవక ఏదో రోజున తనే పిలుస్తాడనీ అనుకుని బింకంగా సరేనని వెళ్ళిపోయాడు.\nఅంతా తను చెప్పినట్టే జరిగిందని సంతో షించిన కామేశం, గ్రామస్థుల దగ్గిర బీరాలు పోయాడు.\nఅయితే, ఈలోగా రామేశం ఇంటి పనికి వేరే పనివాణ్ణి పెట్టుకున్నాడు. అది తెలిసిన ముకురయ్య కామేశంతో సహా కొంతమంది గ్రామస్థుల్ని వెంటబెట్టుకుని రామేశం ఇంటికి వెళ్ళి, ఒప్పందం తప్పినందుకు ఆయన్ను తప్పు పట్టాడు. కామేశం కూడా ముకుర య్యకు వత్తాసు పలుకుతూ, “వేరే పనివాణ్ణి పెట్టుకుంటే ముకురయ్యను పనిలోంచి తీసేసినట్టే కదా! అప్పుడు నువ్వు నాకు చెప్పిందేమిటి? ఇప్పుడు చేస్తున్నదేమిటి? ఊరందరిలో మంచివాడివనీ, పెద్దమనిషివనీ పేరు పొందిన నువ్విలా ఒప్పందం మరిచి ప్రవర్తించడం న్యాయం కాదు,\" అని మంద లించాడు.\nఅందుకు రామేశం నవ్వి, \"నేను ముకుర య్యను పనిలోంచి తీసేయలేదు. నా ఇష్ట ప్రకారం నాగాలు పెట్టమన్నానంతే! ఈ నెల కైతే ఒక్కరోజైనా పని చేయమన్నాను కానీ, వచ్చే నెల నుంచి అన్ని రోజులూ నాగాలు పెట్టించాలనుకుంటున్నాను. ఇదంతా ఒప్పందం ప్రకారమే జరుగుతోంది. తను పని చేయనప్పుడు నేను వేరే మనిషిని పెట్టుకో కూడదని మా మధ్య ఒప్పందమేం లేదు. కామేశం! ఇదంతా నేను నాకోసం చేశానా? నువ్వు ముకురయ్యను వదుల్చుకునేందుకు సాయపడమంటే చేశాను. నువ్వొకసారి నీ ఒప్పందమూ, నా ఒప్పందమూ చూస్తే- నేనప్పుడు నీకు చెప్పిందీ, ఇప్పుడు చేస్తున్నదీ కూడా-ఆ ఒప్పందాల ప్రకారమేనని తెలు స్తుంది. కాస్త శ్రద్ధగా చదువు,” అని కామే శాన్ని తనూ మందలించాడు.\nఅక్కడున్నవారికీ ఆయన మాటలు సబ బుగా తోచాయి. “తెలివిగా ముకురయ్యకు బుద్ధి చెప్పిన రామేశాన్ని మెచ్చుకోవాలి కానీ-తప్పు పట్టకూడదు,\" అంటూ వాళ్ళు కామేశాన్ని మందలిస్తుంటే-ముకురయ్య అక్కణ్ణించి తలొంచుకుని వెళ్ళిపోయాడు.\nకామేశం మరోసారి రామేశం చేతిలో భంగ పడ్డాడు. - బాబి",
            "book_page_end": 38,
            "story_id": "2009_12_09",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "కలుపు కూలి",
            "book_page_start": 39,
            "pdf_page_start": 39,
            "pdf_page_end": 42,
            "author": "చందమామ బృందం",
            "genre": "నీతి కథ",
            "moral": "ధర్మాన్ని పాటించేవారు ఇబ్బందులు పడినా చివరికి విజయం సాధిస్తారు; అధికారంతో అన్యాయం చేసేవారు శిక్షించబడతారు.",
            "keywords": [
                "ధర్మయ్య",
                "భద్రయ్య",
                "కలుపు కూలి",
                "గ్రామాధికారి",
                "న్యాయం",
                "రామయ్య"
            ],
            "characters": [
                "ధర్మయ్య",
                "భద్రయ్య",
                "గ్రామాధికారి",
                "రామయ్య",
                "న్యాయాధికారి"
            ],
            "locations": [
                "సిరిపురంగ్రామం",
                "న్యాయస్థానం"
            ],
            "content": "సిరిపురంగ్రామంలో ధర్మయ్య అనేవాడు తనకున్న రెండెకరాల చెక్కను స్వయంగా దున్నుకుని, తన కుటుంబానికి కావలిసిన గింజలు పండించుకునేవాడు. ఉన్నంతలో అతను తృప్తిగా బతుకుతూ అడిగిన వారికి చేతనైన సహాయం చేసేవాడు గాని, ఎవరినీ చెయ్యిచాచి అడిగి ఎరగడు.\nధర్మయ్యపొరుగున ఉన్న భద్రయ్యకు బంగారం పండే మాగాణిపాతిక ఎకరాలున్నా, ఆ రాబడితో ఏమాత్రం తృప్తి పడక వడ్డీ వ్యాపారం చేస్తూండేవాడు. ఈ వ్యాపారంతో అతను పేదసాదలను చాలా మందిని పీల్చి పిప్పి చేసేవాడు. అవసరం కొద్దీ మరో మార్గం కనిపించక విధిలేక అతని వద్ద అప్పు చేసిన వాళ్ళు అతణ్ణి పులిని చూసినట్టు చూసేవారు.\nగ్రామాధికారి భద్రయ్య మనిషి, అతడి చేతి కీలుబొమ్మ. అతణ్ణి అడ్డం పెట్టుకుని భద్రయ్య మకుటంలేని మహారాజుగా ఏలు తున్నాడు. సిరిపురంలో-బీద ప్రజలు, తమకు అన్యాయం జరిగినా, చేసేదిలేక మౌనంగా భరించేవాళ్ళు.\nతనకన్న ధర్మయ్యకు ఊళ్ళో ఎక్కువ గౌరవమూ, మంచి పేరూ ఉండటం చూసి భద్రయ్యకు చెప్పలేనంత మంటగా ఉండేది.\nఇలా ఉండగా ఒక రోజు భద్రయ్య గొడ్లు ధర్మయ్య పొలంలో పడి, అతని పంటచేను నాశనం చేశాయి. చేతికి అందనున్న పంట నాశనం అయ్యేసరికి ధర్మయ్య కంట నీరు పెట్టుకున్నాడు. గ్రామాధికారికి చెప్పుకుని లాభం లేదని అతనికి తెలుసు. అందుచేత అతను కిమ్మనకుండా ఊరుకున్నాడు.\nకాని భద్రయ్య అతణ్ణి అంతటితో వదిలి పెట్టక, ధర్మయ్య తన గొడ్లను చావబాదాడని గ్రామాధికారికిఫిర్యాదు చేశాడు. గ్రామాధికారి భద్రయ్య దగ్గర లంచం మేసి, ధర్మయ్యను కచేరికి పిలిపించాడు. ధర్మయ్య వెళ్ళేసరికి గ్రామాధికారి దగ్గర అతని అనుయాయు లతో బాటు భద్రయ్య కూడా ఉన్నాడు.\n“ధర్మయ్యా, నువ్వు భద్రయ్య గొడ్లను చావగొట్టావట. దానికి నీ సంజాయిషీ ఏమిటి?” అని గ్రామాధికారి అడిగాడు.\nధర్మయ్య నివ్వెరపోయాడు. పంట నష్ట పోయిన తాను ఫిర్యాదు చేయవలిసింది పోయి, తనమీదే ఫిర్యాదా?\n“అసలు జరిగిన విషయం ఇది. భద్ర య్యగారి గొడ్లు నా పంట పొలం మీద పడి నాశనం చేశాయి. గొడ్లను బయటికి తరిమానే తప్ప, వాటి ఒంటిమీద చిన్న దెబ్బ కూడా వెయ్యలేదు. నష్టపడిన నా మీద ఇలా ఆరో పణ చెయ్యటం ధర్మం కాదు, బాబూ,” అన్నాడు ధర్మయ్య.\n“నాకే ధర్మపన్నాలు చెబుతున్నావా? మేం తలుచుకుంటే ఈ సిరిపురంలో నీకు పిడి కెడు బియ్యం పుట్టవు! నిన్నడిగి నేను న్యాయ విచారణ చేస్తాననుకున్నావా? నా తీర్పు విను. భద్రయ్య గొడ్లను చావగొట్టినందుకు వంద రూపాయలు అతనికి నష్టపరిహారంగా ఇచ్చుకో. అతని గొడ్లు నీ పొలంలో కలుపు తీసినందుకు వాటి కూలి మరో యాభైరూపా యలు! మొత్తం నూటయాభై ఇచ్చుకో,” అన్నాడు గ్రామాధికారి.\nఆ మాటలకు ధర్మయ్యకు మతి పోయి నట్టయింది. “గొడ్లు కలుపు తీయటమేమిటి, బాబూ?” అని అతను అడిగాడు.\n“ఏమిటా మతిలేని ప్రశ్న? భద్రయ్య గొడ్లు నీ పొలంలో కలుపు మొక్కలు మాత్రమే మేశాయి. నువ్వు వేరే మనుషులను పెట్టి కలుపు తీయించనవసరంలేదు. వాళ్ళకిచ్చేది భద్రయ్య గొడ్లకే రావాలి,\" అన్నాడు గ్రామాధి కారి.\n“గొడ్డుకు పంటమొక్క ఏదో, కలుపు మొక్కఏదో, తెలుస్తుందా? ఇదెక్కడి న్యాయం, బాబూ?” అన్నాడు ధర్మయ్య.\nగ్రామాధికారి కోపంతో, “నా తీర్పుకు ఎదురు చెప్పావు గనక, న్యాయస్థానానికి యాభై రూపాయలు జరిమానా కట్టు. రేపు సాయం త్రంలోగా రెండువందల రూపాయలు కట్టక పోతే నీకు దండన విధించవలిసి ఉంటుంది,” అన్నాడు.\nధర్మయ్య గుడ్లనీరు కుక్కుకుంటూ అక్కడి నుంచి బయలుదేరాడు. తన ఇంటికి నాలు గిళ్ళు అవతల ఉన్న రామయ్య వద్దకు వెళ్ళి, జరిగినదంతా చెప్పుకుని దీనంగా మొరపెట్టు కున్నాడు.\nరామయ్య కూడా ధర్మయ్యలాగే సజ్జనుడు. ఇద్దరూ మంచి స్నేహితులు. ధర్మయ్య చెప్పి నదంతా విని రామయ్య చాలా బాధపడి, “నీకు చాలా అన్యాయం జరిగింది ధర్మయ్యా. సరే, వీళ్ళకు తగిన బుద్ధి చెబుదాం. ముందు ఈ రెండు వందలు పట్టుకెళ్ళి, వాళ్ళమొహాన కొట్టిరా. ఇంత కింత వాళ్ళ నుంచి ఎలా రాబ ట్టాలోనేను చూసుకుంటాను,” అని డబ్బిచ్చి ధర్మయ్యను పంపేశాడు.\nఆ మర్నాడు రామయ్య తన గొడ్లను తీసు కెళ్ళి, గ్రామాధికారి పంటపొలంలో శుభ్రంగా మేపాడు. గ్రామాధికారి కమతగాళ్ళు ఇది చూసి, పరుగున వెళ్ళి గ్రామాధికారికి చెప్పారు.\nఅతను హుటాహుటి వచ్చి చూసేసరికి, రామయ్య తన గొడ్లకు తాపీగా నీరు పట్టిస్తూ కనిపించాడు.\n“రామయ్యా, నువ్వు నా పొలంలో నీ గొడ్లను మేపావని తెలిసింది. ఏమిటి నీ సంజాయిషీ!\" అని గ్రామాధికారి అడిగాడు.\n“మీ పొలంలో గొడ్లను మేపానా? ఎవరో కిట్టనివాళ్ళు చెప్పి ఉంటారు,” అన్నాడు రామయ్య.\n“నా మనుషులు చూసి చెప్పారు. నువ్వు చేసిన పనికి నష్టపరిహారం ఇచ్చుకోవలసి ఉంటుంది,\" అన్నాడు గ్రామాధికారి.\n“మీకు చేతనైంది చేసుకోండి,” అన్నాడు రామయ్య.\n“సరే, నీ విషయం న్యాయస్థానంలో తేలుస్తాను,” అంటూ గ్రామాధికారి బస్తీకి పోయి, రామయ్య తన పది ఎకరాల పంట పొలం నాశనం చేశాడనీ, తనకు నష్టపరిహారం ఇప్పించాలనీ న్యాయాధికారిని కోరాడు.\nమర్నాడు న్యాయస్థానానికి హాజరుకావ లసిందని రామయ్యకు కబురు వెళ్ళింది.\nరామయ్య, ధర్మయ్యను వెంటబెట్టుకుని న్యాయస్థానానికి వెళ్ళాడు.\nన్యాయాధికారి రామయ్యను, “నువ్వు గ్రామాధికారి పొలంలో గొడ్లను మేపి నష్టం కలిగించావట, నిజమేనా?\" అని అడిగాడు.\n“తమరు న్యాయమూర్తులు. తమతో ఉన్న మాట చెబుతాను. నేను గ్రామాధికారి పొలంలో గొడ్లను మేపిన మాట నిజమేగాని, నా గొడ్లు కలుపు మొక్కలు మాత్రమే మేశాయి. మిగతా పంటకు ఏమీ నష్టం కలిగించలేదు. తమరు నాకు కలుపు కూలి ఇప్పించాలి,” అన్నాడు రామయ్య.\nసభలోని వారంతా గొల్లున నవ్వారు.\nరామయ్య చెప్పిన మాటలో ఏదో గూఢార్థం ఉన్నదని తోచి న్యాయాధికారి, “కలుపుకూలి ఏమిటి, రామయ్యా?\" అని అడిగాడు.\n\"ప్రభువులు న్యాయం చిత్తగించాలి. లోగడ భద్రయ్యగారి గొడ్లు ధర్మయ్యగారి రెండెకరాల పొలంలో కలుపు తీసినందుకు గ్రామాధికారిగారు యాభైరూపాయలు ఇప్పిం చారు. రెండెకరాలకే యాభై వస్తే గ్రామాధి కారిగారి పదెకరాలకు ఇంకా ఎక్కువ వస్తుంది గదా అని వారి పొలంలో నా గొడ్ల చేత పని చేయించాను, బాబూ. న్యాయంగా నా గొడ్లకు కలుపు కూలి దక్కాలి గదా! వాటి యజమా నిని గనక, ఆ డబ్బు నాకు ఇప్పించమని తమర్ని ప్రార్థిస్తున్నాను,” అన్నాడు రామయ్య చేతులు కట్టుకుని.\nన్యాయాధికారి జరిగిన మోసం గ్రహిం చాడు. ఆయన ధర్మయ్య నుంచి జరిగిన సంగతి తెలుసుకుని, ధర్మయ్యకు రెండు వందలతో బాటు కొంత పరిహారం కూడా భద్రయ్యచేత ఇప్పించి, గ్రామాధికారిని పదవి నుంచి తొలగించి, ఆ స్థానంలో రామ య్యను నియమించాడు.",
            "book_page_end": 42,
            "story_id": "2009_12_10",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "తగిన వారసుడు!",
            "book_page_start": 43,
            "pdf_page_start": 43,
            "pdf_page_end": 45,
            "author": "చందమామ బృందం",
            "genre": "నీతి కథ",
            "moral": "రాజ్యాధికారం కేవలం అలంకారం కాదు, అది ప్రజల సంక్షేమం కోసం వినియోగించే గురుతర బాధ్యత.",
            "keywords": [
                "విజయేంద్రుడు",
                "వారసుడు",
                "సూర్యసేనుడు",
                "చంద్రసేనుడు",
                "వీరసేనుడు",
                "ప్రజా సంక్షేమం"
            ],
            "characters": [
                "విజయేంద్రుడు",
                "వృద్ధమంత్రి",
                "సూర్యసేనుడు",
                "చంద్రసేనుడు",
                "వీరసేనుడు",
                "భూపతి"
            ],
            "locations": [
                "ధర్మపురి",
                "చంద్రపురి",
                "రుద్రపురి",
                "కృష్ణగిరి"
            ],
            "content": "ధర్మపురి రాజు విజయేంద్రుడు ప్రజాక్షేమమే ధ్యేయంగా పాలనసాగించే ధర్మప్రభువుగా ప్రజల మన్ననలందుకున్నాడు. తనకు సంతానం లేకపోవడంతో, తన తదనంతరం ప్రజల జీవితం ఎలా ఉంటుందో కదా అని తీవ్రంగా ఆలోచించి, రాజు ఒక నిర్ణయానికి వచ్చాడు. రాజోచిత విద్యలలో ఆరితేరిన సూర్యసేనుడు, చంద్రసేనుడు, వీరసేనుడు అనే ముగ్గురు క్షత్రియ యువకులను చేర దీసి పాలనా వ్యవహారాలలో శిక్షణనివ్వసాగాడు.\nఆ ముగ్గురు యువకులూ సకల విద్యల లోనూ, ధైర్యసాహసాలలోనూ సమ ఉజ్జీలుగా ఉండడంతో, వారిలో ఎవరిని రాజు తన వార సుడిగా నియమిస్తాడోనని ప్రజలందరూ ఉత్సుకతతో ఎదురుచూడసాగారు.\nరాజు కూడా ఈ విషయంగా వృద్ధమంత్రిని సంప్రదించి ఆయన సలహా తీసుకున్నాడు.\nమరునాడు ముగ్గురు యువకులనూ చేరబి లిచి, ఒక్కొక్కరికి ఇరవైవేల బంగారు వరహాలు అందజేసి, “ఈ ధనంతో మీరు మన రాజ్యం లోని మూడు ప్రాంతాలకు వెళ్ళి నా ప్రతినిధు లుగా ఐదేళ్ళపాటు పాలన సాగించండి,” అని సూర్యసేనుణ్ణిచంద్రపురికీ, చంద్రసేనుణ్ణి రుద్రపురికీ, వీరసేనుణ్ణి కృష్ణగిరికీ పంపాడు.\nసూర్యసేనుడికి కళలపట్ల ఆసక్తి ఎక్కువ. అందువల్ల అతడు అందమైన చంద్రపురిని చేరగానే అక్కడి ప్రకృతి శోభనుచూసి ముగ్ధు డయ్యాడు. ప్రశాంతంగా కనిపించిన చంద్ర పురిని మరింత శోభాయమానంగా తీర్చిదిద్దా లనుకున్నాడు. నూతన రాజభవనంతో పాటు అక్కడక్కడ చక్కటి ఉద్యానవనాలు నిర్మిం చాడు. కవులు, కళాకారులను పోషించడానికి రాజు ఇచ్చిన ధనాన్ని వినియోగించసాగాడు.\nధర్మపురి దక్షిణ సరిహద్దులోని రుద్రపురిని చేరిన చంద్రసేనుడు అక్కడి పరిస్థితులను చూసి ఆలోచనలో పడ్డాడు. పొరుగురాజైన భూపతి ధర్మపురి మీద దాడి చేయడానికి సైన్యాన్ని రహస్యంగా సమాయత్తం చేస్తు న్నట్టు తెలియవచ్చింది. దాంతో తనుకూడా ఆ ప్రాంతంలోని యువకులను చేర్చుకుని వారికి రహస్య యుద్ధశిక్షణ ఇవ్వడానికి రాజు ఇచ్చిన ధనాన్ని వినియోగించసాగాడు.\nఈ సంగతి తెలియక సరిహద్దులోకి హఠాత్తుగా దండెత్తి వచ్చిన పొరుగురాజు భూపతి సేనలను, చంద్రసేనుడి సేనలు దీటుగా ఎదు ర్కొని తిప్పికొట్టాయి. అపార సైనిక నష్టంతో కోలుకోలేనంతగా దెబ్బతిన్న భూపతి చావు తప్పి కన్ను లొట్టపోయిన విధంగా అవమాన భారంతో వెనుదిరిగి పారిపోయాడు.\nఇక మూడవ యువకుడైన వీరసేనుడు రాజప్రతినిధిగా వెళ్ళిన కృష్ణగిరి ప్రాంత పరి స్థితులు చాలా భిన్నంగా కనిపించాయి. ఎటు చూసినా ఒక విధమైన స్తబ్ధత నెలకొని ఉన్నది.\nఅధికారులనూ, ప్రముఖులనూ పిలిపించి వీరసేనుడు పరిస్థితులను అడిగి తెలుసు కున్నాడు. ప్రత్యక్షంగా చూసి తెలుసుకున్నాడు.\nపక్షం రోజుల తరవాత, రాజుగారు ఇచ్చిన ఇరవై వేల బంగారు వరహాలను నాలుగు భాగాలుగా విభజించాడు. మొదటి భాగాన్ని అంటే ఐదువేల వరహాలను అత్యవసర పరి స్థితుల్లో వాడుకోవడానికి అట్టిపెట్టాడు. రెండవ భాగాన్ని బాటలు వేయడం, నీటి వనరులు సమకూర్చడం, పాఠశాలలు, వైద్యశాలలు నిర్మించడం మొదలైన ప్రజోపయోగ కార్య క్రమాలకు వినియోగించాడు.\nమూడవ భాగాన్ని రక్షణకు అంటే కాపలా భటులు, రక్షకభటుల నియామకానికీ, శిక్షణకూ వినియోగించాడు. నాలుగో భాగాన్ని బీడు భూములను సాగు భూములుగా మార్చ డానికీ, చేతి వృత్తులను ప్రోత్సహించడానికీ వినియోగించాడు. దాంతో ప్రజలందరికీ చేతి నిండా పనులు కలగడంతో ఆ ప్రాంతంలోని స్తబ్దత తొలగిపోయింది. క్రమక్రమంగా ధాన్య సంపద, పశుసంపద పెరిగి చేతి వృత్తులు అభివృద్ధి చెందాయి.\nముగ్గురు యువకులూ తన ప్రతినిధు లుగా తీసుకుంటూన్న చర్యలను గురించి రాజు విజయేంద్రుడు ఎప్పటికప్పుడు తెలు సుకుంటూనే ఉన్నాడు. ఐదేళ్ళు పూర్తి కాగానే మంత్రితో కలిసి తనే స్వయంగా వెళ్ళి మూడు ప్రాంతాలనూ పర్యటించి వచ్చాడు. వారం రోజుల్లో ముగ్గురు యువకులనూ రాజధానికి రమ్మని సందేశం పంపాడు.\nరాజగురువు సూచించిన శుభముహూర్తం రోజున ముగ్గురు యువకులతో సహా సభ ఏర్పాటయింది. రాజు తన వారసుడిగా ఎవరిని నిర్ణయిస్తాడా అని సభాపదులందరూ ఉత్కం ఠతో ఎదురుచూడసాగారు.\nసభను ఒకసారి కలయజూసిన రాజు, “జీవిత లక్ష్యం ఆనందం. ఏ మనిషయినా ఆనందాన్నే కోరుకుంటాడు. ఆనందం లేక పోతే జీవితమే నిస్సారమవుతుంది. మనిషి ఆనందాన్ని పెంచేవి ఆటపాటలు, కళలు. నేనిచ్చిన ఇరవైవేల బంగారు నాణాలను కళల అభివృద్ధి కోసం వినియోగించిన సూర్యసే నుణ్ణి అభినందిస్తున్నాను,” అన్నాడు.\nఆ తరవాత ఆయన చంద్రసేనుణ్ణి చూస్తూ, “ఏ కళలైనా అభివృద్ధి చెందాలంటే ప్రశాంత వాతావరణం అవసరం. ప్రశాంత వాతావరణానికి రక్షణ ప్రధానం. రక్షణ కరువైతే ప్రజల జీవితం దినదినగండంగా పరిణమి స్తుంది. సరిహద్దు ప్రాంతంలో కొంతకాలంగా అశాంతి సృష్టిస్తూన్న పొరుగు రాజును సమర్థ వంతంగా తిప్పికొట్టి, రాజ్యానికి వచ్చిన పెనుముప్పును తొలగించిన నిన్ను హృదయ పూర్వకంగా అభినందిస్తున్నాను,” అన్నాడు.\nఆ తరవాత కొంతసేపు మౌనం వహించిన రాజు, \"రాజ్యాధికారం అలంకారం కాదు; ప్రజలను కన్నబిడ్డల్లా కాపాడే గురుతర బాధ్యత. ప్రజలకు కావలసింది కూడు, గుడ్డ, గూడు, రక్షణ, విద్య. రాజన్న వాడు వీట న్నిటి మీదా దృష్టి సారించాలి. తను వెళ్ళిన కృష్ణగిరి ప్రాంత పరిస్థితులను పరిశీలించి, అక్కడి ప్రజలను కూడగట్టుకుని వారి జీవి తాలకు సిరిసంపదలనూ, సుఖశాంతులనూ సమకూర్చడంతో పాటు ఇచ్చిన ఇరవైవేల బంగారు వరహాలను అరవైవేల వరహాలుగా అభివృద్ధి చేసిన వీరసేనుడే ధర్మపురికి కాబోయే రాజు. అతడే తగిన వారసుడు. చంద్రసేనుణ్ణి సేనాధిపతిగానూ, సూర్యసే నుణ్ణి కళల అభివృద్ధి అమాత్యుడిగానూ నియమిస్తున్నాను. వీరసేనుడి పాలనలో ప్రజలు సుఖశాంతులతో వర్థిల్లగలరని దృఢంగా విశ్వసిస్తున్నాను,” అన్నాడు. ప్రజల హర్షధ్వానాలతో సభ మారుమోగింది.",
            "book_page_end": 45,
            "story_id": "2009_12_11",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "బాధ్యత!",
            "book_page_start": 46,
            "pdf_page_start": 46,
            "pdf_page_end": 46,
            "author": "ఉమా శ్రీధరన్",
            "genre": "నీతి కథ",
            "moral": "బాధ్యతాయుతంగా పనిచేసేవారికి తగిన గుర్తింపు లభిస్తుంది.",
            "keywords": [
                "జమీందారు",
                "వైద్యశాల",
                "బాధ్యత",
                "మణికంఠుడు",
                "నిర్మాణం"
            ],
            "characters": [
                "భుజంగరాయుడు",
                "దివాను",
                "మణికంఠుడు",
                "ప్రత్యేక అధికారి",
                "పర్యవేక్షకుడు"
            ],
            "locations": [
                "రంగవరం",
                "ధర్మవరం"
            ],
            "content": "రంగవరం జమీందారు భుజంగరాయుడు, హఠాత్తుగా మరణించిన తన తల్లి నాగమాంబ జ్ఞాపకార్థం, ఆమె జన్మస్థలం ధర్మవరంలో ఒక వైద్యశాలను నిర్మించాలనుకున్నాడు. దివానుకు తన కోరికను తెలియజేసి, “మాతృమూర్తి తొలి వర్థంతికే వైద్యశాలను ప్రారంభించాలనుకుంటున్నాను. కాబట్టి యేడాదిలోగా నిర్మాణం పూర్తికావాలి!\" అని ఆజ్ఞాపించాడు.\nజమీందారు చెప్పిన సమయానికి వైద్యశాల నిర్మాణం పూర్తయింది. ప్రారంభోత్సవానికి జమీందారు సతీసమేతంగా విచ్చేశాడు. ఒకసారి వైద్యశాలను తిరిగి చూసిన జమీందారు, “దీని నిర్మాణం ఎవరి ఆధ్వర్యంలో జరిగింది? రోగుల పడక గదులలో అసలు గాలి రావడం లేదు. ఒకటి ఉండవలసిన చోట వేరొకటి ఉన్నది,” అన్నాడు కోపంగా.\n\"వైద్యశాల నిర్మాణ బాధ్యతలను ప్రత్యేక అధికారికి అప్పగించాను,” అన్నాడు దివాను.\nప్రత్యేక అధికారి, “భవన నిర్మాణం పనులు చూసే అధికారే దాని నిర్మాణ బాధ్యతలు వహించాడు,” అన్నాడు. “నాకు ఇతర పనులు ఉండడం వల్ల, ఈ వైద్యశాల నిర్మాణ బాధ్యతలను నా సహాయకుడు మణికంఠుడికి అప్పగించాను,\" అంటూ నిర్మాణ పనుల పర్యవేక్షకుడు అతడి కేసి చేయి చూపాడు. దగ్గరికి వచ్చిన మణికంఠుణ్ణి జమీందారు కోపంగా చూశాడు.\n\"ప్రభువులు క్షమించాలి. ఈ వైద్యశాలకు రూపకల్పన చేసిన రోజు నుంచి, పెద్దల పర్యవేక్షణలో వందలాది మంది రాత్రింబవళ్ళు కష్టపడి పనిచేయడం వల్లే సకాలంలో ఈ భవన నిర్మాణం పూర్త యింది. నిర్మాణంలో నాకు తెలిసినంత వరకు ఎలాంటి లోపాలూ లేవు. ఉన్నట్టు ప్రభువులకు అనిపిస్తే అందుకు పూర్తి బాధ్యత నేనే వహిస్తున్నాను. ఎలాంటి శిక్ష విధించినా అనుభవించడానికి సిద్ధంగా ఉన్నాను,\" అన్నాడు మణికంఠుడు వినయంగా.\nఆ మాటతో జమీందారు ముఖం వికసించింది. “పొగడ్తల కయితే అందరూ ఎగబడతారు. విమర్శ లను ఎవరూ సహించరు. అద్భుతమైన ఈ వైద్యశాల భవన నిర్మాణానికి బాధ్యతాయుతంగా పనిచేసిన వారెవరో తెలుసుకోవాలనే అలా చేశాను,\" అంటూ జమీందారు వెయ్యి బంగారునాణాలతో మణి కంఠుణ్ణి సత్కరించాడు.",
            "book_page_end": 46,
            "story_id": "2009_12_12",
            "raw_genre_backup": "నీతి కథ",
            "normalized_genre_te": "నీతి కథ",
            "normalized_genre_code": "MORAL_STORY",
            "content_type": "STORY",
            "language": "TELUGU"
        },
        {
            "title": "పాతాళదుర్గం - 17",
            "book_page_start": 56,
            "pdf_page_start": 56,
            "pdf_page_end": 61,
            "author": "చందమామ బృందం",
            "genre": "ఫాంటసీ ధారావాహిక",
            "moral": "N/A",
            "keywords": [
                "కాలశంబరుడు",
                "కాంతిసేన",
                "కుంభీరుడు",
                "బంగారు మొసలి",
                "రాక్షసులు",
                "రహస్యాలు"
            ],
            "characters": [
                "కాలశంబరుడు",
                "ధూమకుడు",
                "విరూపుడు",
                "సోమకుడు",
                "కుంభీరుడు",
                "రాకుమార్తె కాంతిసేన",
                "భద్రుడు"
            ],
            "locations": [
                "పాతాళదుర్గం",
                "సరోవరం",
                "కదంబరాజ్యం"
            ],
            "content": "[కాలశంబర మాంత్రికుడు, ధూమకుడూ వాళ్ళను కొండశిఖరం మీదికి తీసుకుపోయాడు.\nఅక్కడ ఒక సరోవరతీరంలో రాకుమార్తె కాంతిసేన కనిపించింది. ఆమె పారిపోకుండా కాపలాకాస్తున్న కుంభీరుడు, మాంత్రికుడు అనుచరులతో ఆ ప్రాంతాలకు వచ్చినట్టు గ్రహించి, వాళ్ళున్న చోటుకు పెద్దపెద్ద అంగలు వేసుకుంటూ వేగంగా రాసాగాడు. - తరవాత]\nకుంభీరుడు తామున్న ప్రదేశం కేసి వస్తు న్నట్టు అనుమానం కలగ్గానే, ధూమకుడు చప్పున కత్తి దూసి, \"మహామాంత్రికా! కుంభీరుడికి మన రహస్యం తెలిసిపోయింది. వాడిటే వస్తున్నాడు. ఇతర రాక్షసులకు హెచ్చ రిక ఇవ్వకముందే వాణ్ణి యమలోకానికి పంపటం అవసరం,” అన్నాడు.\nమాంత్రికుడా మాటలకు నవ్వి, “ధూమకా, తొందరపడకు. కుంభీరుడు మనపక్షంలోని వాడే. వాడు రావణుడి పాలిటి విభీషణుడి వంటివాడు. వంశద్రోహులేకాలంలోనూ ఉంటూనే ఉంటారు!\" అన్నాడు.\nకుంభీరుడు చెట్టు వద్దకు వచ్చి, దాని బోదెలో ఉన్న పెద్ద కంత దగ్గిరకు ఒక ఎండు మోడును లాక్కుని, దాని మీద కూర్చుంటూ, \"శంబరా! రాక్షసులవి పెద్ద చెవులు, వాళ్ళ శ్రవణశక్తి గొప్పది. కొద్ది దినాలుగా నువ్వు నమ్మకద్రోహం చేయబోతున్నావన్న అను మానం నన్ను బాధిస్తున్నది. నేను మహాకలి సోదరుణ్ణి కాను; అందువల్ల విభీషణుణ్ణి ఎలా అవుతాను? వంశద్రోహం మాట! మాది రాహువంశం, వాడిది కేతువంశం. కనక, ఇక్కడ వంశద్రోహం ప్రసక్తే లేదు,” అన్నాడు కోపంగా.\nమాంత్రికుడతడి కేసి రెండడుగులు వేసి, చెట్టుబోదెనానుకుని నిలబడి, చిన్న గొంతుతో, “కొత్తగా వచ్చి చేరిన అనుచరులకు, నీ మీద విశ్వాసం కలిగేందుకు కొన్ని చిన్న అబద్ధాలు చెపుతున్నాను, నువ్వు అపోహపడకు. వాళ్ళు నిన్ను ఎరిగిన వాళ్ళే. కదంబరాజ్య కొండగు హల వద్ద రాకుమారికి నువ్వు చేసిన వాగ్దానం వాళ్ళు విని ఉన్నారు కూడా,” అన్నాడు.\nఆ మాట వింటూనే కుంభీరుడు చప్పున తలతిప్పి, ధూమక సోమకులకేసి చూసి, “ప్రాణాలతో వీళ్ళింత దూరం వచ్చారా? ఈ నల్లగరుడపక్షిగా డెవడు? ఈ ముఖం ఎక్కడో చూసినట్టున్నదే,” అన్నాడు.\n“చూసే ఉంటావు. ఆటవిక నాయకుడు విరూపుడు,” అన్నాడు కాలశంబర మాంత్రి కుడు. విరూపుడూ, ధూమక సోమకులూ రాక్షసుడికి వంగి నమస్కారాలు చేశారు.\n“ఇదేరకం వినయం?” అంటూ కుంభీ రుడు కనుబొమలు చిట్లించి, “శంబరా! నేను నా వంశగౌరవం కాపాడేందుకు నీకు సహాయం చేస్తానన్నాను. నువ్వు నమ్మకద్రోహివిగా ప్రవ ర్తించవు గదా?” అన్నాడు.\n“ఆ అనుమానం నీకెందుక్కలిగింది?” అని ప్రశ్నించాడు మాంత్రికుడు.\n“నేను వేయి కళ్ళతో అంతా గమనిస్తూనే ఉన్నాను. దారి పొడవునా నీ అనుచరులాడే ఆటలన్నీనేనెరుగుదును. వాళ్ళ ప్రయత్నమే మిటి?” అన్నాడు కుంభీరుడు.\n“అది పరమరహస్యం. ఇప్పుడప్పుడే వెల్ల డించేది కాదు. కాని, ఒకటి చెపుతున్నాను. నీకూ, నీ వంశం వాళ్ళయిన పాతిక ముప్పై మంది రాక్షసులకూ ఎలాంటి ప్రమాదం రాకుండా చూసే బాధ్యత నాది,” అన్నాడు కాలశంబరుడు.\nకుంభీరుడు మారు మాటాడకుండా, అసంతృప్తి వ్యక్తమయ్యే ధోరణిలో తలాడిస్తూ, చెట్టుబోదె దగ్గిర నుంచి సరోవర తీరానికి వెళ్ళి పోయాడు. మాంత్రికుడు బోదెలో ఉన్న కంతను ఎప్పటిలా మూసి, దీర్ఘాలోచనలో ఉన్నవాడిలా తల వంచుకుని వెనుదిరిగి కొంత దూరం నడిచి, \"భద్రా! ఏర్పాట్లన్నీ సక్రమంగా జరిగి పోతున్నయ్యా? మరో రెండు గంటల్లో చీకటి పడబోతున్నది. భస్మాలూ అవీ వాటి వాటి స్థానాల్లో చేర్చాలి. రాక్షసుల వ్యవసాయ జంతువులు-పులులూ, సింహాలూ, ఏనుగుల మాటేమిటి? వాటికి ఈ రాత్రి నుంచే ఉప వాసం ప్రారంభమవుతుంది గదా? కుంభీరుడి అనుచరులు వాటిని రేపు మధ్యాహ్నం వరకూ అదుపులో పెట్టి, వేటకు వదలగలరా?\" అని అడిగాడు.\n“అంతా సిద్ధం అవుతున్నది. ఎవరి స్థానాల్లో వాళ్ళు జాగరూకులుగా ఉన్నారు. ఓషధి భస్మాలన్నీ, ఈ రాత్రికి పాతాళదుర్గం చుట్టూ వున్న మహావృక్షాల కొమ్మ లెక్కబోతున్నవి. సాధువులైపోయిన సింహాలూ, ఏనుగులూ తిరిగి కూర మృగాలు కాబోతున్నవి. ఒక్క సరోవరం సంగతే మీరు చూడాలి. ఆ బండ రాయి ఉండవలసిన చోట, ఉండవలసిన తీరుగా ఉన్నదీ లేనిదీ పరీక్షించటం మా వల్ల కాలేదు. మాలో మంత్రవిద్యలుగాని, జల స్తంభన విద్యగాని తెలిసిన వాడెవడూ లేడు గదా?” అన్నాడు భద్రుడు.\n“ఆ బండరాతి జోలికి పోవద్దని లోగడే హెచ్చరించానుగదా? దాని విషయంలో చిన్నం యెత్తు పొరబాటు జరిగినా రాక్షసుల చావు అబద్ధం, మన చావు నిజం అవుతుంది. చీకటి పడనివ్వండి, దాని సంగతి చూస్తాను,” అన్నాడు మాంత్రికుడు.\nఆ తరవాత అందరూ కొండ గర్భంలోని తమ నివాసానికి బయలుదేరారు. వాళ్ళు పై నుంచి సొరంగాల్లోకి ఉన్న మెట్లసోపానం దిగి వస్తూండగా, కొందరు మనుషులు మాంత్రి కుడి దగ్గిరకు పరిగెత్తుకుంటూ వచ్చి, “మహా మాంత్రికా! సొరంగం గోడలవెంట పైనుంచి నీరు సన్నని ధారలుగా కారుతున్నది. మన నివాసాలు నీట మునిగే ప్రమాదం లేదు కదా?” అన్నారు.\nమాంత్రికుడు ఒక క్షణకాలం నివ్వెర పోయి, అంతలోనే తెప్పరిల్లి గబగబా మెట్లు దిగి సొరంగ నివాసాల్లో ప్రవేశించాడు. అక్కడ గోడల మీద నీటిచారికలు కనిపించినై. మాంత్రికుడు ఒక చిన్న పాత్రతెప్పించి, అందు లోకి ఆ నీటిని పట్టించి, తన అనుచరుల్లో ఒకణ్ణి తాగమన్నాడు.\n“రుచెలా ఉన్నది? ఉప్పునీరా? తీపి నీరా?” అని ప్రశ్నించాడు మాంత్రికుడు.\n“తియ్యగా ఉన్నది,” అన్నాడు వాడు.\n\"అంటే... మన జలపాతంలోని నీరులా గానా?\" అన్నాడు మాంత్రికుడు. వాడు అవు నన్నట్టు తల ఊపాడు.\n“మనకెలాంటి ప్రమాదం లేదు. అయినా ఒకరిద్దరు నీటిధారలు మరింత పెద్దవవుత వేమో గమనిస్తూ ఉండండి,\" అంటూ మాంత్రికుడు భద్రుడి కేసి తిరిగి, “భద్రా! ఆ మోకులూ అవీ సిద్ధంగా ఉన్నవి కదా? ఇంక కొంచెం సేపట్లో నేను సరోవరం దగ్గిరికి బయలుదేరబోతున్నాను. నా వెంట ధూమక సోమకుల్నీ, విరూపుణ్ణి తీసుకుపోతాను. ఇక్కడి ఏర్పాట్లన్నీ చూసే బాధ్యత నీది,” అన్నాడు.\nసూర్యాస్తమయమై, కొండ మీద చీకట్లు అలముకోగానే కాలశంబరుడు, ధూమక సోమకుల్నీ, విరూపుణ్ణి తోడుతీసుకుని గుహల్లో నుంచి కొండ మీదికి వెళ్ళాడు.\nఅక్కడ ఒక చెట్టు కింద తీగలతో అల్లిన బల మైన పొడవాటి మోకులు చుట్టగా పడి ఉన్నాయి. ధూమక సోమకులూ, విరూపుడూ వాటిని ఎత్తి భుజాల మీద వేసుకున్నారు.\nవాళ్ళకు అంతా గొడవగొడవగా ఉన్నది. భద్రుడూ, మాంత్రికుడూ జరిపిన సంభా షణలో ఒక్క ముక్కయినా వాళ్ళకు అర్థం కాలేదు. ఈ మోకులూ, సరోవరం, బండ రాయి, జలస్తంభనం... అంతా అయోమ యంగా ఉన్నది. ప్రశ్నిస్తే, అంతా పరమ రహస్యం అంటున్నాడు కాలశంబరుడు!\nఆకాశంలో మిణుకు మిణుకుమనేచుక్కల కాంతిలో నలుగురూ నిశ్శబ్దంగా నడిచి, కొండమీది సరోవరాన్ని సమీపించారు. వాళ్ళు చేరిన ప్రాంతం, సాయంకాలం వేళ కుంభీర రాక్షసుడూ, రాకుమారి కాంతిసేనా విహరించి పోయిన ప్రదేశానికి ఒక పక్కగా, పాతాళ దుర్గానికి కొంచెం దాపులగా ఉన్నది.\nతీరం చేరగానే కాలశంబర మాంత్రికుడు నీటిలో మంత్రదండాన్ని సగం వరకూ ముంచి, ఏవో మంత్రాలు పఠిస్తూ చుట్టూ ఓమారు కలయచూశాడు. ఒడ్డున అనేకమైన మహా వృక్షాలు గాలి తాకిడికి అప్పుడప్పుడు వేగంగా కదలాడుతూ, కొమ్మలు ఒకదానికొకటి ఒరు సుకోగా కిర్రుకిర్రుమంటూ వికృతంగా ధ్వనులు చేస్తున్నవి.\nమాంత్రికుడు మంత్రదండం పైకెత్తి ఆ మహావృక్షాల్లో ఒకదానిని ధూమక సోమకు లకు చూపుతూ, \"మోకు ఒక కొసను ఆ చెట్టు కాండానికి కట్టి, రెండవ కొస నా చేతికివ్వండి. నేను సరోవరంలో ప్రవేశించబోతున్నాను. ఎంతసేపటికి తిరిగి వస్తానో చెప్పలేను. మీరు మాత్రం నిశ్శబ్దంగా ఇక్కడే కూర్చోండి,\" అని చెప్పి, ధూమకుడిచ్చిన మోకును అందుకుని, “శాంభవీ!\" అంటూ చిన్నగా అరిచి దభా లున నీటిలోకి దూకాడు.\nధూమక సోమకులూ, విరూపుడూ నిశ్శ బ్దంగా కూర్చున్నారు. ఒక గంటకాలం గడి చింది. చెట్టుకొమ్మల్లో గుడ్లగూబ ఒకటి కర్ణ కఠోరంగా అరిచింది. విరూపుడి భుజాన అప్పటివరకూ కునికిపాట్లు పడుతున్న నల్ల గరుడపక్షి ఆ అరుపు వింటూనే చప్పున తల ఎత్తి రెక్కలల్లల్లాడిస్తూ కీ అంటూ కేక పెట్టింది. అంతలో ఒక పెద్ద గబ్బిలం దాని తల మీద బలంగా తన్ని, వేగంగా మానుకొమ్మల్లోకి ఎగిరిపోయింది. గరుడపక్షిరెచ్చిపోయి విరూ పుడి భుజం మీంచి కిందికి దూకి, కాళ్ళతో నేలను గీరుతూ కీచుమంటూ అరిచి పైకె గరబోయింది. ధూమకుడు ముందుకు వంగి ఫక్షికాలున వేళాడుతున్న తాడును గట్టిగా పట్టుకుని, “విరూపా! దీన్ని పారిపోకుండా పట్టుకో. దీనితో అవసరం రావొచ్చు,” అన్నాడు.\n“పారిపోకుండా పట్టుకోవటమా! ఇది నన్నొదిలి ఎక్కడికి పోతుంది?\" అంటూ విరూపుడు నల్లగరుడపక్షిని రెండు చేతులతో పట్టుకుని ఎత్తి భుజాన పెట్టుకుంటూ, “మాంత్రికదొర ఇంతసేపైనా నీట్లో నుంచి బయిటికి రాలేదేం?\" అన్నాడు.\n“అదేనేనూ ఆలోచిస్తున్నాను. ఎంత జల స్తంభన విద్య తెలిసిన వాడైనా నీటి అడుగున ఇంతసేపుండగలడా? అతడికేదైనా ముప్పు జరిగివుంటే, మనం అంతా రాక్షసుల చేతుల్లో హతం అయిపోతాం,\" అన్నాడు ధూమకుడు నిస్పృహగా.\nవాళ్ళిలా మాట్లాడుకుంటూండగా కొండ దిగువ పాతాళదుర్గ ప్రాంతం నుంచి వాద్యాల మోతా, రాక్షసులు కాల్చే తారాజువ్వల వెలుగూ ధూమకుడూ వాళ్ళకు కనిపించింది.\n“వాళ్ళప్పుడే జాతర ప్రారంభించారు,” అన్నాడు విరూపుడు.\n“అలాగే ఉన్నది. రేపు మధ్యాహ్నం వేళకు గదా, శశికాంతుణ్ణి వాళ్ళు శిరశ్ఛేదం చేయ బోయేది. అతణీ, కాంతిసేననూ ఆ దుర్మా ర్గుల బారి నుంచి మాంత్రికుడెలా కాపాడ గలడో నా కర్థంకావటం లేదు. మనం ఉండే కొండగర్భంలోని రహస్యసొరంగాలు తెలు సుకుని, వాళ్ళే ముందుగా మనను హత మార్చవచ్చు. కుంభీరుడిలో నాకు నమ్మకం లేదు,” అన్నాడు సోమకుడు.\n“ఏం జరగటానికైనా అవకాశం ఉన్నది. మరో క్షణంలో మాంత్రికుడి శవం నీటిమీద తేలినా నేనాశ్చర్యపడను,” అన్నాడు ధూమ కుడు.\nఅతడు మాట ముగించీముగించక ముందే సరోవరంలో చిన్న అలలు లేచినై. మరుక్షణం కాలశంబర మాంత్రికుడు ఒక చేత్తో మంత్ర దండం, మరొక చేత్తో బంగారంలాగా మిల మిలా మెరిసిపోతున్న చిన్న మొసలి పిల్లనూ పట్టుకుని నీటి మీదికి తేలి, ఒడ్డుకేసి వచ్చాడు. ధూమకుడూ వాళ్ళు ఉత్సాహంగా లేచి అతడి కేసి పరిగెత్తారు. మాంత్రికుడు చిరునవ్వు నవ్వుతూ వాళ్ళకు మొసలిపిల్లను చూపి, \"ఇది గొప్ప శుభసూచకం. బంగారు మొసళ్ళను మీరెక్కడా చూసివుండరు. ఇది కావాలని నాకు దొరికింది. దీన్నీ, నల్లగరుడ పక్షినీ ప్రయోగించి రేపు ఒక గొప్ప ఘన కార్యం సాధించబోతున్నాం,” అన్నాడు.\nధూమకుడూ, అతడనుచరులూ, బంగారు మొసలిపిల్లకేసి చూస్తూ అద్భుతపడ్డారు.\nమాంత్రికుడు కొండకింద రేగిన గందరగోళ ధ్వనులు ఒక తృటికాలం విని, “ఓహో, మహా కలిరాక్షసుడి పైతృకవర్ధంతికి ముహూర్తం సమీపించిందన్నమాట! జై, శాంభవీ!\" అంటూ చేతులు రెండూ పైకెత్తి, “ఆ మోకులు చెట్టు బోదెకు గట్టిగా బిగించారు గదా? మహాకలి కాలశంబరుల మధ్య చావుబతుకుల యుద్ధం ప్రారంభమైంది,\" అంటూ తన రహస్య నివాసం కేసి బయలుదేరాడు. -(ఇంకాఉంది)",
            "book_page_end": 61,
            "story_id": "2009_12_13",
            "raw_genre_backup": "ఫాంటసీ ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "ఋణానుబంధం (అనునిర్వ)",
            "book_page_start": 62,
            "pdf_page_start": 62,
            "pdf_page_end": 67,
            "author": "సౌమ్యా రాజేంద్రన్",
            "genre": "ఫాంటసీ ధారావాహిక",
            "moral": "N/A",
            "keywords": [
                "అనునిర్వ",
                "మయూరి",
                "శివ",
                "భోపాల్ గ్యాస్ దుర్ఘటన",
                "రుణానుబంధం"
            ],
            "characters": [
                "శివ",
                "మయూరి",
                "మమ్మత్",
                "పిచ్చుక",
                "మొసలి",
                "ఒకరు"
            ],
            "locations": [
                "అనునిర్వ",
                "యుద్ధమండలి",
                "భోపాల్"
            ],
            "content": "[అంతరించిపోయిన ప్రాణుల అవని అనునిర్వలో మయూరి మాటే శాసనం. అక్కడ మొట్టమొదట అడుగుపెట్టిన మానవుడు శివ. మానవజాతి పాల్పడిన దురాగతాలకు దానిని క్షమించడానికి సుముఖంగా లేని రక్తదాహం గల యుద్ధమండలి వద్దకు మయూరి శివను వెంటబెట్టుకుని వెళ్ళింది.]\nనేను ఆమె కేసి చూశాను. “నీకు నా కథ తెలుసా బాబూ?” అని అడిగింది మయూరి సన్నటి భయంకరమైన కంఠస్వరంతో. మాటలు చిరు తల్లా గాలిలో దూసుకు వచ్చాయి. ఆమె సమా ధానం కోసం ఆగలేదు. \"నీలాగే నేనూ భూమి మీదే ప్రాణం పోసుకున్నాను. అది ఎంతటి అద్భుతమైనది! మొగ్గనూ, శిశువునూ, గుడ్డునూ మేల్కొలపడానికి ప్రపంచమంతా ఒక్కటిగా పని చేస్తుంది. ఆ గుండె చప్పుడులోని ప్రాణం ఎంత కొత్తది! నిజంగానే ఎంతటి మహత్తరమైనది! శ్వాసించడం, రక్తం అంతటా ఏకత్వాన్ని కొని యాడడం!.నేనూ మానవ మాతృగర్భంలో నును వెచ్చని సంతృప్తికరమైన నవనవ ప్రాణ స్పంద నను ఆస్వాదించి అనుభవించాను...” అంటూ ఆగింది మయూరి. తక్కిన ప్రాణులు మౌనంగా ఉన్నాయి. మమ్మత్ నేత్రాల నుంచి బాష్పాలు రాలాయి.\n“నేను హాయిగా నిద్రపోయాను. ఎందు కంటే ఏవో దుష్టశక్తులు నన్ను వెలుపలికి గెంటే యగలవని నేను ఊహించలేకపోయాను. నేను భూమిలో అంతర్భాగం. నిజమే కదా? ఎవరో కావాలనుకున్నందునే నేను భూమి మీదికి వచ్చాను. కాదనగలరా? వాళ్ళు నేను అమాయ కంగా నిదురపోతూ, భూమి మీదికి పడేంత వరకు నన్ను దుష్ట శక్తులన్నిటి నుంచీ, కాపా డాలి కదా?\" అన్నది ఆమె.\nఅయితే, ఇదంతా ఆమె నాకెందుకు చెబు తున్నదో నాకు అర్థం కాలేదు. ఆమె దుఃఖం కణ కణలాడే నిప్పుకణికల్లా నన్ను స్పృశించడం వల్ల అలాగే వింటూ ఉండిపోయాను. ఎలాంటి పాపం చేయకపోయినా, అపరాధ భావంతో కుంచించుకు పోయాను. అయినా, అనుభవిం చవలసిందేననుకున్నాను.\n“ఈ ప్రాణిరూపాలు!” అంటూ ఆమె చేతులు పైకెత్తి తన ఆగ్రహ కారణానికి సాక్ష్యంగా నిలబడ్డ పెద్ద పెద్ద నీడలకేసి చూపుతూ చెప్పసా గింది: “వాటిలో కొన్ని ప్రాణచక్రం పరిపూర్తి కావడంతో ఇక్కడికి వచ్చాయి. భూమి మార్పు చెందుతోంది. నూతన ప్రాణం వేళ్ళూనవలసిన తరుణం. కొన్ని ప్రాణులు వెళ్ళిపోక తప్పదు. ఎందుకంటే విశ్వం అనం తమే తప్ప, దాని సంతానం కాదు. ఆ నిజాన్ని మనం అంగీకరించాలి. జీవితం ఎంతో మహత్తర మైనదే. అయినప్పటికీ దాని క్షణిక స్వభావాన్ని అర్థం చేసుకోవాలి. నూతన సృష్టి జరగాలంటే పాతవి నశించిపోవాలి. ఈ సూత్రాలను మనం పవిత్రంగా భావిస్తున్నాం. ఆ సూత్రాల కోసం మనం ‘వర్తమానం’లోని మన జీవితాలను త్యాగం చేయడానికి సంసిద్ధంగా ఉన్నాం. అయితే, అందుకని మాత్రమే మేమందరం ఇక్కడికి రాలేదు... పలు ప్రాణులు విగత జీవులై వాటి ఖాళీలను నింపడానికి ఇక్కడికి వచ్చాయి. విధి వాటిని ఇక్కడికి తరలించుకు రాలేదు. తనను ఉన్నతంగా భావిస్తూ, తక్కిన జాతుల ఉనికిని అసలు పట్టించుకోని ఒక భయంకరజాతి దురహంకార దురాశే వాటిని ఇక్కడికి వచ్చేలా చేశాయి.”\n“మయూరీ!” అని పిలిచింది పిచ్చుక. “మనిషి చేసిన నేరాన్ని అతనికి నమ్మబలక డానికి మళ్ళీ నువ్వు ఆ భయంకరమైన అను భవాలను గుర్తు చేసుకుంటూ బాధపడాలా?” అని అడిగింది మొసలి దీనమైన కంఠస్వరంతో.\n“వద్దువద్దు. నేను అనునిర్వకు కొత్తవాణ్ణి. కాని మీ వాళ్ళ ఆగ్రహం నన్ను సిగ్గుపడేలా చేస్తోంది. నన్ను నేను న్యాయపరచుకోవడానికి చెప్పుకునేందుకు ఏమీ లేదు. అయితే, మీరు వెలిబుచ్చుతూన్న ఆగ్రహం మనిషికి కొత్తేమీ కాదని మాత్రం చెప్పగలను. మాలో పలువురు జంతువుల రాజ్య విధ్వంసాన్ని వ్యతిరేకిస్తు న్నారు,” అన్నాను నేను ఆవేశంగా.\n“జంతువుల రాజ్యం! జంతువుల రాజ్యం!” అంటూ ఉరిమింది మమ్మత్. “చూడండి. అతడెలా మనలనందరినీ ఒకే గాట కట్టేస్తున్నాడో!”\n“జంతువుల రాజ్యం!” అంటూ అరిచింది మొసలి. \"ఆ ఒక్క పదబంధంతో జంతుసంతతి నుంచి నిన్ను నువ్వు వేరు చేసుకుంటున్నావు. అవునా, కాదా? మా అందరికన్నా నువ్వు గొప్ప వాడివని అనుకుంటున్నావు?\"\n“చూడండి. మీకు బాధకలిగించడం నా ఉద్దేశం కాదు. మిమ్మల్నెవరినీ కించపరచడా నికి నేనలా అనలేదు. మానవజాతి మనుగడకు సకల ప్రాణులూ అవసరమని నాకు తెలుసు...” అన్నాను. అంతలో పిచ్చుక పొడిచేలా నా కళ్ళ వద్దకు ఎగిరి వచ్చి, “మేము మీకు సేవలు చేయ డానికి రాలేదు మానవకుమారా! వర్తమానంలో మా జీవన లక్ష్యం అది కాదు. 'మానవ జాతి మనుగడకు!' ఎంత పొగరు! ఎంత పొగరు!\" అన్నది పదునైన కంఠస్వరంతో.\nనా నెత్తురు చల్లబడ్డట్టయింది. మయూరి మాటలను గుర్తు తెచ్చుకుని మౌనంగా ఉండి పోయాను. మయూరి గలగలా నవ్వసాగింది. ఆమె ఆనంద వికటాట్టహాసం చూసి చంద్రుడు భయంతో కంపించసాగాడు. నాకు సొమ్మసిల్లి పడిపోయేలా ఉంది. చెట్లు అదే పనిగా ఊగ డంతో గాలి ఉధృతంగా వీచసాగింది. 'భూకుపం!' అన్నది మొసలి బిగ్గరగా. “ఛ... ఛ... మళ్ళీనా! విసుగ్గా ఉంది,\" అన్నది మమ్మత్. మోహ రిస్తున్న ఘోర విపత్తు గురించి వాళ్ళేమాత్రం ఉద్వేగం చెందుతున్నట్టు లేదు.\n“మనమేదైనా పైన కప్పుకోవడం మంచిది,” అంటూ నిట్టూర్చింది మమ్మత్. ఆ తరవాత లేచి అడవుల కేసి నడవసాగింది. దానికి వ్యతి రేక దిశలో మొసలి అమితవేగంతో పరిగెత్తసా గింది. మొదటి కదలికతోనే పిచ్చుక అడవుల కేసి ఎగిరి వెళ్ళిపోయింది. నాకంతా అయోమ యంగా కనిపించింది. “అనునిర్వలో భూమి ఇంకా లేప్రాయంలోనే ఉంది. తరచూ ఒళ్ళు విరుచుకుంటుంది,” అన్నది మయూరి.\nఆ తరవాత మయూరి కొండల కేసి తిరిగి నడవసాగింది. నాకేం చెయ్యాలో, ఎక్కడికి వెళ్ళాలో తెలియలేదు. వెళుతూన్న మయూరిని వెనక నుంచి చూస్తున్నాను. రెండు చేతులు ఆకాశం కేసి ప్రార్థిస్తున్నట్టు పైకెత్తింది. ఆమె వెనక పరిగెత్తడానికి సాహసించలేకపోయాను.\n\"ఆహ్వానం కోసం ఎదురుచూస్తున్నావా? త్వరగా, రా!” అని హెచ్చరించింది మయూరి. కొంత ఊరట కలిగింది. కాని మరుక్షణమే ఏదో ఇబ్బందికరమైన భారం మనసును కిందికి లాగ సాగింది. ఆమె నమ్మదగినదేనా అన్న అనుమానం నాలో కలిగింది. “నువ్వు నన్ను నమ్మవని నాకు తెలుసు. నమ్మమని నేను చెప్పడం లేదుగానీ, నీకూ మరో మార్గం లేదు. కాబట్టి చెప్పింది, విను,” అన్న ఆమె మాటలు గాలిలో ఈటెల్లా దూసుకువచ్చాయి.\nఅవును. నిజమే. లెమన్, ఓమెన్, గువ్వా అందరూ ఎక్కడో దూరంలో ఉన్నారు. వాళ్ళు నాతో స్నేహంగా ఉన్నప్పటికీ తక్కిన అనునిర్వ వాసుల నుంచి నన్ను కాపాడగలరా అన్నది సందేహమే. పోరాటంలో మేము మరీ అల్పసం ఖ్యాకులం. కొండనెక్కుతున్నప్పుడు మయూరి మరేమీ మాట్లాడలేదు. ఆమె అడుగులు వేస్తోంటే భూమి కంపిస్తోంది. ఆమె చుట్టూ ఉన్న బండలు, రాళ్ళు దొర్లిపడుతున్నాయి. అయినా, మేము ఎలాంటి అపాయమూ లేకుండా ముందుకు వెళుతూనే ఉన్నాం. ఆమెతో పాటు వెళ్ళడం వల్లనే నేను క్షేమంగా ఉన్నానని నాకు తెలుసు. చుట్టూ ఏవేవో నీడలు నేను ఫలానా అని గుర్తించేలోగా అవి వెనక్కి వెళ్ళిపోతూ ఉన్నాయి.\nమేము కొండ శిఖరాన్ని చేరుకున్నాక, “నువ్వు నా మాటలు వినకుండా, తగిన మూల్యం చెల్లించుకున్నావు. మండలి ఒప్పుకోకపోవచ్చు. అందుకు వాళ్ళనేనిందించగలవా? దూసుకువచ్చే బాణాలు, తొలిచే తుపాకీ తూటాలు దురహం కారపు విజయ హేళనా దృక్కులు ఇవే మానవ జాతి గురించిన వాళ్ళ చివరి జ్ఞాపకాలు,” అన్నది మయూరి.\n“మరి అలాంటి వాళ్ళవద్దకు నన్నెందుకు తీసుకువెళ్ళావు?\" అని అడిగాను.\n“అనునిర్వలో నేను నిర్ణయాలు తీసుకుం టాను. నేను జీవన గడియార స్పందనను అధ్య యనం చేసి ప్రాణులు వెళ్ళడానికి సమయం గ్రహిస్తాను. నాకు ముందున్న 'ఒకరు' నాకా శక్తిని ఇచ్చారు. అయితే, నా సహచరులకు హాని కలి గించే ఏ పనినీ నేను చేయను. నీ జాతి చేత వాళ్ళు ఎలాంటి బాధలు అనుభవించారో నాకు తెలుసు. నేను నీకు మనస్ఫూర్తిగా మద్దతుతెలిపి అను నిర్వకు ఆహ్వానించానంటే, మండలి తీర్మానా నికి విరుద్ధంగా, ఈ భూమిలో నెలకొన్న భావానికి వ్యతిరేకంగా ఆ పని చేసినట్టే అవుతుంది.”\n“మరయితే, నాకు సాయపడడానికి నువ్వెం దుకు అంగీకరించావు?”\n“అది అంత సులభంగా చెప్పలేను. ఇక్కడ నన్నెంతగానో గౌరవిస్తున్నారు. వినయవిధేయ తలతో నా ఆజ్ఞలను శిరసావహిస్తున్నారు. వర్త మానంలో నా రోజుల్లో, నేను మరీ చిన్నదిగా బలహీనంగా ఉండేదాన్ని. 1984 డిసెంబర్ 31వ తేదీ భోపాల్లో పుట్టాను.”\nభోపాల్! నా మనసు సైన్సు పాఠ్యపుస్తకం లోని పర్యావరణ ఘోర ప్రమాదాల పుటల కేసి పరుగులు తీసింది. ప్రపంచంలో వాటిల్లిన అతిపెద్ద మానవ స్వయంకృత ప్రమాదాల్లో ఒకటి డిసెంబర్ మూడవ తేదీ జరిగిన భోపాల్ గ్యాస్ దుర్ఘటన! క్షణాల్లో రెండువేల మందికి పైగా ప్రాణాలు కోల్పోయారు. తరవాత ఏర్ప డిన దుష్పరిణామాలూ తక్కువేం కాదు.\nవిషవాయువు ప్రభావంతో అసాధారణమైన అవయవాలతో... అరకొర అవయవాలతో, పిల్లలు పుట్టారు. ఈ దుర్ఘటన జరిగిన కొన్ని సంవత్సరాల తరవాత కూడా అంగవైకల్యాలతో,' మానసిక వైకల్యంతో పిల్లలు పుడుతూనే వచ్చారు. ఈ ఘోర ప్రమాదానికి కారణమైన కంపెనీ... పేరు గుర్తు లేదు... తనకేమీ సంబంధం లేనట్టు చేతులు కడిగేసుకున్నది.\nఈ విషయాలను గుర్తు చేసుకుంటూన్న ప్పుడు నా చూపులు మయూరి నాలుగు చేతుల మీదా, నీలం రంగు ముఖం మీదా పడ్డాయి.\n“అవును. అందుకు సాక్ష్యాన్ని కూడా చూడాలి కదా?\" అన్నదామె.\n“నీ కేమయింది?” అని అడిగాను కాస్త జంకుతూనే.\n“నాకు జన్మనిచ్చిన తల్లి ఆ విషవాయు వును శ్వాసించింది. నన్ను మంత్రసాని ఆమె వద్దకు తొలిసారిగా తీసుకు వెళ్ళినప్పుడు ఆమె స్పృహ కోల్పోయి ఉంటుంది,\" మయూరి వేదనతో నవ్వింది. “నాలుగు చేతుల శిశువు దేవుడిచ్చిన కానుక అవుతుందా? కాదు కదా?\"\nభూమి కంపించడం ఆగిపోయిందని నేను ఉన్నట్టుండి గ్రహించాను. అంతవరకు ఆమె చెబుతున్న విషయంలో లీనమైపోయాను. “ఆ విషాద దుర్ఘటనలో వేల మంది చనిపోయారు. నిజమే. ఆ దుర్ఘటన గురించిన ఆగ్రహం ఇంకా చల్లారలేదు. దాన్ని కారణంగా చూపి మానవ జాతినంతటినీ ద్వేషించడం భావ్యమా? నువ్వు కూడా మనిషివే కదా?\" అన్నాన్నేను.\n“ఆ పేరుతో నన్ను పిలవకు! నేను వేరు రకం దానిని. కనిపించడం లేదా? నాకు ముందు అనునిర్వకు చేరినవారిలో అలాంటి వారు లేనట్టే నాకూ నా అనే వాళ్ళెవరూ లేరు. మమ్మల్ని మ్యూటెంట్స్ అంటారు. అంటే అసాధారణమైన వాళ్ళమన్నమాట! మాలో ప్రతి ఒక్కరికీ విల క్షణమైన గాయాలూ, బాధలూ ఉంటాయి. మా కథలన్నీ ఒకటి కావు. మాకు సమూహ స్పృహఉండదు. అందువల్లే మేము ఎలాంటి భయమూ లేకుండా పాలించగలం. ఎందు కంటే మేమెప్పుడు కూడా వలయంలో అంత ర్భాగం కాము.”\nఆమె గాఢంగా నిట్టూర్చింది. ఒక్క కన్నీటి బొట్టు చెంప మీదుగా జారింది. దాని మీద వెన్నెల పడి మిలమిలా మెరిసింది.\n“నేను తొలుత అనునిర్వకు వచ్చినప్పుడు నా వయసు ఐదేళ్ళు. నాకు ముందున్న ‘ఒకరు’ నా సంరక్షణా బాధ్యతలు స్వీకరించారు.” ఆ తరవాత మాటాడలేక మౌనం వహించింది.\n“అతడు ఇరవై మూడేళ్ళు ‘వర్తమా నం'లో జీవించాక విముక్తి లభించింది. అతడొక సర్కస్ కంపెనీలో పనిచేసేవాడు. ఒక వింత ప్రాణిగా ప్రదర్శంచే వారు. ప్రజలందరూ వచ్చి అతణ్ణి చూసి అబ్బుర పడేవారు. తమ ఎదుట ఉన్న ప్రాణికి కూడా సుఖ దుఃఖాలు అనుభవించే మనసూ, చూసే కళ్ళూ ఉంటాయని ఆలోచించే వారు కాదు.”\n“సరే ఇప్పుడేంజరుగనున్నది?\" అని అడి గాను కొంతసేపయ్యాక. ఏదైతే అవుతుంది అనే ఒక విధమైన విరక్తి నిండిన మొండి ధైర్యం ఏర్పడింది. నాలోని భయం మటుమాయమ యింది. మరణమే కదా హాయిగా వెళ్ళిపోదాం, అనుకోగానే నాలో ఒక విధమైన ఆనందం పెల్లుబికింది.\n“ఎందుకు నవ్వుతున్నావు?” అని అడిగింది మయూరి.\n“నిజానికి నాకే తెలియదు,” అన్నాను ఇంకా పెద్దగా నవ్వుతూ. కల్పనా కథలో పాత్రలా నాకు నేను కనిపించాను. “ఇదంతా కల,” అంటూ మాత్రం నా కథ ముగియబోదు.\nమయూరి నవ్వుతూ, “నువ్వు క్షేమంగా ఉంటావు. నేను మాట ఇస్తున్నాను,” అన్నది.\n“ఎలా చెబుతున్నావు?’\n“నేను మండలితో మాట్లాడతాను.”\n“ఎందుకు?”\n“ఎందుకు అంటే?”\n“నువ్వెందుకలా నా కోసం అంత పెద్ద ప్రయత్నం చేస్తున్నావు?”\n“నీకింకా నా మీద నమ్మకం కుదరలేదా బాబూ? సరే. నాకున్న కారణాలు నాకూ ఉన్నాయి. నీకు ఋణపడి ఉన్న వ్యక్తి నీకు సానుకూలం గానే ఉంటుంది కదా?” ఆమె చెబుతున్నదే మిటో నాకు అర్థం కాలేదు.\n“మరికొన్ని గంటలలో సూర్యోదయమవు తుంది. నేను నీకు కబురు పంపేంతవరకు డోడో దంపతుల వద్దే ఉండాలి,” అన్నది మయూరి.\n“ఆ తరవాత?”\n“మండలి నీకు మద్దతునివ్వదు. అయితే, నేను దాన్ని మార్చగలను. ఇంకా నేను ‘ఒకరు.’ గుర్తుంది కదా?”\n“మా తాతయ్య, నా కుక్క?” అన్నాను.\n“వాళ్ళను కూడా రక్షిస్తాను,” అన్నదామె.\nఆమె శిరోజాల గుండా గాలి రివ్వున దూసు కుపోయింది. చంద్రుడు ఆమె మోము మీదికి వెన్నెలలు వెదజల్లాడు. ఆమె విషాద సౌందర్యం నాలో ఒక విధమైన కరుణాద్భుత విచిత్ర భావాన్ని రేకెత్తించ్చింది. నేను తలాడించాను.\nనన్ను నేను ఆమె ఋణానుబంధంలో ఉంచాలనుకున్నాను. -(ఇంకావుంది)\n- సౌమ్యా రాజేంద్రన్",
            "book_page_end": 67,
            "story_id": "2009_12_14",
            "raw_genre_backup": "ఫాంటసీ ధారావాహిక",
            "normalized_genre_te": "ఫాంటసీ ధారావాహిక",
            "normalized_genre_code": "FANTASY_SERIAL",
            "content_type": "SERIAL",
            "language": "TELUGU"
        },
        {
            "title": "ఒకటి కన్నా ఎక్కువ",
            "book_page_start": 71,
            "pdf_page_start": 71,
            "pdf_page_end": 74,
            "author": "చందమామ బృందం",
            "genre": "హాస్యం",
            "moral": "తెలివి తేటలు ఎంతటి చిక్కు సమస్యల నుంచైనా తెలివిగా తప్పించుకోవడానికి సహాయపడతాయి.",
            "keywords": [
                "బీర్బల్",
                "అక్బర్",
                "పండితుడు",
                "కోడిగుడ్డు",
                "సమయస్ఫూర్తి"
            ],
            "characters": [
                "అక్బర్ చక్రవర్తి",
                "బేగం",
                "బీర్బల్",
                "పండితుడు"
            ],
            "locations": [
                "రాజోద్యానం",
                "రాజసభ"
            ],
            "content": "ఒకనాటి సాయంకాలం అక్బర్ చక్రవర్తి రాజో ద్యానంలో పచార్లు చేస్తున్నాడు. ఆయనా, బేగం కబుర్లు చెప్పుకుంటూ, చుట్టూ ఉన్న అందమైన పూలను చూస్తూ, చలవరాతి మార్గంలో మెల్లగా అడుగులు వేస్తున్నారు.\n“మనకన్నా ముందు పూల సువాసనను ఆస్వాదించే గాలి భలే దొంగ?” అన్నాడు రాజు నవ్వుతూ.\n\"షహేన్ షా సమక్షంలోనే అలాంటి నేరానికి ఒడిగట్టి శిక్షింపబడకుండా తప్పించుకునేది గాలి ఒక్కటే ప్రభూ!\" అంటూ నవ్విన బేగం, “నిజంగానే ఉద్యానవనం, స్వర్గంలా ఉంది,” అన్నది.\n“అవును. భూమి మీద స్వర్గం అంటూ ఉంటే, నిస్సందేహంగా అది ఇక్కడే ఉంది,” అన్నాడు చక్రవర్తి.\n“భూమి మీద అతి గొప్ప పాలకులైన మీరూ ఇక్కడే ఉన్నారు,” అన్నది బేగం చక్రవర్తిని ప్రశంసిస్తూ.\n“ఒక విధంగా అదీ నిజమే బేగం షాహీబా! అయినా, అందుకు కారణం కేవలం నా గొప్పద నమే కాదు. నా గొప్పకు కారణం నా ఆస్థానం లోని మంత్రులు, మేధావులు, కళాకారులు. ప్రతి సందర్భంలోనూ వాళ్ళు నాకు సరైన సల హాలు ఇస్తారు. వాటిని నేను పాటిస్తాను. సత్ఫలి తాలను రాబడతాను. నా ఆస్థానంలోని నవ రత్నాలనే చూడు. ప్రపంచంలోనే అతి పెద్ద సంగీత విద్వాంసుడు తాన్సేన్. రాజామాన్సింగ్ లాంటి రాజపుత్రయోధుడు సైన్యాన్ని నడు పుతూ విజయాలను నా వశం చేస్తున్నాడు. ఇక తెలివితేటల విషయానికి వస్తే, బీర్బలు మించిన వాళ్ళంటూ ఎవరైనా ఉన్నారా?” అన్నాడు చక్ర వర్తి ఆనందంతో ఉప్పొంగిపోతూ.\n“మీ ఆస్థానం నిజంగానే రత్నాల నిలయం... అయితే...” అంటూ బేగం పచ్చిక మీద ఎగురు తూన్న మిడతను చూపుతూ, “అది ఎంత పచ్చగా ఉందో చూశారా! అది ఎగరలేదంటే దాన్ని పచ్చటి గడ్డి మీద కనిపెట్టడం కష్టం!” అన్నది.\n“అందుకే కదా అది ఎప్పుడూ గెంతుతూనే ఉంటుంది,” అంటూ నవ్వినచక్రవర్తి, “అవునూ, నువ్వు అయితే... అంటూ ఆగిపోయావు. ఏమిటి ఆ అయితే?\" అని అడిగాడు.\n“ఈ మాట అంటున్నందుకు అపార్థం చేసు కోకండి. మీరు మీ ఆస్థాన పండితుల శక్తి సామ ర్థ్యాలను ఎక్కువగా అంచనా వేస్తున్నారనుకుం టాను,” అన్నది బేగం వినయంగా.\n“అదెలా చెప్పగలవు? బీర్బల్కు మించిన తెలివి గల వాళ్ళను నువ్వు చూపగలవా?” అని అడిగాడు చక్రవర్తి.\n“ఉండవచ్చు కదా?” అన్నది బేగం.\n“లేదని ఇంతకు ముందు అతడు నిరూ పించాడు కదా?” అని అడిగాడు చక్రవర్తి.\n\"ఆ సంగతి నాకూ తెలుసు. నేనూ అతడి తెలివి తేటలనూ, సమయస్ఫూర్తినీ గౌరవి స్తాను. అయితే, నా పరిచారికల ద్వారా ఒక సంగతి తెలియవచ్చింది. పొరుగురాజ్యం నుంచి ఒక పండితుడు వచ్చి, తను మొగల్ ఆస్థానం లోని ఉత్తమ మేధావికన్నా, చాలా తెలివిగల వాడినని చెబుతున్నాడట!” అన్నది బేగం.\n“అబద్ధం చెబుతున్నాడు,” అన్నాడు చక్ర వర్తి వెంటనే.\n“అతణ్ణి చూడకుండానే మీరు అంత గట్టిగా ఎలా చెప్పగలరు షహేన్షా! ఆ పండితుడు తన మాటను రుజువు చేయగలనని కూడా అంద రిలో చెబుతున్నాడట,” అన్నది బేగం చిన్నగా నవ్వుతూ.\n“అలాగా! అయితే రేపే రాజసభకు రమ్మని నీ పరిచారికతో కబురు పంపించు. సభలోనే పరీక్షించి, బీర్బల్ కన్నా తెలివైనవాడేమోనని చూసేద్దాం,” అన్నాడు చక్రవర్తి.\nబేగం సరేనన్నట్టు తల ఊపింది.\nఎప్పటిలాగే మరునాడు కూడా చక్రవర్తి రాకముందే సభాసదులందరూ సభకు వచ్చే శారు. చక్రవర్తి రాగానే లేచి నిలబడి అభివాదాలు తెలియజేశారు. చక్రవర్తి ఆసనంలో కూర్చోగానే సభ ప్రారంభమయింది. ఆనాటి ముఖ్యమైన సమస్యలు పరిష్కరించాక, రాజదర్శనానికి ప్రత్యేక అనుమతి పొందిన వారిని లోపలికి ప్రవేశపెట్టే కార్యక్రమం మొదలయింది.\nకాపలాభటుడు లోపలికి వచ్చి చక్రవర్తికి నమస్కరించి, “పొరుగు రాజ్యం నుంచి ఒక పండితుడు తమ దర్శనానికి వచ్చి వేచి ఉన్నాడు, షహేన్ షా,” అన్నాడు.\nచక్రవర్తి ప్రవేశపెట్టమని తలూపడంతో భటుడు వెళ్ళి, లావుగా పొట్టిగా ఉన్న ఒక మధ్య వయస్కుణ్ణి లోపలికి వెంటబెట్టుకుని వచ్చాడు. అతడి జుట్టు, గడ్డం మీసాలు అక్కడక్కడ నరిసి ఉన్నాయి. అతడు వంగి చక్రవర్తికి గౌరవసూచ కంగా నమస్కరించాడు.\n\"రాజసభకు స్వాగతం! నీకేం కావాలో చెప్పు,” అంటూ చక్రవర్తి అతణ్ణి అడిగాడు.\n'ప్రతి రంగంలోనూ ఉత్తములైన వ్యక్తులు తమ కొలువులో ఉన్నారని విన్నాను. మరి నాలాంటి అత్యుత్తమ పండితుడికి అందులో స్థానం లేకపోవడం ఏమిటా అని వచ్చాను షహేన్ షా,\" అంటూ అతడు ఒకసారి సభను కలయ చూశాడు.\n“అంటే, మా ఆస్థానంలో అందరికన్నా నువ్వే తెలివైన వాడివని అనుకుంటున్నావా?\" అని అడిగాడు చక్రవర్తి కనుబొమలు ముడివేసి.\n“ఆ సంగతి రుజువు చేయడానికి సిద్ధంగా ఉన్నాను షహేన్ షా,\" అన్నాడా వ్యక్తి.\nసభలోని వారందరి చూపులూ ఆ వ్యక్తి మీద పడ్డాయి. సభలోని వారందరిలోకీ బీర్బల్ తెలివైన వాడు అని వాళ్ళకు తెలుసు. సమయస్ఫూర్తితో, చతురోక్తులతో అతడు ఎవరినైనా ఇట్టే ఆకట్టు కోగలడు. ఇలాంటి మాటకారికి అతడే దీటుగా నిలబడగలడని భావించారు. అందరూ తనకేసి చూడ డంతో బీర్బల్ చిన్నగా నవ్వాడు.\n\"బీర్బల్, నువ్వేమంటావు?” అని అడిగాడు చక్రవర్తి.\n“మీ ఆజ్ఞను శిరసావహించడమే నా కర్తవ్యం ఆలంపనా,” అంటూ లేచి నిలబడ్డ బీర్బల్, చక్రవర్తికి వంగి సలాం చేశాడు.\n“ఈ పండితుడితో వాదించడానికి నేను సిద్ధంగా ఉన్నాను. అయితే, అతడి పరీక్షా విధానం ఏమిటో ముందు తెలుసుకోవాలి కదా,” అన్నాడు మళ్ళీ.\n“నా దగ్గర వంద ప్రశ్నలు ఉన్నాయి. తొలి ప్రశ్నల కన్నా తరవాతివి కఠినంగా ఉంటాయి. నేను వాటిలో ఒకదాని తరవాత ఒకటి వరసగా అడుగుతాను. వాటన్నిటికీ సరైన సమాధానాలు చెప్పగలిగితే, నిన్ను నాకు సాటిరాగల పండితు డిగా అంగీకరిస్తాను,\" అన్నాడు ఆ వ్యక్తి.\n“నూరు ప్రశ్నలడుగుతూ కాలం వృథా చేయడం దేనికి? ఒకే ఒక్క ప్రశ్నను అడిగి తేల్చు కోవడం ఉత్తమం కదా? నీ దగ్గర ఉన్న చాలా కష్టమైన ఒక ప్రశ్నను, అంటే నువ్వు చివరగా అడగదలుచుకున్న ప్రశ్నను మొదటే అడుగు. సమాధానం చెబుతాను,” అన్నాడు బీర్బల్.\n“అర్థవంతమైన ఆలోచన,” అన్నాడు చక్రవర్తి.\nవచ్చిన పండితుడు ఆలోచనలో పడ్డాడు. ఆ సూచన అతడికి అంత ఆమోదయోగంగా కనిపించకపోయినా, అంగీకరించక తప్పలేదు.\n“సరే, అలాగే అడుగుతాను. అడగమం టావా?” అన్నాడు.\n“అడుగు,” అన్నాడు బీర్బల్ చిన్నగా నవ్వుతూ.\n“లోకంలోకి మొదట వచ్చింది కోడిగుడ్డా, కోడిపిల్లా?” అని అడిగాడు పండితుడు ఎంతో గంభీరంగా.\nఇది చాలా చిక్కు ప్రశ్న. ఏది మొదలు అని ఎవరు మాత్రం రూఢిగా చెప్పగలరు? కోడి పిల్లలు గుడ్ల నుంచి వస్తాయి. పిల్లలు పెద్దవై కోళ్ళు, కోడిపుంజులుగా పెరుగుతాయి. కోళ్ళు గుడ్లు పెడతాయి. గుడ్లు పొదిగితే పిల్లలు పుట్టుకు వస్తాయి. కాబట్టి బీర్బల్ ఏది చెప్పినా పండితుడు తప్పు అనే ప్రమాదం ఉంది.\nరాజుతో సహా అందరిలోనూ ఒత్తిడి చోటు చేసుకుంది. బీర్బల్ చిక్కుల్లో పడ్డాడని అందరూ అనుకున్నారు.\nఅయితే, బీర్బల్ మాత్రం జంకు లేకుండా, “కోడిపిల్లేమొదట వచ్చింది,” అన్నాడు బీర్బల్ నిస్సందేహంగా.\n“అది నీకెలా తెలుసు?\" అని అడిగాడు పండితుడు విజయగర్వంతో.\n“నువ్వు, పోటీ నిబంధనలు మరిచిపో యావా?\" అని ఎదురు ప్రశ్న వేశాడు బీర్బల్ నవ్వుతూ.\n“నిబంధనలేమిటి?” అంటూ ఆశ్చర్యపో యాడు పండితుడు\n“నువ్వు ఒకే ఒక ప్రశ్న అడగాలని మనం నిబంధన ఏర్పరచుకున్నాం. అందుకు నువ్వు అంగీకరించావు. ఒకే ఒక ప్రశ్న. నీకు తెలిసిన చాలా కఠినమైన ప్రశ్నను అడిగావు. నేను దానికి సమాధానం చెప్పాను. మరి ఇప్పుడేమో ‘అది నీకెలా తెలుసు!' అని రెండవ ప్రశ్న అడుగుతు న్నావు. అది ఒకటి కన్నా ఎక్కువ కదా? ఆ ప్రశ్నకు సమాధానం చెప్పవలసిన అవసరం నాకు లేదు, పండితవర్యా,” అన్నాడు బీర్బల్ దృఢ మైన కంఠస్వరంతో,\nపండితుడు నిర్విణుడయ్యాడు. ఏం చెప్పాలో తోచలేదు. నోట మాట రావడానికి కొంతసేపు పట్టింది. చక్రవర్తికీ, బీర్బల్కూ వంగి నమస్క రించి, “షహేన్ షా, నేను పొరబడ్డాను. మీ ఆస్థానంలోని వారందరూ గొప్పవాళ్ళే. వారిలో బీర్బల్, నిస్సందేహంగా చాలా తెలివైనవాడు,” అన్నాడు. చక్రవర్తి పండితుణ్ణి బంగారు నాణా లతో సత్కరించి సాగనంపాడు. ఆ తరవాత బీర్బల్ కేసి తిరిగి, “బీర్బల్, మన ఆస్థాన గౌర వాల్ని కాపాడిన నిన్ను మనసారా అభినందిస్తు న్నాను. నీ సమయస్ఫూర్తికీ, తెలివి తేటలకూ జోహార్లు!\" అంటూ బంగారు నాణాలు గల పట్టుసంచీతో అతడికేసి అడుగులు వేశాడు.",
            "book_page_end": 74,
            "story_id": "2009_12_15",
            "raw_genre_backup": "హాస్యం",
            "normalized_genre_te": "హాస్య కథ",
            "normalized_genre_code": "HUMOR_STORY",
            "content_type": "STORY",
            "language": "TELUGU"
        }
    ],
    "statistics": {
        "total_stories": 15,
        "author_counts": {
            "చందమామ బృందం": 13,
            "ఉమా శ్రీధరన్": 1,
            "సౌమ్యా రాజేంద్రన్": 1
        },
        "genre_counts": {
            "ఫీచర్": 1,
            "చరిత్ర/కథానిక": 1,
            "జానపద కథ": 1,
            "ఫాంటసీ": 1,
            "ఫాంటసీ, నీతి కథ": 1,
            "కామిక్, అడ్వెంచర్": 1,
            "పురాణం": 1,
            "నీతి కథ": 5,
            "ఫాంటసీ ధారావాహిక": 2,
            "హాస్యం": 1
        }
    }
}